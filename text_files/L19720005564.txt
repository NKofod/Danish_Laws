I henhold til kgl. resolution af 8. september 1971 har Danmark ratificeret  

 den i New York den 21. juni 1966 undertegnede konvention om afskaffelse af  

 alle former for racediskrimination.
Konventionen har følgende ordlyd (den  

 kinesiske, russiske og spanske tekst er udeladt her):
INTERNATIONAL KONVENTION OM AFSKAFFELSE AF ALLE FORMER FOR  

 RACEDISKRIMINATION De i denne konvention deltagende stater er, i betragtning af, at De forenede Nationers pagt hviler på principperne om  

 alle menneskers naturlige værdighed og lige ret, og at samtlige medlemsstater  

 har forpligtet sig til i fællesskab og hver for sig i samarbejde med  

 organisationen at virke for opfyldelsen af det af De forenede Nationers  

 formål, som går ud på at fremme og styrke den almindelige respekt for og  

 overholdelse af menneskerettigheder og grundlæggende frihedsrettigheder for  

 alle uden forskel med hensyn til race, køn, sprog eller religion, i betragtning af,  at det i Verdenserklæringen om  

 Menneskerettighederne fastslås, at alle mennesker er født til fri og lige  

 værdighed og ret, og at enhver har krav på samtlige de deri angivne  

 rettigheder og frihedsrettigheder uden forskel af nogen art, i særdeleshed  

 med hensyn til race, hudfarve eller national oprindelse, i betragtning af,  at alle mennesker er lige for loven og har lige  

 ret til lovens beskyttelse mod enhver diskrimination og enhver tilskyndelse  

 hertil, i betragtning af,  at De forenede Nationer har fordømt  

 kolonialisme og enhver deraf følgende adskillelse og diskrimination, uanset  

 hvor og under hvilken form disse måtte forekomme og at erklæringen af 14.  

 december 1960 om indrømmelse af uafhængighed til kolonier og  

 kolonibefolkninger (generalforsamlingsresolution 1514 (XV) har bekræftet og  

 højtideligt fastslået nødvendigheden af snarligt og ubetinget at bringe den  

 til ophør, i betragtning af,  at De forenede nationers erklæring af 20.  

 november 1963 om afskaffelse af enhver form for racediskrimination  

 (generalforsamlingsresolution 1904 (XVIII) højtideligt bekræfter  

 nødvendigheden af overalt i verden snarligt at afskaffe racediskrimination i  

 alle dens former og udslag og af at sikre forståelse og respekt for  

 menneskets værdighed, i forvisning om,  at enhver doktrin om overlegenhed på grundlag af  

 raceforskelle er videnskabeligt urigtig, moralsk forkastelig, socialt  

 uretfærdig og farlig, og at intet hverken i teori eller praksis retfærdiggør  

 racediskrimination nogetsteds, idet de påny fastslår,  at diskrimination på grund af race,  

 hudfarve eller etnisk oprindelse hindrer venskabelige og fredelige  

 forbindelser mellem nationerne og kan forstyrre freden og sikkerheden mellem  

 folk og harmonien mellem mennesker, der lever side om side selv inden for en  

 og samme stat, i forvisning om,  at raceskranker er i modstrid med ethvert  

 menneskeligt samfunds idealer, foruroliget  over, at racediskrimination stadig optræder visse  

 steder i verden, og at regeringer fører en politik, der hviler på  

 raceoverlegenhed eller racehad, såsom apartheid,  adskillelse eller  

 afsondring, fast besluttet  på at træffe alle nødvendige foranstaltninger til  

 snarlig afskaffelse af racediskrimination i alle dens former og udslag og at  

 forhindre og bekæmpe racefanatiske doktriner og fremgangsmåder for af fremme  

 forståelsen mellem racerne og opbygge et internationalt samfund fri for alle  

 former for raceadskillelse og racediskrimination, ihukommende  den af Den internationale Arbejdsorganisation i 1958  

 vedtagne konvention om forskelsbehandling med hensyn til beskæftigelse og  

 erhverv samt den af De forenede Nationers Organisation for Uddannelse,  

 Videnskab og Kultur i 1969 vedtagne konvention mod forskelsbehandling med  

 hensyn til uddannelse, i ønsket  om at gennemføre de i De forenede Nationers erklæring om  

 afskaffelse af enhver form for racediskrimination indeholdte principper og  

 snarest muligt sikre gennemførelsen af praktiske foranstaltninger med henblik  

 herpå, blevet enige om  følgende:
Artikel 1 1. I denne konvention betyder udtrykket  

 »racediskrimination« enhver forskel, udelukkelse, begrænsning eller  

 fortrinsstilling på grundlag af race, hudfarve, afstamning eller national  

 eller etnisk oprindelse, hvis formål eller virkning er at ophæve eller svække  

 den ligelige anerkendelse, nydelse eller udøvelse af menneskerettigheder og  

 grundlæggende frihedsrettigheder på det politiske, økonomiske sociale,  

 kulturelle eller et hvilket som helst andet område af samfundslivet.
 2. Denne konvention finder ikke anvendelse på sådan  

 forskelsbehandling, udelukkelse, begrænsning eller fortrinsstilling, som en i  

 denne konvention deltagende stat foretager mellem sine egne statsborgere og  

 udlændinge.
 3. Intet i denne konvention må fortolkes således, at  

 det på nogen måde berører deltagerstaternes lovgivning vedrørende  

 nationalitet, statsborgerskab eller naturalisation, forudsat at denne  

 lovgivning ikke diskriminerer mod nogen bestemt nationalitet.
 4. Særlige foranstaltninger, der træffes med det ene  

 formål at sikre tilfredsstillende fremgang for visse racemæssige eller  

 etniske grupper eller enkeltpersoner, der har behov for den beskyttelse, som  

 måtte være nødvendig for at sikre sådanne grupper eller enkeltpersoner lige  

 ret til at nyde eller udøve menneskerettigheder og grundlæggende  

 frihedsrettigheder, skal ikke anses for racediskrimination, forudsat at disse  

 foranstaltninger ikke medfører opretholdelse af særskilte rettigheder for  

 forskellige racegrupper, og forudsat at de kun opretholdes, indtil formålet  

 med dem er opfyldt.
Artikel 2 1. Deltagerstaterne fordømmer racediskrimination og  

 forpligter sig til ved alle egnede midler og uopholdeligt at føre en politik,  

 der tager sigte på at afskaffe racediskrimination af enhver art og fremme  

 forståelsen mellem alle racer, og enhver deltagerstat:
2. Deltagerstaterne skal, hvor forholdene taler  

 herfor, træffe konkrete foranstaltninger på det sociale, økonomiske,  

 kulturelle og andre områder til at sikre en passende udvikling og beskyttelse  

 af visse racegrupper eller enkeltpersoner inden for disse med henblik på at  

 tilsikre dem den fulde og ligelige nydelse af menneskerettigheder og  

 grundlæggende frihedsrettigheder.
Sådanne foranstaltninger må i intet  

 tilfælde have til følge, at der opretholdes ulige eller særskilte rettigheder  

 for forskellige racegrupper, efter at formålet med foranstaltningerne er  

 opfyldt.
Artikel 3 Deltagerstaterne fordømmer i særdeleshed raceadskillelse og  

apartheid  og forpligter sig til at forhindre, forbyde og udrydde  

 enhver sådan adfærd inden for områder under deres jurisdiktion.
Artikel 4 Deltagerstaterne fordømmer al propaganda og alle organisationer, som  

 bygger på ideer eller teorier om overlegenhed hos en enkelt race eller en  

 persongruppe af en bestemt hudfarve eller etnisk oprindelse, eller som søger  

 at forsvare eller fremme nogen form for racehad og racediskrimination, og  

 forpligter sig til at træffe øjeblikkelige og positive foranstaltninger, der  

 tager sigte på at bekæmpe enhver tilskyndelse til eller udøvelse af sådan  

 diskrimination, og skal med dette formål for øje, under skyldig hensyntagen  

 til de i Verdenserklæringen om Menneskerettighederne indeholdte principper og  

 til de i artikel 5 i denne konvention udtrykkeligt nævnte rettigheder, bl.a.
Artikel 5 Til opfyldelse af de i artikel 2 i denne konvention fastsatte  

 grundlæggende forpligtelser påtager deltagerstaterne sig at forbyde og  

 afskaffe alle former for racediskrimination og at sikre ethvert menneskes ret  

 til lighed for loven, uanset race, hudfarve eller national eller etnisk  

 oprindelse, især med hensyn til nydelsen af følgende rettigheder:
Artikel 6 Deltagerstaterne skal gennem deres kompetente domstole og andre  

 statsinstitutioner sikre enhver person inden for deres jurisdiktion effektiv  

 beskyttelse og effektive retsmidler imod enhver racediskriminerende handling,  

 som i modstrid med denne konvention krænker hans menneskerettigheder og  

 grundlæggende frihedsrettigheder, samt ret til gennem sådanne domstole at  

 søge retfærdighed og passende erstatning eller oprejsning for enhver skade,  

 han har lidt som følge af en sådan diskrimination.
Artikel 7 Deltagerstaterne forpligter sig til at gennemføre øjeblikkelige og  

 effektive foranstaltninger, i særdeleshed inden for undervisning, uddannelse,  

 kultur og oplysning, med henblik på bekæmpelse af fordomme, der fører til  

 racediskrimination, og til at fremme forståelse, fordragelighed og  

 venskabelige forhold mellem nationer og racegrupper eller etniske grupper  

 samt til at udbrede de formål og principper, der er indeholdt i De forenede  

 Nationers pagt, Verdenserklæringen om Menneskerettighederne, De forenede  

 Nationers erklæring om afskaffelse af enhver form for racediskrimination og  

 denne konvention.
Artikel 8 1. Der oprettes en komite vedrørende afskaffelse af  

 racediskrimination (herefter benævnt komiteen), bestående af 18 sagkyndige af  

 højet moralsk omdømme og anerkendt upartiskhed, der vælges af  

 deltagerstaterne blandt deres egne statsborgere og virker i deres personlige  

 egenskab; ved valget tages hensyn til en rimelig geografisk fordeling og til  

 repræsentation af de forskellige kulturformer og de vigtigste retssystemer.
2. Komiteens medlemmer vælges ved hemmelig afstemning  

 på grundlag af en fortegnelse over personer, der er indstillet af  

 deltagerstaterne.
Enhver deltagerstat kan indstille een person blandt sine  

 egne statsborgere.
3. Det første valg finder sted seks måneder efter  

 denne konventions ikrafttrædelsesdato.
Mindst tre måneder før tidspunktet for  

 hvert valg anmoder De forenede Nationers generalsekretær skriftligt  

 deltagerstaterne om inden to måneder at foreslå kandidater.
Generalsekretæren  

 udarbejder en alfabetisk fortegnelse over samtlige således foreslåede  

 personer med angivelse af de deltagerstater, der har indstillet dem, og  

 fremsender fortegnelsen til deltagerstaterne.
4. Valg af komiteens medlemmer finder sted ved De  

 forenede Nationers hovedsæde på et af generalsekretæren indkaldt møde mellem  

 deltagerstaterne.
Ved dette møde, der er beslutningsdygtigt, såfremt to  

 tredjedele af de deltagende stater er repræsenteret, indvælges i komiteen de  

 kandidater, der opnår flest stemmer og et absolut flertal af de stemmer, der  

 afgives af de tilstedeværende og stemmeafgivende repræsentanter for  

 deltagerstaterne.
 5.a) Komiteens medlemmer vælges for et tidsrum af fire år, dog således at  

 ni af de ved det første indvalgte medlemmer kun skal fungere i to år;  

 umiddelbart efter det første valg udpeger komiteens formand ved lodtrækning  

 disse ni medlemmer.
 6. Deltagerstaterne afholder de udgifter, der er  

 forbundet med medlemmernes deltagelse i komitearbejdet.
Artikel 9 1. Deltagerstaterne forpligter sig til a) inden et år,  

 efter at konventionen er trådt i kraft for den pågældende stat, og b)  

 derefter hvert andet år, og når som helst komiteen anmoder derom, at  

 fremsende til generalsekretæren for De forenede Nationer, med henblik på  

 behandling i komiteen, en beretning om de lovgivningsmæssige, retslige,  

 administrative eller andre foranstaltninger, som de har gennemført, og som  

 sætter denne konventions bestemmelser i kraft.
Komiteen kan anmode om  

 yderligere oplysninger fra deltagerstaterne.
 2. Komiteen aflægger gennem generalsekretæren en årlig  

 beretning til De forenede Nationers generalforsamling om sin virksomhed og  

 kan fremsætte forslag og almindelige henstillinger på grundlag af en  

 undersøgelse af de fra deltagerstaterne modtagne beretninger og oplysninger.  

 Sådanne forslag og almindelige henstillinger skal meddeles  

 generalforsamlingen med deltagerstaternes eventuelle bemærkninger.
Artikel 10 1. Komiteen vedtager selv sin forretningsorden.
 2. Komiteen vælger sit formandsskab for et tidsrum af  

 to år.
 3. Komiteens sekretariat stilles til rådighed af De  

 forenede Nationers generalsekretær.
 4. Komiteens møder afholdes som regel ved De forenede  

 Nationers hovedsæde.
Artikel 11 1. Hvis en deltagerstat mener, at en anden  

 deltagerstat ikke gennemfører denne konventions bestemmelser, kan den gør  

 komiteen opmærksom herpå.
Komiteen videresender derpå meddelelsen til den  

 pågældende stat.
Den modtagende stat tilsender inden tre måneder komiteen en  

 skriftlig redegørelse eller udtalelse til belysning af sagen, angivende  

 eventuelle retsmidler, som den pågældende stat har taget i anvendelse.
 2. Såfremt sagen ikke inden seks måneder, efter at den  

 modtagende stat har fået den første meddelelse, er bilagt til begge parters  

 tilfredshed, enten gennem tosidede forhandlinger eller ved andre  

 fremgangsmåder, der står til deres rådighed, er hver af de to stater  

 berettiget til på ny at indbringe sagen for komiteen ved fremsendelse af en  

 meddelelse, såvel til komiteen som til den anden stat.
3. Komiteen behandler først en sag, der indbringes for  

 den i henhold til pkt. 2 i denne artikel, når den i overensstemmelse med de i  

 folkeretten almindeligt anerkendte principper har konstateret, at alle til  

 rådighed stående retsmidler i den pågældende stat er anvendt og udtømt i  

 sagen.
Dette gælder dog ikke, hvor anvendelsen af retsmidlerne trækker  

 urimeligt i langdrag.
 4. I enhver sag, der indbringes for komiteen, kan  

 denne anmode de pågældende deltagerstater om yderligere oplysninger af  

 betydning for sagen.
 5. Under komiteens behandling af sager af den i denne  

 artikel omhandlede art er de pågældende deltagerstater berettiget til at lade  

 en repræsentant deltage i komiteens forhandlinger uden stemmeret, medens  

 behandling af sagen står på.
Artikel 12 1.a) Når komiteen har indhentet og sammenholdt alle de oplysninger, den  

 anser for nødvendige, nedsætter formanden en ad hoc  

  mæglingskommission (herefter benævnt kommissionen) omfattende fem personer,  

 som kan, men ikke behøver at være medlemmer af komiteen.
 Kommissionens medlemmer udnævnes med de stridende parters enstemmige  

 samtykke, og dens bistand stilles til rådighed for de pågældende stater med  

 henblik på en mindelig afgørelse af sagen på grundlag af respekt for denne  

 konvention.
2. Kommissionens medlemmer virker i deres personlige  

 egenskab.
De må ikke være statsborgere i de i striden deltagende stater eller  

 i en stat, som ikke deltager i denne konvention.
 3. Kommissionen vælger selv sin formand og vedtager  

 selv sin forretningsorden.
 4. Kommissionens møder afholdes som regel ved De  

 forenede Nationers hovedsæde eller et andet egnet sted efter kommissionens  

 bestemmelse.
 5. Det sekretariat, som stilles til rådighed i  

 overensstemmelse med denne konventions artikel 10, pkt. 3, skal også betjene  

 kommissionen, når som helst en tvist mellem deltagerstater giver anledning  

 til, at kommissionen træder i virksomhed.
 6. De stridende parter deler ligeligt alle  

 kommissionsmedlemmernes udgifter i overensstemmelse med beregninger, der  

 tilvejebringes af De forenede Nationers generalsekretær.
 7. Generalsekretæren er bemyndiget til om fornødent at  

 betale kommissionsmedlemmernes udgifter, før disse refunderes af de stridende  

 parter i overensstemmelse med stk. 6 i denne artikel.
 8. De af komiteen indhentede og sammenholdte  

 oplysninger stilles til rådighed for kommissionen, og kommissionen kan anmode  

 de pågældende stater om at fremkomme med yderligere oplysninger af betydning  

 i sagen.
Artikel 13 1. Når kommissionen har færdigbehandlet sagen,  

 udarbejder og afgiver den til komiteens formand en beretning, indeholdende en  

 redegørelse for resultaterne af dens undersøgelse af alle faktiske  

 omstændigheder af betydning for parternes mellemværende samt en redegørelse  

 for sådanne henstillinger, som den måtte anse for egnede til en mindelig  

 afgørelse af tvisten.
2. Komiteens formand fremsender kommissionens  

 beretning til hver af de stridende parter.
Disse meddeler inden tre måneder  

 komiteens formand, hvorvidt de godtager de i kommissionens beretning  

 indeholdte henstillinger eller ej.
 3. Efter udløbet af den i pkt. 2 i denne artikel  

 foreskrevne frist fremsender komiteens formand kommissionens beretning og de  

 pågældende deltagerstaters erklæringer til de øvrige i denne konvention  

 deltagende stater.
Artikel 14 1. En deltagerstat kan når som helst erklære, at den  

 anerkender komiteens kompetence til at modtage og behandle meddelelser fra  

 enkeltpersoner eller grupper af enkeltpersoner inden for dens jurisdiktion,  

 som hævder at være ofre for en krænkelse fra den pågældende deltagerstats  

 side af nogen af de i denne konvention omhandlede rettigheder.
En meddelelse,  

 der vedrører en deltagerstat, som ikke har afgivet en sådan erklæring,  

 modtages ikke af komiteen.
 2. Enhver deltagerstat, som afgiver en erklæring som  

 omhandlet i pkt. 2 i denne artikel, kan inden for sit retssystem oprette  

 eller angive et organ som kompetent til at modtage og behandle andragender  

 fra personer og persongrupper inden for dens jurisdiktion, som hævder at være  

 ofre for krænkelse af nogen af de i denne konvention omhandlede rettigheder,  

 og som har udtømt andre på stedet tilgængelige retsmidler.
3. Enhver erklæring, der afgives i henhold til pkt. 1  

 i denne artikel, og navnet på ethvert organ, der oprettes eller angives i  

 henhold til pkt. 2 i denne artikel, deponeres af den pågældende deltagerstat  

 hos De forenede Nationers generalsekretær, som fremsender genpart deraf til  

 de øvrige deltagerstater.
En erklæring kan når som helst trækkes tilbage ved  

 anmeldelse til generalsekretæren; en sådan tilbagetrækning har dog ikke  

 virkning for sager, der verserer i komiteen.
 4. En fortegnelse over andragender opbevares af det i  

 henhold til pkt. 2 i denne artikel oprettede eller angivne organ, og  

 bekræftede genparter af fortegnelsen indgives hvert år gennem passende  

 kanaler til generalsekretæren under den forudsætning, at indholdet ikke  

 offentliggøres.
 5. Såfremt ansøgeren ikke opnår oprejsning ved det i  

 henhold til pkt. 2 i denne artikel oprettede eller angivne organ, har den  

 pågældende ret til inden for seks måneder at give komiteen meddelelse om  

 sagen.
6.a) Komiteen gør i fortrolighed den deltagerstat, som hævdes at krænke  

 nogen af konventionens bestemmelser, bekendt med enhver henvendelse, den har  

 modtaget, men den omhandlede persons eller persongruppes identitet må ikke  

 røbes uden den eller de pågældendes udtrykkelige samtykke.
Komiteen modtager  

 ikke anonyme henvendelser.
 7.a) Komiteen behandler henvendelser på grundlag af alle de oplysninger,  

 den pågældende deltagerstat og ansøgeren har stillet til rådighed for den.  

 Komiteen må ikke behandle nogen henvendelse fra en ansøger, før den har  

 konstateret, at ansøgeren har udtømt alle i hjemlandet mulige retsmidler.  

 Dette gælder dog ikke, hvor anvendelsen af disse retsmidler trækker urimeligt  

 i langdrag.
 8. Komiteen optager i sin årsberetning et resume af  

 sådanne henvendelser og, hvor det er hensigtsmæssigt, et resume af de  

 pågældende deltagerstaters redegørelser og udtalelser samt af sine egne  

 forslag og henstillinger.
 9. Komiteen er kun kompetent til at udøve de i denne  

 artikel omhandlede funktioner, når mindst ti i denne konvention deltagende  

 stater er bundet af erklæringer i overensstemmelse med pkt. 1 i denne  

 artikel.
Artikel 15 1. Sålænge de mål, der er opstillet i den i  

 generalforsamlingsresolutionen 1514 (XV) af december 1960 indeholdte  

 erklæring om indrømmelse af uafhængighed til kolonibefolkninger, ikke er  

 opfyldt, skal denne konventions bestemmelser på ingen måde begrænse den  

 klageadgang, der er givet disse befolkninger ved andre internationale  

 vedtagelser eller af De forenede Nationer og dens særorganisationer.
 2.a) Den i henhold til artikel 8, pkt. 1, i denne konvention oprettede  

 komite modtager genparter af andragender fra - og fremsender  

 meningstilkendegivelser og henstillinger vedrørende disse andragender til -  

 de FN-organer, der ved deres behandling af andragender fra befolkningen i  

 formynderskabsområder, ikke selvstyrende områder og ethvert andet område, som  

 generalforsamlingsresolution 1514 (XV) finder anvendelse på, beskæftiger sig  

 med spørgsmål, som direkte vedrører denne konventions principper og mål, for  

 så vidt angår spørgsmål, der falder ind under denne konvention og er til  

 behandling i disse organer.
 3. Komiteen optager i sin beretning til  

 generalforsamlingen et resume af de andragender og beretninger, den har  

 modtaget fra FN-organer, samt komiteens synspunkter og henstillinger  

 vedrørende disse andragender og beretninger.
 4. Komiteen anmoder De forenede Nationers  

 generalsekretær om at få alle oplysninger, som angår denne konventions  

 formål, og som han er i besiddelse af vedrørende de i pkt. 2(a) i denne  

 artikel omhandlede områder.
Artikel 16 Denne konventions bestemmelser vedrørende afgørelse af tvister eller  

 klager anvendes uden udelukkelse af andre i statuetter for eller i  

 konventioner vedtaget af De forenede Nationer og dens særorganisationer  

 fastsatte fremgangsmåder til afgørelse af tvister eller klager vedrørende  

 diskrimination, og forhindrer ikke deltagerstaterne i at benytte andre  

 fremgangsmåder til bilæggelse af tvister i overensstemmelse med almindelige  

 eller særlige mellem dem gældende internationale overenskomster.
Artikel 17 1. Denne konvention kan undertegnes af enhver  

 medlemsstat i De forenede Nationer eller ethvert medlem af en af  

 særorganisationerne, af enhver stat, der har tilsluttet sig Den  

 mellemfolkelige Domstols statut, samt enhver anden stat, som af De forenede  

 Nationers generalforsamling er blevet opfordret til at deltage i  

 konventionen.
 2. Denne konvention skal ratificeres.  

 Ratifikationsinstrumenter skal deponeres hos De forenede Nationers  

 generalsekretær.
Artikel 18 1. Denne konvention kan tiltrædes af enhver af de i  

 artikel 17, pkt.
 1, i konventionen omhandlede stater.
 2. Tiltrædelse sker ved deponering af et  

 tiltrædelsesinstrument hos De forenede Nationers generalsekretær.
Artikel 19 1. Denne konvention træder i kraft på den 30. dag  

 efter datoen for deponeringen af det 27. ratifikations- eller  

 tiltrædelsesinstrument hos De forenede Nationers generalsekretær.
 2. For enhver stat, der ratificerer eller tiltræder  

 denne konvention efter deponeringen af det 27. ratifikations- eller  

 tiltrædelsesinstrument, træder konventionen i kraft på den 30. dag efter  

 datoen for deponeringen af dens eget ratifikations- eller  

 tiltrædelsesinstrument.
Artikel 20 1. De forenede Nationers generalsekretær modtager de  

 forbehold, der måtte være taget af stater på ratifikations- eller  

 tiltrædelsestidspunktet og fremsender dem til alle stater, som er eller  

 bliver deltagere i denne konvention.
 Enhver stat, som har noget at indvende mod forbeholdet underretter inden  

 for et tidsrum af 90 dage fra datoen for den nævnte meddelelse  

 generalsekretæren om, at den ikke kan godkende det.
2. Et forbehold, der er uforeneligt med denne  

 konventions hensigt og formål, kan ikke tillades; det samme gælder et  

 forbehold, hvorved noget af de i henhold til denne konvention oprettede  

 organer hæmmes i sit arbejde.
Et forbehold skal anses for uforeneligt eller  

 hæmmende, såfremt mindst to tredjedele af de i denne konvention deltagende  

 stater har indvendinger imod det.
3. Forbehold kan når som helst trækkes tilbage ved  

 anmeldelse herom til generalsekretæren.
En sådan anmeldelse gælder fra den  

 dag, den modtages.
Artikel 21 En deltagerstat kan opsige denne konvention ved skriftlig anmeldelse til  

 De forenede Nationers generalsekretær.
Opsigelsen træder i kraft et år efter  

 datoen for generalsekretærens modtagelse af anmeldelsen.
Artikel 22 Enhver tvist mellem to eller flere deltagerstater om fortolkningen eller  

 gennemførelsen af denne konvention, som ikke bilægges gennem forhandlinger  

 eller ved de i denne konvention udtrykkeligt hjemlede fremgangsmåder, skal  

 efter anmodning af en eller flere af de stridende parter henvises til Den  

 mellemfolkelige Domstol til afgørelse, medmindre de stridende parter bliver  

 enige om en anden fremgangsmåde til bilæggelse.
Artikel 23 1. Anmodning om ændring af denne konvention kan  

 fremsættes når som helst af enhver deltagerstat ved en til generalsekretæren  

 for De forenede Nationer stilet skriftlig meddelelse.
 2. De forenede Nationers generalforsamling træffer  

 afgørelse om, hvilke skridt der eventuelt skal tages i anledning af en sådan  

 anmodning.
Artikel 24 De forenede Nationers generalsekretær skal underrette alle de i artikel 17, pkt. 1, i denne konvention omhandlede stater om Artikel 25 1. Denne konvention, hvis engelske, franske,  

 kinesiske, russiske og spanske tekst har samme gyldighed, skal deponeres i De  

 forenede Nationers arkiver.
 2. De forenede Nationers generalsekretær skal  

 fremsende bekræftede genparter af denne konvention til samtlige stater, der  

 falder ind under de i denne konventions artikel 17, pkt. 1, omhandlede  

 kategorier.
 TIL BEKRÆFTELSE HERAF har undertegnede, som af deres respektive regeringer  

 er behørigt bemyndigede dertil, underskrevet denne konvention, åbnet for  

 undertegnelse i Nev York den 7. marts 1966.
 Konventionen trådte i medfør af artikel 19, stk. 1 i kraft den 4. januar  

 1969.
 Danmarks ratifikationsinstrument blev deponeret hos De forenede Nationers  

 generalsekretær den 9. december 1971, og i henhold til artikel 19, stk. 2  

 trådte konventionen herefter i kraft for Danmarks vedkommende den 8. januar  

 1972.
 Foruden Danmarks har følgende stater ratificeret eller tiltrådt  

 konventionen:
Algeriet, Argentina, Den bjelorussiske socialistiske Sovjetrepublik,  

 Bolivia, Brasilien, Bulgarien, Cameroun, Canada, Den centralafrikanske  

 Republik, Chile, Costa Rica, Cuba, Cypern, Ecuador, Finland, Frankrig, Ghana,  

 Grækenland, Indien, Irak, Iran, Island, Jamaica, Jugoslavien, Republikken  

 Kina (Formosa)(* 1), Kuwait, Lesotho, Libanon, Libyen, Madagascar, Malta,  

 Marokko, Den mongolske Folkerepublik, Nederlandene, Nepal, Niger, Nigeria,  

 Norge, Pakistan, Panama, Pavestolen, Peru, Phillippinerne, Polen, Rumænien,  

 Sierra Leone, De socialistiske Sovjetrepublikkers Union, Spanien, Det  

 forenede Kongerige Storbritannien og Nordirland, Sverige, Svaziland, Den  

 arabiske republik Syrien, Tjekkoslovakiet, Tonga, Tunesien,  

 Forbundsrepublikken Tyskland (inkl.
Land Berlin), Den ukrainske socialistiske  

 Sovjetrepublik, Ungarn, Uruguay, Venezuela, Zambia, Den arabiske Republik  

 Ægypten.
 Følgende stater har taget forbehold over for konventionens artikel 22 for  

 så vidt angår Den mellemfolkelige Domstols kompetence til at afgøre tvister  

 om fortolkningen eller gennemførelsen af konventionen:
 Herudover er der fremsat følgende forbehold og erklæringer:
 Frankrig: Fortolkningserklæring vedrørende artikel 4(a), (b) og (c) og  

 artikel 6 samt erklæring om, at artikel 15 intet skal ændre i Frankrigs  

 holdning til FN's kolonideklaration i resolution 1514 (XV).
 Jamaica: Forbehold om konventionens anvendelse i strid med landets  

 forfatningsretlige bestemmelser.
 Malta: Fortolkningserklæring vedrørende artikel 4(a), (b) og (c) og  

 artikel 6.
 Nederlandene og Sverige: Erklæring i henhold til artikel 14 (1) vedrørende  

 anerkendelse af komiteens kompetence til at modtage og behandle meddelelser  

 fra enkeltpersoner eller grupper af enkeltpersoner, som hævder at være ofre  

 for en krænkelse i nogen af de i denne konvention omhandlede rettigheder.
 Nepal: Forbehold om konventionens anvendelse i strid med landets  

 forfatningsretlige bestemmelser samt fortolkningserklæring vedrørende artikel  

 4(a), (b) og (c) og artikel 6.
 Storbritannien: Forbehold om konventionens anvendelse for Sydrhodesia og  

 om dens anvendelse for Fiji i visse relationer (valg, retten til at besidde  

 ejendom og retten til uddannelse); fortolkningserklæring vedrørende artikel  

 4(a), (b) og (c), artikel 6 og artikel 20; erklæring om, at  

 immigrationslovene af 1962 og 1968 vedrørende Commonwealthlandene ikke kan  

 betragtes som stridende imod konventionen samt erklæring om, at artikel 15  

 indeholder et diskriminatorisk element med hensyn til proceduren for  

 modtagelse af petitioner fra befolkningen i områder, der ikke er  

 selvstyrende.
Tongo: Forbehold over for artikel 5(c) vedrørende valg, artikel 5(d)  

 vedrørende retten til at besidde ejendom samt artiklerne 2, 3 og 5 (e)  

 vedrørende retten til uddannelse.
Fortolkningserklæring vedrørende artikel  

 4(a), (b) og (c), artikel 6 og artikel 20 samt erklæring om, at artikel 15  

 indeholder et diskriminatorisk element med hensyn til proceduren for  

 modtagelse af petitioner fra befolkningen i områder, der ikke er  

 selvstyrende.
Udenrigsministeriet, den 4 august 1972 K.B.
Andersen.
