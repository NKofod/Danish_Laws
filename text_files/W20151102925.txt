Pressenævnets kendelse i sag nr. 15-70-00879 Afvisning af klage fordi Landbrugsavisen.dk ikke var anmeldt til Pressenævnet Klager indgav en klage over en artikel bragt på Landbrugsavisen.dk, men fordi Landbrugsavisen.dk ikke var anmeldt til Pressenævnet, havde nævnet ikke kompetence til at behandle klagen.
Klagen blev derfor afvist.
 Pressenævnets formand udtaler:
 Da hjemmesiden Landsbrugsavisen.dk ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over Landbrugsavisen.dk hører således ikke under nævnets kompetence, og klagen afvises derfor i medfør af medieansvarslovens § 43, stk. 2, nr. 1.
 [Klager] har klaget til Pressenævnet over artiklen L&F: Artikel vildleder om kartofler og kræft bragt den 23. oktober 2015 på Landbrugsavisen.dk, idet han mener, at god presseskik er tilsidesat.
 Klagen er modtaget i Pressenævnet den 2. november 2015.
 Af artiklen fremgår blandt andet:
[] I artiklen kalder miljøjournalist [Klager] det for dybt problematisk at Kræftens Bekæmpelse modtager penge fra konventionelle kartoffelavlere, der bruger sprøjtemidler, og han får støtte af professor i mikrobiologi [Person A], som begrunder det med at kartoffelavlerne bruger midler, der er »potentielt kræftfremkaldende.« »Selvfølgelig er de ikke det.
Miljøstyrelsen godkender ikke pesticider, der er farlige for landmænd og forbrugere, [] [Klager] har til støtte for klagen blandt andet anført, at den centrale påstand i artiklen er usand.
 Pressenævnets formand udtaler:
 Da hjemmesiden Landsbrugsavisen.dk ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over Landbrugsavisen.dk hører således ikke under nævnets kompetence, og klagen afvises derfor i medfør af medieansvarslovens § 43, stk. 2, nr. 1.
