 I medfør af § 40 a, stk. 2, i lov om lægemidler, jf.
 lovbekendtgørelse nr. 451 af 6. august 1982 som ændret ved lov nr.
814 af 21. december 1988 fastsættes følgende bestemmelser om Det Veterinære Vaccineudvalg og dets virksomhed:
 § 1.  Det Veterinære Vaccineudvalg har til formål at  

 sikre, at de veterinære og dyresundhedsmæssige aspekter inddrages i  

 forbindelse med Sundhedsstyrelsens behandling af sager vedrørende  

 registrering af vacciner, sera og andre lægemidler til veterinær anvendelse.
Stk. 2.  Det er udvalgets opgave at rådgive  

 Sundhedsstyrelsen i sager om vacciner, sera og andre lægemidler, der er  

 bestemt til veterinær anvendelse eller kan anvendes veterinært.
Herunder skal  

 udvalget rådgive i sager vedrørende optagelse af lægemidler i  

 Sundhedsstyrelsens specialitetsregister, ved vurdering af fornyet  

 dokumentation om allerede markedsførte præparater, i sager om anmeldelse af  

 kliniske afprøvninger samt i sager om udlevering og salg af vacciner eller  

 sera til veterinær anvendelse, som ikke er optaget i Sundhedsstyrelsens  

 specialitetsregister.
 § 2.  Udvalget består af 5 medlemmer, heraf eet medlem  

 indstillet af Sundhedsstyrelsen, to medlemmer indstillet af Statens  

 Veterinære Serumlaboratorium, eet medlem indstillet af Statens Veterinære  

 Institut for Virusforskning og eet medlem indstillet af  

 Veterinærdirektoratet.
Stk. 2.  Udvalgets medlemmer udnævnes af  

 landbrugsministeren for 5 år ad gangen.
Såfremt et medlem udtræder inden  

 forløbet af denne periode, udnævnes der et nyt medlem for den resterende del  

 af perioden.
 Stk. 3.  Senest een måned før et medlems  

 funktionsperiode udløber, eller et medlem udtræder af udvalget, afgives  

 indstilling til Landbrugsministeriet om udnævnelse af et nyt medlem.
 § 3.  Det fra Veterinærdirektoratet udnævnte medlem er  

 formand for udvalget.
 Stk. 2.  Veterinærdirektoratet yder udvalget  

 sekretariatsmæssig bistand.
 § 4.  Formanden drager omsorg for sagernes  

 forberedelse og kan bestemme, at en sag skal sendes til udtalelse hos et  

 eller flere medlemmer af udvalget forud for et udvalgsmøde.
 § 5.  Sekretæren foranlediger sagsmateriale udsendt og  

 møder indkaldt med angivelse af dagsorden med mindst 14 dages varsel.
 § 6.  Udvalget kan indhente udtalelser fra særligt  

 sagkyndige.
 § 7.  Ifølge § 40 i lov om lægemidler er udvalgets  

 medlemmer og sagkyndige, som afgiver udtalelser til udvalget, under ansvar  

 efter borgerlig straffelovs § 152 forpligtet til over for alle uvedkommende  

 at hemmeligholde, hvad de gennem deres virksomhed bliver vidende om.
 § 8.  Denne forretningsorden har virkning fra den 1.  

 september 1990.
