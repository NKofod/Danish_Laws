 I medfør af § 47 og § 48 i lov nr. 279 af 6. juni 1984 om  

 apoteksvirksomhed fastsættes følgende:
 § 1.  For hvert kalenderår udarbejder apotekeren et  

 apoteksregnskab bestående af en resultatopgørelse med ledsagende  

 specifikationer samt en opgørelse over de i § 4 nævnte aktiver og passiver.
 Stk. 2.  For hver apoteksfilial, der er knyttet til  

 apoteket, udarbejder apotekeren et selvstændigt apoteksregnskab.
Stk. 3.  Har apotekeren kun drevet apotek eller  

 apoteksfilialen i en del af kalenderåret, aflægges der regnskab for denne del  

 af kalenderåret.
Sundhedsstyrelsen fastsætter nærmere retningslinier for  

 aflæggelsen af sådanne delregnskaber og for aflæggelse af regnskab ved  

 flytning af apotekslokaler.
§ 2.  Apoteksregnskabet skal give et retvisende  

 billede af apotekets økonomiske forhold i regnskabsåret.
Kun udgifter, der er  

 nødvendige eller naturlige som led i apoteksdriften, opføres på regnskabet.  

 Apoteksregnskabet underskrives af apotekeren.
Stk. 2.  Apotekeren skal på apoteksregnskabet oplyse,  

 hvorvidt forhold, der ikke fremgår af apoteksregnskabet, har haft indflydelse  

 på apotekets økonomi og skal i bekræftende fald nærmere redegøre for disse  

 forhold.
Apotekeren skal endvidere på apoteksregnskabet bekræfte, at  

 regnskabet er aflagt i overensstemmelse med de retningslinier, der er nævnt i  

 § 3, stk. 1.
 § 3.  Apoteksregnskabet og specifikationerne hertil  

 skal opstilles på de af sundhedsstyrelsen udarbejdede skemaer i  

 overensstemmelse med sundhedsstyrelsens ledsagende vejledning.
 Stk. 2.  Samtlige beløb opføres på apoteksregnskabet med  

 fradrag af merværdiafgift.
 § 4.  Det skema, der er nævnt i § 3, skal indeholde  

 oplysninger om følgende aktiver og passiver: 1. Inventar ved årets begyndelse  

 og udgang. 2. Indretning ved årets begyndelse og udgang. 3. Varelager ved  

 årets begyndelse og udgang. 4. Udestående fordringer opgjort ved udgangen af  

 hvert kvartal. 5. Værdien af varevogne ved årets begyndelse og udgang. 6.  

 Kapital vedrørende lejede lokaler ved årets begyndelse og udgang fordelt på  

 indbetalt depositum og forudbetalt leje. 7. Leverandørkreditter opgjort som  

 95 pct. af apotekets vareforbrug i regnskabsåret multipliceret med 60 og  

 divideret med 360. 8. Indgående og udgående merværdiafgift i regnskabsåret.  

 9. Skyldige feriepenge ved årets begyndelse og udgang.
 Stk. 2.  Sundhedsstyrelsen fastsætter efter forhandling  

 med Danmarks Apotekerforening nærmere regler om opgørelse af varelageret.
 § 5.  Det skema, der er nævnt i § 3, skal for  

 resultatopgørelsen indeholde følgende poster: 1. Bruttoomsætningen, herunder  

 driftsindtægter, der ikke er forbundet med vareomsætningen. 2. Rabatudgifter.  

 3. Vareforbrug. 4. Lønudgifter. 5. Pensionsbidrag til Apotekervæsenets  

 Pensionsordning. 6. Husleje. 7. Energi. 8. Vedligeholdelse. 9. Forsikringer.  

 10. Tab på udestående fordringer. 11. Andre driftsudgifter, herunder  

 kontingent m.v. til Danmarks Apotekerforening. 12. Forrentning. 13.  

 Afskrivning. 14. Betalt afgift, henholdsvis modtaget tilskud efter § 50 i lov  

 om apoteksvirksomhed. 15. Betalt afgift, henholdsvis modtaget tilskud efter §  

 76 i lov om apoteksvirksomhed.
 § 6.  Forrentning af de aktiver, der er nævnt i § 4,  

 stk. 1, nr. 1-3, 5 og 6, beregnes på grundlag af et gennemsnit af aktivernes  

 bogførte værdi ved årets begyndelse og udgang (efter foretagne  

 afskrivninger).
 Stk. 2.  Forrentning af de aktiver, der er nævnt i § 4,  

 stk. 1, nr. 4, beregnes på grundlag af et gennemsnit af apotekets udestående  

 fordringer ved udgangen af hvert kvartal forhøjet med halvdelen.
 Stk. 3.  Indenrigsministeriet meddeler senest den 15.  

 december i regnskabsåret den rentesats, der skal benyttes ved opgørelsen af  

 forrentningsudgifterne efter stk. 1 og 2. Rentesatsen skal så vidt muligt  

 svare til den gennemsnitlige rentesats, hvormed den i apotekerne indskudte  

 fremmedkapital forrentes.
§ 7.  Den efter § 6 beregnede forrentningsudgift  

 opføres på resultatopgørelsen efter fradrag af apotekets rentefordel ved  

 rentefri leverandørkreditter.
Beløb, der skal fradrages, beregnes med den af  

 indenrigsministeriet fastsatte rentesats af det efter § 4, stk. 1, nr. 7  

 opgjorte beløb.
 § 8.  På resultatopgørelsen skal udgifter til  

 afskrivning opføres efter reglerne i stk. 2-4.
Stk. 2.  Det bogførte beløb for inventar ved årets  

 begyndelse afskrives med 8 pct.
Inventaranskaffelser i årets løb afskrives  

 med 20 pct.
Inventaranskaffelser med en anskaffelsessum på 3.800 kr. eller  

 derunder kan dog udgiftsføres over driften i anskaffelsesåret.
Beløbet  

 reguleres i overensstemmelse med det beløb, der er nævnt i § 3, stk. 2, i lov  

 om skattemæssige afskrivninger.
Stk. 3.  Samlede indretningsudgifter på indtil 50.000  

 kr. afskrives i det år, hvori udgifterne er afholdt.
Indretningsudgifter på  

 mere end 50.000 kr. afskrives med 10 pct., dog mindst 50.000 kr. årligt,  

 indtil restsaldoen udgør 50.000 kr. eller derunder, der afskrives det  

 følgende år.
Har en apoteker, som lejer af apotekslokaler, med udlejer  

 indgået en aftale efter § 63 i lov om leje, skal de af aftalen omfattede  

 forbedringsudgifter afskrives med 10 pct. årligt af det oprindelige  

 udgiftsbeløb.
Stk. 4.  Afskrivning for varevogne beregnes i  

 anskaffelsesåret med 30 pct. af 5/6 af anskaffelsessummen.
I følgende år  

 afskrives 30 pct. årligt af den bogførte værdi ved årets begyndelse,  

 forholdsvis for dele af år.
 § 9.  Er der ved opgørelsen af resultatopgørelsens  

 poster eller ved opgørelsen af aktiver og passiver anvendt fordelingsnøgle  

 til den regnskabsmæssige udskillelse af virksomhed, der ikke er omfattet af  

 apotekerbevillingen, skal fordelingsnøglen vedlægges det indsendte regnskab.  

 Fordelingsnøglerne skal forsynes med en erklæring af en statsautoriseret  

 revisor eller registreret revisor om, at anvendelsen af fordelingsnøglerne  

 fører til et resultat, der er i overensstemmelse med de faktiske forhold.
 Stk. 2.  Sundhedsstyrelsen kan godkende, at de i stk. 1  

 nævnte erklæringer i særlige tilfælde afgives af en revisor, der ikke har  

 status som registreret eller statsautoriseret revisor.
