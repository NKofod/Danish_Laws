Bekendtgørelse om ændring af bekendtgørelse om restriktioner for landgang for passagerer og besætningsmedlemmer fra krydstogtsskibe i forbindelse med håndtering af covid-19 § 1 I bekendtgørelse nr. 1961 af 20. oktober 2021 om restriktioner for landgang for passagerer og besætningsmedlemmer fra krydstogtsskibe i forbindelse med håndtering af covid-19, som ændret ved bekendtgørelse nr. 2218 af 29. november 2021, foretages følgende ændring:
 1. § 2 affattes således:
 »§ 2. § 1, stk. 1, gælder ikke for passagerer og besætningsmedlemmer på krydstogtskibe, der opfylder minimum ét af følgende kriterier:
 1) Fremvisning af dokumentation for færdigvaccination med en vaccine, der har markedsføringstilladelse efter indstilling fra Det Europæiske Lægemiddelagentur (EMA), at der er gået mindst to uger fra gennemført vaccinationsforløb, samt at vaccinationsforløbet er gennemført inden for de seneste tolv måneder før tidspunktet for første ombordstigning.
 2) Fremvisning af dokumentation for en positiv PCR-test for covid-19, som er foretaget mindst 14 dage og højst 180 dage før tidspunktet for første ombordstigning.
 3) Fremvisning af dokumentation på tidspunktet for første ombordstigning på skibet for en negativ PCR-test, der er foretaget højst 72 timer før tidspunktet for første ombordstigning på skibet, eller en negativ antigentest, der er foretaget højst 48 timer før tidspunktet for første ombordstigning på skibet.
 4) Er under 15 år.
Stk. 2. Stk. 1 gælder ikke for passagerer og besætningsmedlemmer med bopæl i lande, som fremgår af bilag 2 i bekendtgørelse om krav om test og isolation efter indrejse i Danmark i forbindelse med håndtering af covid-19.« § 2 Bekendtgørelsen træder i kraft den 3. december 2021.
