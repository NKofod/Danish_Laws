Start og slut på undervisning, uanset depositum ikke er betalt.
Ingen  

 dokumentation for skoleophold, før betaling er sket.
 Brev af 2. november 1989 til Teknisk skole, Viborg:
 Skolen gør opmærksom på, at det er nødvendigt at starte og slutte  

 undervisningen, uanset at der ikke er indbetalt depositum.
Undervisningsministeriet er indforstået med, at undervisningen i visse  

 tilfælde nødvendigvis må starte, uanset at eleverne ikke endnu har indbetalt  

 depositum.
Eleverne får en frist på 3 uger til at indbetale depositum, og i  

 de tilfælde, hvor elever bliver optaget med kort tid imellem tilmeldelsen og  

 starttidspunktet, vil det være nødvendigt at lade eleverne begynde, uanset de  

 ikke har betalt endnu.
 Skolen anmodes om at kontrollere, om eleverne har betalt inden fristens  

 udløb, hvilket kan kontrolleres på de lister, som bliver sendt fra  

 Depositumadministrationen med oplysning om, hvilke elever der burde have  

 betalt, men som endnu ikke har gjort det.
 I givet fald må skolen bortvise sådanne elever.
Hvis der er tale om meget kortvarige skoleophold, kan det også tænkes, at  

 undervisningen slutter, inden fristen for indbetaling af depositum er  

 overskredet.
I disse tilfælde må skolen ikke udlevere nogen form for  

 dokumentation for gennemført skoleophold, førend det pålagte depositum er  

 indbetalt.
