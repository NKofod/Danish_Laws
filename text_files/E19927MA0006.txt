 Told- og Skattestyrelsen blev spurgt, om der skal betales moms ved  

 udlejning af en lystbåd i Jugoslavien.
 Ejeren af lystbåden indgår en administrations- og serviceaftale med et  

 dansk charterselskab om, at dette sørger for udlejning af lystbåde i  

 Jugoslavien.
 Udlejning af transportmidler kan holdes uden for den momspligtige  

 omsætning, hvis ydelsen alene udnyttes uden for EF-landene. jf.
 § 3, stk. 3, i Skatteministerens bekendtgørelse nr. 198 af 22/3 1990 om  

 merværdiafgift (moms) af visse ydelser, der sælges til udlandet eller købes i  

 udlandet.
 Styrelsen traf derfor afgørelse om, at der ikke skal betales dansk moms af  

 den omhandlede udlejning, hvis udnyttelsen(sejladsen) sker uden for  

 EF-landene, heller ikke i forbindelse med faktureringen mellem de to danske  

 virksomheder.
