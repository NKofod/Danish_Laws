 I tilknytning til Farvandsdirektoratets (FRD) overgang til  

 EDB-økonomisystem foretages enkelte ændringer i regnskabsførelsen jfr.  

 nedenfor.
 Alle bilag i de indsendte månedlige kassebog B regnskaber konteres efter  

 art af FRDs bogholderi i den dertil bestemte rubrik på kassebog B  

 regnskabsformularen.
 Hvert bilag bør så vidt muligt kun indeholde een art udgift eller indtægt.
 Foruden attest og kvittering bør på hvert bilag anføres nødvendige  

 oplysninger til identifikation: formål, bemyndigelse til evt. indkøb,  

 henvisning eller a.
 Da FRD fra den 1. januar 1985 skal bogføre »ikke fradragsberettigede  

 købsmoms« særskilt, må evt. moms så vidt muligt være anført på hvert  

 bilag.
 Bilag (herunder indtægtsbilag) nummereres fortløbende hvert år, begyndende  

 med nr. 1. hver 1. januar.
 Da der tages fotokopier af kassebog B regnskabet til føring i FRDs  

 regnskab, bør tekster og beløb anføres tydeligt (kuglepen). Evt. rettelse af  

 beløb m.v. foretages ved overstregning.
Da løn- eller hyrekvitteringsbilag efterhånden omfatter flere forskellige  

 arter af tillæg og fradrag, overføres disse bilags enkelte poster til  

 specifikationer, udfyldt i FRD.
Opdeling af de enkelte poster på løn- eller  

 hyrekvitteringer på kassebog B regnskaber bortfalder, således at kun  

 udbetalingsbeløb (netto) opføres i udgiftsrubrikken.
Nye løn- og  

 hyrekvitteringsformularer vil snarest blive udsendt.
 Hvor der udbetales kosttilskud og provianttillæg iflg. samme bilag opføres  

 hver kategori på hver sin linie i regnskabet.
 Når der fratrækkes et tidligere udbetalt forskud på en rejseregning,  

 opføres dette på selvstændig linie i indtægtsrubrikken efter rejseregningens  

 (bilagets) bruttobeløb, der opføres i udgiftsrubrikken.
 Indgående kassetilskudsbeløb bogføres pr. den dato, hvor meddelelse om  

 godskrivning modtages.
 Tilskrivning af renter fra bank eller giro foretages iflg. bilag.
Der må ikke af stationens kasse betales bilag (fakturaer), der refererer  

 til udstedt rekvisition og dermed følgende udskrivning af indkøbsordre i FRDs  

 EDB-økonomisystem.
Disse bilag (fakturaer) skal indsendes med påtegning til  

 FRD til videre behandling og betaling.
Beholdningernes størrelse (kontant, check eller giro) begrænses mest  

 muligt.
Beholdninger skal jævnligt afstemmes med kassebogens tal, og altid  

 den sidste i måneden forinden indsendelse af regnskab med indlagte bilag.
Eventuelle konstaterede kassedifferencer eftersøges.
Såfremt en difference  

 ikke kan findes, må nærmere redegørelse herom vedlægges regnskabet.
 Øreafrundinger foretages og opføres på særskilt linie, således at  

 kontantbeholdningens ørebeløb er deleligt med 5 øre.
 P.d.v.
 e.b.
