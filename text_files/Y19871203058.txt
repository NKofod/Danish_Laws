I forbindelse med en klage over ministeriets fortolkning af  

 menighedsrådslovens paragraf 41 stk. 2 udtaltes at der ikke var behov for  

 bestemmelsens anvendelse eftersom som begge de indstillede ansøgere teologisk  

 og forkyndelsesmæssigt tilgodeså mindretallet Kirkeministeriets skrivelse af 21. maj 1987 til Folketingets Ombudsmand.
Ved skrivelse af 7. maj 1987 (j.nr. 1987-656-70) har De udbedt Dem en  

 udtalelse i anledning af, at mindretallet i Hobro menighedsråd v/Birgit  

 Jacobsen, Søndertoften 56, Hobro, i skrivelse af 27. april 1987 har klaget  

 over ministeriets fortolkning af menighedsrådslovens § 41, stk. 2 i  

 forbindelse med udnævnelsen af cand.teol.
Lili Bøgh Svinth til sognepræst i  

 Hobro.
Klageren anfører, at mindretallets ønsker burde have været tilgodeset ved  

 udnævnelse af den af mindretallet fortrukne, pastor Svend Erik Sørensen, der  

 ved indstillingsmødet den 13. august 1986 fik 6 af menighedsrådets stemmer  

 mod 7 stemmer, der blev afgivet til fordel for Lili Bøgh Svinth.
 I forbindelse med udnævnelsen klagede mindretallet i skrivelse af 2.  

 oktober 1986 til kirkeministeren over, at ministeren ikke havde fulgt  

 bestemmelsen i menighedsrådslovens § 41, stk. 2.
 I skrivelse af 9. oktober 1986 svarede kirkeministeren, at i henhold til  

 denne bestemmelse i menighedsrådsloven skal ministeriet ved besættelse af  

 embeder ved kirker med flere præster tage tilbørlig hensyn til mindretallet i  

 menighedsrådskredsen.
Ministeren oplyste endvidere, at reglen i menighedsrådslovens § 41, stk. 2  

 har til formål at tage hensyn til mindretal med et klart markeret kirkeligt  

 retningspræg, såfremt dette ikke er repræsenteret af nogen anden præst i  

 pastoratet.
Ved udnævnelsen i Hobro var der ikke var behov for at benytte  

 bestemmelsen, idet begge de indstillede ansøgere teologisk og  

 forkyndelsesmæssigt tilgodeså mindretallet.
 Ved skrivelse af 16. oktober 1986 anmodede mindretallet om nærmere  

 oplysninger om efter hvilke regler, der gives dispensation for bopælspligten.
 Ved skrivelse af 22. oktober 1986 meddelte kirkeministeren, at efter  

 ministeriets praksis gives der dispensation fra tjenesteboligpligten, hvis en  

 ansøgers ægtefælle har boligpligt som følge af ansættelse i folkekirken.  

 Denne dispensation gives dog kun i tilfælde, hvor ansøgerens bopæl ligger  

 inden for en radius af 30-40 km fra pastoratet.
 Kirkeministeren oplyste endvidere, at denne dispensationspraksis er  

 tiltrådt af biskopperne.
Skrivelsen af 27. april 1987 fra mindretallet giver ikke ministeriet  

 anledning til bemærkninger udover det i ministerens skrivelser af 9. og 22.  

 oktober 1986 anførte.
 I skrivelsen af 7. maj 1987 har De bedt om at få oplyst efter hvilke  

 regler, der gives dispensation fra bopælspligten.
 I anledning heraf skal man meddele, at dispensation fra  

 tjenesteboligpligten meddeles efter konkret vurdering.
 Forudsætningerne for meddelelse af dispensation er, at præstens ægtefælle  

 har pligt til at bebo en af folkekirkens tjenesteboliger, at tjenesteboligen  

 ikke ligger mere end 30-40 km fra det pastorat, hvor præsten er ansat, samt  

 at lokalemulighed til træffetid m.v. i pastoratet er til stede.
 De oversendte akter samt Kirkeministeriets sagsakter vedlægges.
