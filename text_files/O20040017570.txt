Resumé Erstatningsnævnet afslog at give erstatning til en ung mand  

 der var blevet stukket med en kniv under et overfald.
Erstatningsnævnet fremhævede i sit afslag at den unge mand  

 ikke havde medvirket til sagens opklaring idet hans far, ifølge politiets  

 oplysninger, havde henvendt sig til politiet og meddelt at sønnen ønskede at  

 trække anmeldelsen tilbage.
Nævnet afslog efterfølgende at genoptage sagen  

 idet nævnet ikke fandt det godtgjort at sønnen havde været udsat for en  

 straffelovsovertrædelse fordi politianmeldelsen var trukket tilbage.
Ombudsmanden kritiserede at nævnet ikke, før afgørelsen blev  

 truffet, partshørte den unge mand over oplysningerne i politiets  

 rapportmateriale som havde afgørende betydning for afslaget.
Endvidere mente  

 ombudsmanden det var kritisabelt at nævnet ikke undersøgte de nærmere  

 omstændigheder da nævnet lagde til grund at politianmeldelsen efter farens  

 henvendelse var trukket tilbage.
Ombudsmanden mente ikke at nævnet uden  

 videre  

 kunne slutte at faren havde handlet på sønnens vegne, og at sønnen med  

 rimelighed  

 måtte bære konsekvenserne heraf.
Nævnet havde derfor efter ombudsmandens  

 opfattelse ikke tilvejebragt et fyldestgørende grundlag da nævnet traf  

 afgørelse om at afslå ansøgningen om erstatning.
Ombudsmanden kritiserede også at nævnet ikke på baggrund af  

 henvendelser fra den unge mands advokat forsøgte at få de nærmere  

 omstændigheder i sagen belyst.
Efter ombudsmandens mening havde nævnet  

 således  

 ikke haft det nødvendige grundlag for at afslå en genoptagelse af sagen.  

 Ombudsmanden  

 mente heller ikke det var berettiget at afslå erstatning med henvisning til  

 at  

 en straffelovsovertrædelse ikke var godtgjort.
 Ombudsmanden henstillede herefter at nævnet genoptog  

 behandlingen af sagen da han anså nævnets afslag på genoptagelse for  

 uberettigede. (J.nr. 2002-2045-660).
Afslag på voldsoffererstatning på grund af skadelidtes  

 manglende medvirken til sagens oplysning Advokat A klagede til mig over at Nævnet Vedrørende Erstatning  

 for Ofre for forbrydelser (nu Erstatningsnævnet) havde afslået erstatning til  

 B.
Det fremgik af sagen at B om natten den 3. juni 2000 blev  

 overfaldet og herunder pådrog sig et knivsnit på  

 15 cm  

 igennem venstre kind og  

 kæbeparti.
I forbindelse med overfaldet blev politiet alarmeret, og en  

 patruljebil  

 blev sendt til stedet.
Politiets rapportmateriale indgik i sagens bilag.
Af  

 politiets Rapport med rapportdato lørdag den 3. juni 2000 fremgik  

 følgende:
 Under patrulje d.d. kl. 0108 i patruljebil ( ), blev (C) og  

 undertegnede af (D) sendt til ( ), hvor der havde været vold med kniv.
 Ved patruljens ankomst ( ) ud for nr. 3 en ambulance fra  

 Københavns Brandvæsen tilstede og kørte med forurettede (B).
 Patruljen sikrede generalier på forurettede og vidnerne.
 Forurettede (B) skønnes ikke i egnet til afhøring, grundet hans  

 skader i ansigtet.
 Forurettede (E) skønnes påvirket af alkohol og oprevet, derfor  

 ikke egnet til afhøring.
 Vidnet (F) skønnes oprevet, dog delvis egnet til afhøring.
 Vidnet forklarede kort, at hun skændes med sin kæreste (E),  

 hvorefter ca. 8 unge mænd, ca. 18 år, dansker og anden generations  

 indvandrere, overfaldt dem og skar forurettede (B) i ansigtet med en kniv,  

 samt sparkede og slog de forurettede, hvorefter de flygtede fra stedet.
 Vidnet kunne ikke genkende gerningsmændene.
 Forurettede (E) mente, at kunne genkende nogle af  

 gerningsmændene.
 Forurettede (E) blev herefter afhentet med ambulance og bragt  

 til Rigshospitalets Traume afd.
 Patruljen fortsatte herefter til Rigshospitalet og sikrede  

 generalier på forurettede (B).
 Alle blev vejledt om at henvende sig til kriminalpolitiet på  

 herværende station med anmeldelse om vold.
 Fra stedet så dørmændene ( ) 2 mænd løbe fra området ved  

 gerningsstedet og til personbil ( ), der holdt parkeret ( ). De kørte fra  

 stedet  

 med høj hastighed.
Vidnerne kunne ikke genkende dem. Af Afhøringsrapport Forurettet med rapportdato lørdag den 3.  

 juni 2000 fremgik bl.a. følgende:
  

  

 Afhøringens resultat Forur.  

  

 forklarer, at  

 han g.d. havde indfundet sig ved Park Cafe, sammen med (E) og (F) og en anden  

 kvinde ved navn (G). Man ville ikke lukke (E) ind, hvorfor man ville gå  

 videre.  

 Kommet ud på gaden var (E) ret utilfreds med, at man ikke ville lukke ham  

 ind,  

 og han gik ca. 30m foran de øvrige da man gik i retning ( ). Pludselig var  

 5-7  

 udlændinge, alle omkring 16-17 år, kommet til stede og havde overfaldet  

 forur.
Kort efter var (E) kommet for at hjælpe forur., og han var blevet  

 slået.  

 Det hele var gået meget hurtigt, og pludselig var gerningsmændene forsvundet.  

 Efter gerningsmændene var forsvundet havde forur. og (E) sat sig ned, og  

 forur.  

 var da blevet opmærksom på, at han var blevet skåret i kinden og blødte.
Han  

 kan intet oplyse vedr. gerningsmand eller de nærmere omstændigheder, idet han  

 ikke havde mærket noget da han blev skåret.
 På forespørgsel oplyser forur. at de alle var halvfulde, og han  

 er ikke i stand til at oplyse yderligere.
 Ansøgning om erstatning fra staten til ofre for forbrydelser  

 udl.
Fortsat 07.06.2000 Forurettedes far (H)  

  

 henvendte sig g.d. tlf. til pa. ( ) og oplyste, at hans søn, forur. ønskede  

 at  

 trække herv. anmeldelse om vold tilbage, idet forur. ikke turde stå frem.
 Hans beslutning var urokkelig.
Afhøringen blev afsluttet Lørdag den 03/06-2000 kl.  

 11.00 Afhøringsrapporten gav mulighed for at afhørte kunne  

 underskrive rapporten, hvilket ikke var sket.
Af rapportmaterialet fremgik at politiet foretog afhøring af E,  

 F, G og I.
Af Afhøringsrapport Vidne  rapportdato lørdag  

 den 3. juni 2000   

 fremgår bl.a. at F den 3. juni 2000 forklarede følgende til politiet:
 Kommet frem til stedet ved en 01-tiden gik afh., (B og G) ind.  

 (E) blev hevet tilbage af en dørmand og kunne ikke komme ind grundet alder.  

 (E)  

 blev nu en smule halvmobset og ville gå fra stedet.
De øvrige forlod herefter  

 ( ) for evt. at gå et andet sted hen eller videre i byen.
Afh. og  

 (E)  

 begyndte nu at halvskændes. (E) gik fra stedet og svingede til venstre ( ).  

 Han råbte, at han ville tage hjem og de øvrige kunne gå i byen uden ham.
Det  

 udviklede sig nu til at afh. og (E) råbte af hinanden.
Afh. bemærkede her, at  

 der kom en gruppe af unge mænd v. parkeringspladsen ( ). Gruppen, der bestod  

 af unge udenlandske mænd begyndte nu at råbe efter afh. og (E). Afh. bad dem  

 om  

 at blande sig udenom, hvilket fik gruppen til at råbe bl.a. luder efter afh.  

 Adspurgt kunne afh. ikke nærmere beskrive denne gruppe af unge mænd, udover  

 at  

 der var en del udenlandsk udseende imellem.
Pludselig blev situationen meget  

 truende og afh. så her, at (B) løb henimod (E). Herefter var der én fra  

 gruppen, der gik frem mod (B). Afh. ville give følgende sign. af pgl. (J):  

 mand, omkring de 18 år, ca.  

 180 cm.  

 høj, dansker men talte med accent, mellemblondt, kort hår, iført sort  

 dynejakke.
 Kan muligvis genkendes in natura.
 Afh. bemærkede, at (J) holdt en: sølvfarvet springkniv med  

 sølvfarvet skæfte i sin højre hånd.
(B) sagde, at gruppen skulle slappe af, og han ikke ønskede at  

 slås eller lign.
Det næste afh. oplevede var, at (J) ligesom slog ud og ramte  

 (B) i ansigtet. (B) faldt om på asfalten.
Samtidig med dette kom (E) løbende  

 mod stedet.
Han blev kort tid efter slået ned bagfra af én fra gruppen.
Det  

 næste gik meget hurtigt, idet (E) blev overdænget med slag og spark mens han  

 lå  

 på fortovet.
Der blev sparket fra alle sider og vinkler. (G) stod lidt derfra  

 og råbte og skreg samtidig med at hun dækkede ansigtet med sine hænder.
Afh.  

 bemærkede  

 nu, at (B) blødte kraftigt fra ansigtet.
Afh. blev meget chokeret over at se  

 (B) bløde, hvorfor ligeledes skreg for at få gruppen til at lade være med at  

 slå på (E).
 Afh. hørte nu én fra gruppen sige:
lad os løbe nu, jeg har snittet én af dem !!!!!! Afh. kunne her se, at (E) havde ramt én fra gruppen.
Gruppen tog  

 nu flugten og afh. fik via nogle unge mænd ringet efter ambulance og politi.
 Adspurgt havde afh. aldrig før set overfaldsmanden sign. som  

 (J), ligesom hun ikke kunne beskrive de andre fra gruppen.
Det skal til rapporten bemærkes, at afh. var meget svær at  

 afhøre.
Hun kunne ikke fastholdes i et egentligt handlingsforløb. Alt  

 flød  

 sammen og oplevelsen har virket traumatisk på afhørte. Samme dag henvendte ligeledes I sig telefonisk som vidne til  

 politiet og forklarede følgende ifølge afhøringsrapporten:
 Da de skulle tilbage ( ) blev de opmærksomme på forur.s selskab  

 der gik ( ), og tilsyneladende var i skænderi med 6-7 2.-gere, tyrkere, 18-20  

 år, der var meget aggressive.
På et tidspunkt bemærkede vidnet, at forur.  

 blev  

 slået ned, så han faldt om på fortovet, hvorefter han blev sparket i hovedet  

 og  

 på kroppen.
En kammerat til forur. (E), kom forur. til undsætning, men blev  

 selv slået.
En kvinde (F) og en anden kvinde som ville hjælpe forur. blev  

 ligeledes slået.
Efter at gerningsmændene var forsvundet havde vidnet  

 rekvireret ambulance via (F)s tlf., idet hun havde været meget oprevet.  

 På vidnets  

 forespørgsel om, hvorvidt hun vidste hvem gerningsmændene var, havde hun  

 sagt,  

 at hun kendte dem.
 Vidnet havde bemærket, at forur. blødte kraftigt fra kinden, men  

 han havde ikke set hvem der havde skåret ham.
 Vidnet kan ikke give noget signalement af gerningsmændene ud  

 over, at de var tyrkere.
Som det fremgår af bilag 3 skulle en personbil, reg. nr. ( ),  

 muligt kunne sættes i forb. med volden.
Forespurgt oplyser vidnet, at han  

 havde bemærket den omh. bil, og han havde set føreren af bilen komme ( ), og  

 sætte sig ind i bilen og køre fra stedet.
I forb. med sin kørsel fra stedet  

 havde vidnet bemærket, at føreren havde påkørt en parkeret bil der havde  

 holdt  

 bag her omh.
Vidnet mener ikke at omh. bil ell. fører har nogen forbindelse  

 til  

 her omh. sag. Politiets anmeldelsesrapport med rapportdato den 3. juni 2000  

 var påstemplet I bero  7. juni  

 2000.
Kopi af Rigshospitalets journal fra Bs indlæggelse indgik i  

 sagens bilag.
Endvidere fremgik følgende af speciallægeerklæring udfærdiget  

 den  

 10. juli 2000:
Pt. har fået et snitsår på venstre side af kæben med  

 overskæring af gren af nervus facialis.
Der er således ophævet bevægelse i  

 muskulaturen  

 på venstre side af underlæben, og der er total anæstesi, svarende til venstre  

 del af underlæben gående ned til snitsåret, som strækker sig ud til laterale  

 mundvig.
Der er ikke mulighed for rekonstruktion af nerven.
Efter ca. 1 år kan der tages stilling til, om såret skal  

 revideres af plastikkirurg. Blandt sagens bilag indgik et brev af 19. juni 2000 fra  

 Københavns Politi, Kriminalpolitiet Station X, til B hvorved politiet  

 kvitterede for anmeldelse til politiet af  

  

 vold  

 m/ skade på legeme eller helbred  

  

 med tidspunkt:  

  

 03/06- 2000  0108 Henv.: Personlig.
B ansøgte den 1. august 2000 om erstatning fra staten til ofre  

 for forbrydelser.
På ansøgningsskemaet var oplyst under punkt 5 at  

 lovovertrædelsen den 4. juni 2000 blev anmeldt til politiet, station X.  

 Ansøgningen blev fremsendt af Bs far, H, for B via Københavns Politi  

 ved brev  

 af 3. august 2000 og stemplet modtaget i Erstatningsnævnet den 10. august  

 2000.
Erstatningsnævnet afslog i brev af 22. februar 2001 ansøgningen  

 om erstatning.
Nævnet anførte bl.a.:
Nævnet har ved afgørelsen lagt vægt på, at De efter de i sagen  

 foreliggende oplysninger ikke har medvirket til sagens opklaring.
Det fremgår  

 således af sagen, at Deres far den 07- 06-2000 henvendte sig til politiet og  

 oplyste, at De ønskede at trække anmeldelsen tilbage, idet De ikke turde stå  

 frem, og at Deres beslutning var urokkelig.
Nævnets afgørelse er truffet i medfør af lov om erstatning fra  

 staten til ofre for forbrydelser (offererstatningsloven) § 10 eller dennes  

 analogi.
Efter § 10 i offererstatningsloven er erstatning fra staten betinget  

 af, at lovovertrædelsen er anmeldt til politiet uden unødigt ophold.
Det  

 fremgår af forarbejderne til denne bestemmelse, jf. betænkning 75/ 751, side  

 37, at frygt for repressalier ikke er nogen undskyldning for ikke at anmelde  

 forholdet til politiet. I brev af 16. maj 2001 til B meddelte Københavns Byret at  

 advokat A  efter begæring fremsendt af Kriminalpolitiet, Station X  

  var  

 beskikket som bistandsadvokat i sagen  

  

 hvor  

 De  

 (B) har anmeldt til politiet, at  

 De har været udsat for vold.
Den 6. juni 2001 rettede advokat A på vegne af B henvendelse til  

 Erstatningsnævnet.
I henvendelsen anmodede han Erstatningsnævnet om at  

 genoptage Bs sag og anførte:
 Til støtte for min anmodning om genoptagelse af sagens  

 behandling skal jeg fremføre, at min klient ikke har forsømt at anmelde  

 voldsepisoden overfor politiet, idet anmeldelse er sket d. 03. juni 2000, jf.  

 vedlagte kvittering, bilag 2.
 Min klient har endvidere ved afhøringsrapport af samme dato,  

 bilag 3, overfor politiet meddelt, at min klient intet kan oplyse omkring  

 de/den formodede gerningsmand, idet min klient var spirituspåvirket og  

 overfaldet  

 var aldeles uprovokeret.
 Det fremgår endvidere af afhøringsrapporten, at det ikke er min  

 klient, men min klients far (H) som har meddelt politiet, at den tidligere  

 indgivne anmeldelse skulle trækkes tilbage.
 Henset til hændelsesforløbet i sagen sammenholdt med de  

 alvorlige følger som overfaldet har medført for min klient, er det min klare  

 opfattelse, at nærværende sag ikke bør afvises under henvisning til  

 Offererstatningslovens  

 § 10, idet jeg lægger til grund, at min klients far (H)s opringning til  

 politiet ikke kan afskære min klients krav på erstatning i en sag, som på  

 ingen måde ville være blevet bedre oplyst, såfremt min klients anmeldelse var  

 blevet fastholdt.
 Jeg lægger endvidere til grund, at såfremt (H) var blevet oplyst  

 omkring følgerne af tilbagekaldelsen af anmeldelsen, var dette aldrig sket,  

 idet (H) naturligvis ikke er interesseret i at afskære sin søn fra  

 erstatning.
Endelig skal jeg ikke undlade at gøre opmærksom på at min  

 klient er myndig, hvorfor en handling som foretaget af (H) skal bero på en  

 fuldmagt fra min klient, som min klient aldrig har afgivet. I brev af 15. juni 2001 meddelte Erstatningsnævnet at nævnet  

 efter fornyet gennemgang af sagen måtte fastholde sin afgørelse af 22.  

 februar  

 2001 med den deri angivne begrundelse.
 Den 19. april 2002 rettede advokat A første gang henvendelse til  

 mig og skrev bl.a.:
 Til støtte for min klage over sagens behandling skal jeg  

 indledningsvis anføre, at min klient ikke har forsømt at anmelde  

 voldsepisoden  

 overfor politiet eller har undladt at medvirke til sagens opklaring, idet  

 anmeldelse  

 er sket den 19. juni 2000, jf. vedlagte kopi af kvittering for anmeldelse.
Jeg henviser endvidere til politiets afhøringsrapport af 3.  

 juni 2000 umiddelbart efter overfaldet, jf. vedlagte kopi af rapporten.
Det  

 fremgår bl.a. af afhøringsrapporten, at min klient ikke kan huske noget om de  

 nærmere omstændigheder ved selve overfaldet, og at det ikke er min klient,  

 men  

 min klients far (H) som den 7. juni 2000 har meddelt politiet, at den  

 tidligere indgivne anmeldelse skulle trækkes tilbage.
 Jeg lægger endvidere til grund, at hvis min klients far var  

 blevet orienteret om følgerne af tilbagekaldelse af anmeldelsen, var dette  

 aldrig sket, idet han naturligvis ikke er interesseret i at afskære sin søn  

 fra  

 erstatning.
Endelig skal jeg ikke undlade at gøre opmærksom på, at min  

 klient er myndig, hvorfor en handling som foretaget af faderen skal bero på  

 en  

 fuldmagt fra min klient, som min klient aldrig har afgivet. I mit svar af 29. maj 2002 skrev jeg at jeg anså for det for  

 mest korrekt at sende advokat As klage med bilag videre til  

 Erstatningsnævnet.  

 Henvendelsen blev sendt som en anmodning fra A om at nævnet tog stilling til  

 om det A havde anført, kunne give nævnet grundlag for at genoptage sin  

 behandling  

 af sagen og  hvis det ikke var tilfældet  som en anmodning fra A  

 om at nævnet  

 uddybede begrundelsen for sin afgørelse.
Den 17. juni 2002 afslog Erstatningsnævnet på ny at genoptage  

 Bs sag.
Af nævnets svar fremgik bl.a.:
Ved skrivelse af 22-02-2001 afslog nævnet i medfør af § 10 i  

 lov om erstatning fra staten til ofre for forbrydelser eller dennes analogi  

 Deres klients ansøgning om erstatning.
Nævnet oplyste samtidig, at afslaget  

 skyldtes, at Deres klient ikke har medvirket til sagens opklaring, idet Deres  

 klients fader den 07-06-2002 [rettelig 07-06-2000; min bemærkning] henvendte  

 sig til politiet og oplyste, at Deres klient ønskede at trække anmeldelsen  

 tilbage.
Nævnet fastholdt dette afslag i skrivelse af 15-06-2001.
 I skrivelse af 29-05-2002 fra  

 Folketingets Ombudsmand  

 er  

 nævnet på ny blevet anmodet om at tage afgørelsen op til nyvurdering.
 I den anledning skal man meddele, at nævnet efter en fornyet  

 gennemgang af sagen må fastholde sine afgørelser af 22-02- 2001 og 15-06-2001  

 med de deri angivne begrundelser.
Det bemærkes, at kravet om, at der skal ske politianmeldelse  

 uden unødigt ophold, især skyldes hensynet til opklaring af sagen, herunder  

 muligheden for at sikre eventuelle vidneforklaringer og om muligt at  

 retsforfølge  

 en eventuel skadevolder.
I det foreliggende tilfælde, hvor anmeldelsen er  

 trukket tilbage, har det ikke været muligt for politiet at efterforske sagen  

 og det er derfor ikke blevet godtgjort, hvorvidt Deres klient har været udsat  

 for en straffelovsovertrædelse, ligesom det ikke har været muligt at  

 retsforfølge en eventuel skadevolder. I brev af 20. juni 2002 rettede advokat A på ny henvendelse til  

 mig og oplyste at han ønskede at fastholde sin klage, herunder at han fandt  

 nævnets begrundelser aldeles usaglige og helt ude af proportioner.
Særligt  

 fandt A påstanden om at det ikke var godtgjort at B havde været udsat for en  

 straffelovsovertrædelse, direkte usand og fornærmende mod B som voldsoffer.
Den 1. juli 2002 anmodede jeg Erstatningsnævnet om en udtalelse  

 i anledning af advokat As klage.
Jeg bad om at nævnet i udtalelsen  

 bl.a.  

 redegjorde for hvilken betydning nævnet tillagde oplysningen fra A om at  

 Bs  

 far den 7. juni 2000 havde trukket anmeldelsen tilbage uden fuldmagt fra B.  

 Jeg bad også nævnet komme ind på betydningen af at Københavns Byret den 16.  

 maj 2001 meddelte B at A var beskikket som bistandsadvokat under den sag hvor  

 B havde anmeldt til politiet at han havde været udsat for vold.
Endelig bad  

 jeg  

 nævnet redegøre for hjemmelsgrundlaget for afgørelserne.
Den 21. august 2002 modtog jeg Erstatningsnævnets udtalelse.
Af  

 udtalelsen af 20. august 2002 fremgår bl.a. følgende:
Efter § 10 i lov om erstatning fra staten til ofre for  

 forbrydelser er erstatning fra staten i almindelighed betinget af, at  

 forbrydelsen uden unødigt ophold anmeldes til politiet.
Et sådant krav om  

 politianmeldelse  

 er i henhold til betænkning nr. 751/1975 medtaget i loven, dels for at lette  

 politiets efterforskning, dels for at hindre misbrug af ordningen.
Efter stk.  

 2, kan kravet om anmeldelse i særlige tilfælde fraviges.
Der tænkes her bl.a.  

 på tilfælde, hvor skadelidte med rimelighed kunne gå ud fra, at forbrydelsen  

 ville blive anmeldt fra anden side.
Derimod vil skadelidtes frygt for  

 repressalier  

 i almindelighed ikke kunne betragtes som undskyldningsgrund.
Er et forhold  

 rettidigt anmeldt, men trækker skadelidte efterfølgende anmeldelsen tilbage,  

 er kravet om anmeldelse i henhold til § 10 ikke opfyldt, og nævnet kan i  

 henhold til praksis ikke behandle sagen.
I det foreliggende tilfælde, hvor anmeldelsen er trukket  

 tilbage, har det ikke været muligt for politiet at efterforske sagen, og det  

 er derfor ikke blevet godtgjort, hvorvidt (B) har været udsat for en  

 straffelovsovertrædelse, ligesom det ikke har været muligt at retsforfølge en  

 eventuel skadevolder, jf. § 1, stk. 1, 1. pkt. i lov om erstatning fra staten  

 til ofre for forbrydelser.
Efter denne bestemmelse kan staten kun yde  

 erstatning og godtgørelse for personskade, der forvoldes ved overtrædelse af  

 straffeloven.
I ombudsmandens skrivelse anmodes om en redegørelse for, hvilken  

 betydning nævnet har tillagt advokat (A)s oplysninger om, at (B)s  

 fader  

 handlede uden fuldmagt, da han den 07-06-2000 meddelte politiet, at (B)  

 ønskede  

 at trække anmeldelsen tilbage.
Det skal hertil oplyses, at nævnet på det  

 foreliggende grundlag ikke har fundet anledning til at lægge til grund, at  

 (B)  

 har været uvidende om faderens tilbagekaldelse af anmeldelsen.
Nævnet har  

 herved lagt vægt på afhøringsrapport af 07-06-2000, hvoraf fremgår, at  

 (B)s  

 fader (H) henvendte sig til pa. ( ) og oplyste, at hans søn ønskede at trække  

 anmeldelsen om vold tilbage, idet (B) ikke turde stå frem.
Hans beslutning  

 var urokkelig.
Nævnet har endvidere lagt vægt på, at spørgsmålet om,  

 (B)s  

 fader var berettiget til overfor politiet at trække anmeldelsen tilbage,  

 først  

 er rejst overfor nævnet ved advokat (A)s skrivelse af 06-06-2001.  

 Nævnet har  

 endelig noteret sig, at (B)s ansøgning om erstatning af 01-08-2000 er  

 fremsendt  

 til Københavns politi af (B)s fader (H) ved skrivelse af 03-08-2000.
Ombudsmanden har ligeledes anmodet nævnet om at redegøre for  

 betydningen af, at Københavns Byret den 16-05-2001 meddelte (B), at advokat  

 (A) var blevet beskikket som hans bistandsadvokat.
Nævnet, der ikke af  

 Københavns Byret er blevet anmodet om en udtalelse, forinden beskikkelsen af  

 den pågældende advokat fandt sted, har ikke fundet, at beskikkelsen af  

 bistandsadvokat i sig selv kan tillægges betydning ved nævnets selvstændige  

 vurdering  

 af, om det anmeldte, men senere tilbagekaldte, forhold henset til  

 bestemmelsen  

 i offererstatningslovens § 10 eller dennes analogi  bør anses for  

 omfattet af  

 loven og dermed bør realitetsbehandles. Med brev af 25. september 2002 modtog jeg advokat As  

 bemærkninger til Erstatningsnævnets udtalelse af 20. august  

 2002. A  

 fastholdt at B korrekt havde  

 anmeldt overfaldet til politiet, og at han ikke havde trukket sin anmeldelse  

 tilbage, men at hans far gjorde det uden Bs vidende og accept.
A skrev  

 endvidere  

 at han var uenig med nævnet når nævnet udtalte at det ikke fandt at  

 beskikkelsen  

 som bistandsadvokat kunne tillægges betydning for vurderingen af om den  

 anmeldte  

 forbrydelse burde realitetsbehandles.
Endelig fastholdt A at  

 Erstatningsnævnets  

 begrundelser var usaglige og forkerte, herunder påstanden om at det ikke var  

 godtgjort at B havde været udsat for en straffelovsovertrædelse, fordi  

 politiet ikke havde kunnet efterforske sagen.
Erstatningsnævnet fandt at  

 As  

 brev ikke gav anledning til yderligere bemærkninger.
Ombudsmandens udtalelse 1. Afslaget på erstatning  nævnets afgørelse af 22. februar 2001 Nævnet afslog med sin afgørelse af 22. februar 2001 (B)s ansøgning om  

 erstatning under henvisning til § 10 i lov om erstatning fra staten til ofre  

 for forbrydelser eller dennes analogi.
 § 10 i lovbekendtgørelse nr. 470 af 1. november 1985 om erstatning fra staten  

 til ofre for forbrydelser (voldsoffererstatningsloven) har følgende ordlyd:
 § 10.  

  

 Erstatning er betinget af, at lovovertrædelsen uden unødigt ophold er anmeldt  

 til politiet, og at skadelidte under en eventuel straffesag mod skadevolderen  

 nedlægger påstand om erstatning.
 Stk. 2.  

  

 I særlige tilfælde kan erstatning dog ydes, selv om betingelsen i stk. 1 ikke  

 er opfyldt.
Stk. 3.  

  

 Politiet vejleder skadelidte om retten til at få erstatning efter denne  

 lov. Med lovændringen i 1985  lov nr. 233 af 6. juni 1985  fik ofre  

 for forbrydelser et egentligt retskrav på erstatning fra staten, når lovens  

 betingelser er opfyldt.
 Bestemmelsen i § 10, stk. 2, er senere ændret ved lov nr. 463 af 7. juni 2001  

 med virkning for skader indtrådt efter lovens ikrafttræden pr. 1. juli 2002.  

 Den ændrede formulering har derfor ingen betydning for denne sag.
Under henvisning til det jeg har anført nedenfor om oplysningsgrundlaget i  

 sagen, har jeg ikke fundet anledning til at fortsætte en undersøgelse af  

 nævnets henvisning til lovens § 10 eller dennes analogi.
Jeg henviser til §  

 16, stk. 1, i ombudsmandsloven, hvoraf det fremgår at ombudsmanden afgør om  

 en klage giver tilstrækkelig anledning til undersøgelse.
1.1. Manglende partshøring Efter forvaltningslovens § 19, stk. 1, har en myndighed pligt  

 til at partshøre når der i en afgørelsessag foreligger væsentlige nye  

 oplysninger om sagens faktiske omstændigheder som er til ugunst for parten,  

 og  

 som er af betydning for myndighedens afgørelse.
Det er i bestemmelsen  

 forudsat  

 at parten ikke kan antages at have kendskab til at myndigheden er i  

 besiddelse  

 af disse oplysninger.
 Erstatningsnævnet ses ikke forud for sin afgørelse af 22.  

 februar 2001 at have partshørt Deres klient over oplysningerne i de  

 politirapporter mv. som nævnet lagde vægt på ved beslutningen om at afslå  

 Deres  

 klients ansøgning om erstatning.
Jeg bemærker at oplysningerne i politirapporterne dermed blev  

 anvendt til ugunst for Deres klient og var af væsentlig betydning for sagens  

 afgørelse.
Det fremgår ikke af sagsakterne at Deres klient forud for nævnets  

 afgørelse var blevet gjort bekendt med og givet lejlighed til at gennemlæse  

 og  

 kommentere politirapporterne.
De oplysninger som fremgår af rapporterne,  

 herunder politiets gengivelse af udsagn fra såvel Deres klient som dennes  

 far,  

 fremstår således som oplysninger meddelt af politiet.
 Da Deres klient ikke kunne antages at være bekendt med  

 oplysningerne i de omtalte rapporter, er det min opfattelse at Deres klient  

 skulle have været partshørt over oplysningerne i dette materiale inden de  

 blev  

 lagt til grund for nævnets afgørelse.
Jeg finder det derfor kritisabelt at nævnet ikke foretog  

 partshøring over oplysningerne som blev tillagt afgørende betydning for  

 afslaget på erstatning.
Jeg har meddelt nævnet min opfattelse.
1.2  

 Oplysningsgrundlaget i øvrigt Af det grundlæggende princip i forvaltningsretten  official-  

 eller undersøgelsesprincippet  følger at det påhviler den enkelte  

 forvaltningsmyndighed selv, eventuelt i samarbejde med andre myndigheder, at  

 fremskaffe de fornødne oplysninger om en foreliggende sag eller dog  

 foranledige  

 at private, navnlig sagens part(er), medvirker til sagens oplysning.
En  

 forvaltningsmyndighed har således pligt til at tilvejebringe et  

 fyldestgørende  

 og retligt grundlag for en afgørelse.
Formålet med undersøgelsesprincippet er at bidrage til at sikre  

 at forvaltningsmyndighedernes afgørelse bliver materielt lovlige og rigtige.  

 Er der tvivl om holdbarheden af et væsentligt faktum, hører det med til  

 sagsoplysningen at søge denne tvivl afklaret således at det ved en sædvanlig  

 bevisvurdering kan afgøres om den pågældende oplysning kan lægges til grund  

 for  

 afgørelsen.
Jeg henviser herved til Kaj Larsen mfl., Forvaltningsret (2002),  

 s.  

 448ff.
Erstatningsnævnet lagde ved afgørelsen af 22. februar 2001 vægt  

 på at Deres klient ikke havde medvirket til sagens opklaring, idet nævnet  

 herved lagde til grund at Deres klients politianmeldelse den 7. juni 2000  

 blev  

 trukket tilbage.
Dette forhold blev således tillagt afgørende vægt for  

 nævnets  

 afslag.
Nævnet lagde herved til grund for sin behandling at Deres  

 klients far ved sin henvendelse til politiet af 7. juni 2000 optrådte efter  

 bemyndigelse fra Deres klient, og at faren derfor med bindende virkning for  

 Deres klient kunne trække politianmeldelsen tilbage med den konsekvens at  

 Deres klient ikke kunne få erstatning efter voldsoffererstatningsloven.
I sin  

 udtalelse  

 til mig af 20. august 2002 anførte Erstatningsnævnet at nævnet ikke fandt  

 anledning til at lægge til grund at Deres klient var uvidende om farens  

 tilbagekaldelse af anmeldelsen.
Nævnet lagde herved vægt på politiets  

 oplysninger  

 i afhøringsrapporten samt at Deres klients ansøgning om erstatning var  

 fremsendt til Københavns Politi af Deres klients far.
 Det fremgår af sagen at Deres klient er født i 1978. Han var  

 således myndig på tidspunktet for overfaldet og dermed for politianmeldelsen  

 og  

 for farens henvendelse til politiet.
Politiet blev ved overfaldet den 3. juni 2000 tilkaldt til  

 gerningsstedet og udarbejdede rapportmateriale herom.
Af dette materiale og  

 af  

 sagen i øvrigt må jeg anse det for godtgjort at der blev indgivet anmeldelse  

 uden unødigt ophold til politiet den 3. juni 2000, herunder af Deres klient.
Jeg har endvidere lagt til grund at Deres klients far den 7.  

 juni 2000 telefonisk henvendte sig til politiet og gav oplysninger om at  

 Deres  

 klient ønskede at trække anmeldelsen tilbage.
Omstændighederne i forbindelse  

 med farens henvendelse fremgår (alene) af politiets afhøringsrapport.
 Jeg mener ikke at farens fremsendelse af Deres klients ansøgning  

 om erstatning i sig selv kan tillægges afgørende betydning for vurderingen af  

 om farens henvendelse den 7. juni 2000 skete på vegne af Deres klient.
Nævnet ses samtidig ikke at have undersøgt om politiets  

 behandling og vejledning gjorde at det sikkert og ubetænkeligt kunne lægges  

 til grund at Deres klient var  eller måtte være  klar over at  

 hans politianmeldelse  

 var trukket tilbage efter et ønske fra ham herom.
Der foreligger således ikke  

 på sagen en bekræftelse fra politiets side over for Deres klient om  

 tilbagekaldelsen  

 af anmeldelsen.
Derimod foreligger der en kvittering af 19. juni 2000   

 således efter farens henvendelse af 7. juni 2000  hvorved Københavns  

 Politi  

 bekræftede at Deres klient havde foretaget anmeldelse af vold til politiet.
I sager der er under behandling i den offentlige forvaltning,  

 skal spørgsmål om repræsentation bedømmes efter forvaltningslovens 8 eller  

 den  

 forvaltningsretlige grundsætning som bestemmelsen er udtryk for.
Jeg henviser  

 herved til John Vogter, Forvaltningsloven med kommentarer, 3. udgave (1999),  

 s. 223ff.
 Af punkt 41 i Justitsministeriets vejledning om  

 forvaltningsloven (vejledning nr. 11740 af 4. december 1986) fremgår følgende  

 om dokumentation for partsrepræsentation:
  

  

 41.  

  

 Den myndighed,  

 der behandler sagen, afgør, om den, der optræder som partsrepræsentant, skal  

 fremlægge en skriftlig fuldmagt eller på anden måde godtgøre, at den  

 pågældende  

 kan optræde som repræsentant for parten.
Er den, der optræder på partens  

 vegne, advokat, revisor, landinspektør eller socialrådgiver eller optræder  

 den  

 pågældende i øvrigt typisk som partsrepræsentant inden for det pågældende  

 forvaltningsområde, vil der i almindelighed ikke være grund til at forlange  

 dokumentation for fuldmagtsforholdet, medmindre det er særligt begrundet i  

 sagens karakter eller omstændighederne i øvrigt.  

  

 Det kan f.eks. være tilfældet, hvor sagsbehandlingen vil kunne påføre  

 den pågældende part økonomiske omkostninger eller i øvrigt få afgørende  

 betydning for den pågældende parts personlige forhold.
Navnlig vil der kunne  

 være grund til at forlange dokumentation for fuldmagtsforholdet i de  

 tilfælde,  

 hvor myndigheden ikke i forvejen er eller i løbet af sagsbehandlingen kommer  

 i  

 kontakt med parten selv eller på anden måde kan konstatere, at parten er  

 indforstået  

 med, at sagen er under behandling  

  

[min fremhævning]  Jeg henviser herved tillige til John Vogter, Forvaltningsloven  

 med kommentarer, 3. udgave (1999), s.  

 230f.
Nævnet ses ikke at have undersøgt om der forelå dokumentation  

 for at faren den 7. juni 2000 handlede efter bemyndigelse fra Deres klient  

 således at han med bindende virkning for denne kunne tilbagekalde  

 politianmeldelsen.
Dette kunne nævnet efter min opfattelse ikke uden videre  

 lægge til grund.
Ikke mindst i lyset af at farens tilbagetrækning af  

 anmeldelsen var udslagsgivende for nævnets bedømmelse af sagen, burde nævnet  

 have sikret sig dokumentation eller bevis for bemyndigelsen.
På baggrund af det ovenfor anførte finder jeg at det ikke uden  

 videre kunne sluttes at Deres klients far handlede på vegne af Deres klient,  

 og at Deres klient var gjort bekendt hermed og derfor med rimelighed måtte  

 bære konsekvenserne heraf.
Uden forudgående partshøring og uden at have  

 undersøgt  

 de faktiske omstændighederne nærmere havde nævnet efter min opfattelse ikke  

 det fornødne og sikre grundlag for at afslå Deres klients ansøgning om  

 erstatning da nævnet traf afgørelse den 22. februar 2001. Dette må jeg anse  

 for kritisabelt.
Jeg har gjort nævnet bekendt med min opfattelse.
2. Afslagene på  

 genoptagelse  nævnets afgørelser af 15. juni 2001 og 17. juni 2002 Om der er grundlag for at genoptage en sag, hviler især på en  

 vurdering af om der i forhold til den oprindelige behandling af sagen er  

 fremkommet væsentlige nye oplysninger som må antages at kunne medføre en  

 ændret bedømmelse af sagen.
Det må i almindelighed antages at borgeren har  

 retskrav  

 på genoptagelse og ny realitetsbehandling af sagen når det skønnes at der er  

 en vis sandsynlighed for at sagen ville have fået et andet udfald hvis  

 oplysningerne  

 havde foreligget i forbindelse med myndighedernes oprindelige stillingtagen  

 til sagen.
Jeg henviser herved til Karsten Loiborg mfl., Forvaltningsret  

 (2002), s. 920ff.
 I Deres henvendelse til nævnet af 6. juni 2001 og i Deres  

 henvendelse hertil af 19. april 2002  som jeg oversendte til nævnet den  

 29.  

 maj 2002  havde De særligt gjort gældende:
·  

  

 	  

 at Deres klient ikke havde forsømt at  

 anmelde voldsepisoden, ·  

  

 	  

 at Deres klient på grund af spirituspåvirkning  

 og omstændighederne i øvrigt intet kunne oplyse om den eller de formodede  

 gerningsmænd, ·  

  

 	  

 at det ikke var Deres klient, men Deres  

 klients far der uden fuldmagt fra Deres myndige klient meddelte politiet at  

 den  

 tidligere indgivne anmeldelse skulle trækkes tilbage, og at en sådan  

 opringning  

 efter Deres opfattelse  henset til hændelsesforløbet og sagens  

 alvorlige følger  

 for Deres klient  ikke kunne afskære Deres klient fra krav på  

 erstatning  

 efter loven, og ·  

  

 	  

 at De lagde til grund at Deres klients far  

 aldrig havde villet tilbagekalde anmeldelsen hvis han havde fået oplysning om  

 følgerne for Deres klients erstatningssag.
 De henviste i den forbindelse til politiets rapportmateriale og  

 kvitteringen af 19. juni 2000 fra politiet for Deres klients anmeldelse.  

 Endvidere sendte De kopi af byrettens brev af 16. maj 2001 om beskikkelsen af  

 Dem som bistandsadvokat.
Nævnet afslog med sine afgørelser af 15. juni 2001 og 17. juni  

 2002 Deres anmodninger om sagens genoptagelse og fastholdt afgørelsen af 22.  

 februar 2001 med den deri angivne begrundelse.
Som begrundelse for at nævnet  

 ikke kunne tillægge disse oplysninger betydning, konstaterede nævnet i sin  

 afgørelse af 17. juni 2002 at anmeldelsen var trukket tilbage, og at det af  

 den  

 grund ikke havde været muligt for politiet at efterforske sagen.
Derved fandt  

 nævnet at det heller ikke var blevet godtgjort om Deres klient havde været  

 udsat for en straffelovsovertrædelse, ligesom det ikke havde været muligt at  

 retsforfølge en eventuel skadevolder.
I udtalelsen hertil af 20. august 2002  

 henviste nævnet endvidere til lovens § 1, stk. 1, hvorefter staten kun kan  

 yde  

 erstatning og godtgørelse for personskade der forvoldes ved overtrædelse af  

 straffeloven.
Endvidere lagde nævnet i udtalelsen til mig vægt på at  

 spørgsmålet om Deres klients fars berettigelse først var rejst ved Deres brev  

 af 6. juni 2001. Endelig anførte nævnet i udtalelsen at beskikkelsen af Dem  

 som bistandsadvokat, meddelt ved byrettens brev af 16. maj 2001, ikke i sig  

 selv kunne tillægges betydning ved nævnets selvstændige vurdering af om det  

 anmeldte,  

 men senere tilbagekaldte forhold burde anses for omfattet af loven og dermed  

 burde realitetsbehandles.
 § 1, stk. 1, i voldsoffererstatningsloven (lovbekendtgørelse nr.  

 470 af 1. november 1985 om erstatning fra staten til ofre for forbrydelser)  

 har  

 følgende ordlyd:
  

  

 § 1.  

  

 Staten yder  

 erstatning og godtgørelse for personskade, der forvoldes ved overtrædelse af  

 borgerlig straffelov, hvis overtrædelsen er begået i den danske stat.
Det  

 samme  

 gælder personskade, der indtræder i forbindelse med hjælp til politiet under  

 anholdelse eller i forbindelse med handlinger, der foretages med henblik på  

 lovlig privat anholdelse eller forhindring af strafbare handlinger. § 6 i voldsoffererstatningsloven har følgende ordlyd:
§ 6.  

  

 Erstatning  

 ydes, selv om skadevolderen er 1) ukendt eller ikke kan findes, 2) under 15 år eller 3) utilregnelig. Efter min gennemgang af sagen må jeg anse det for ubestridt at  

 Deres klient den 3. juni 2000 blev udsat for et overfald hvorved han pådrog  

 sig et knivsnit i kind og kæbeparti.
Der foreligger således en klar  

 formodning  

 om en straffelovsovertrædelse som forudsat i voldsoffererstatningslovens § 1,  

 stk. 1.
Efter § 6 i voldsoffererstatningsloven yder staten erstatning  

 selv om skadevolderen er ukendt eller ikke kan findes.
I tilfælde hvor  

 skadevolderen er ukendt eller ikke kan findes, påhviler det dermed nævnet at  

 foretage en selvstændig vurdering af om der er sket en overtrædelse af  

 straffeloven.
Nævnet ses ikke at have foretaget en sådan selvstændig  

 vurdering.
Nævnet ses heller ikke i øvrigt at have anført hensyn eller  

 omstændigheder der taler imod formodningen om en straffelovsovertrædelse.
På  

 den baggrund finder jeg det uberettiget at nævnet afslog erstatning også  

 under  

 henvisning til § 1, stk. 1, i voldsoffererstatningsloven.
Jeg har gjort  

 nævnet  

 bekendt med min opfattelse.
 I øvrigt bemærker jeg til nævnets udtalelse af 20. august 2002  

 at jeg ikke er enig i at tidspunktet for fremsættelsen af indsigelsen til  

 nævnets oplysningsgrundlag i denne sag kan tillægges betydning.
Til det nævnet i udtalelsen har anført til byrettens brev af 16.  

 maj 2001, bemærker jeg at beskikkelsen af Dem som bistandsadvokat ifølge  

 byretten skete efter en begæring fremsendt af politiet i den sag hvor Deres  

 klient havde anmeldt til politiet at han havde været udsat for vold.
På den  

 baggrund  

 finder jeg også at byrettens brev bidrager til usikkerhed om væsentlige  

 omstændigheder i sagen, herunder om politianmeldelsen måtte anses for  

 opretholdt.
 Samlet set er det min opfattelse at Deres indsigelser og  

 bemærkninger måtte give anledning til tvivl om holdbarheden af et væsentligt  

 faktum i sagen, således om henvendelsen fra Deres klients far skete på vegne  

 af  

 Deres klient, og herunder om henvendelsen  i sin form og under de givne  

 omstændigheder  

  kunne afskære Deres klients krav på erstatning.
