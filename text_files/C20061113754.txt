Skrivelse  

 om  

 udstedelse af bekendtgørelse om elevplaner i  

 folkeskolen Bekendtgørelse om elevplaner i folkeskolen udstedes nu med de  

 præciseringer, som høringen over et udkast til bekendtgørelsen har givet  

 anledning til.
Bekendtgørelsen - vedlagt - vil blive offentliggjort i  

 Lovtidende den 4. juli 2006. Undervisningsministeriet skal i den forbindelse  

 oplyse:
1)  

  

 Kravet om  

 elevplaner træder i kraft den 1. august 2006, jf. bekendtgørelsens § 7. I  

 lovforslagets bemærkninger står der følgende om spørgsmålet om ikrafttræden:  

 »  

  

 Det foreslås i stk. 1, at loven træder i  

 kraft den 1. august 2006 med virkning fra skoleåret 2006/07. ( ) Det er op  

 til  

 lokal beslutning, hvornår der gives underretning af hjemmet om den løbende  

 evaluering, og således også, hvornår i skoleåret der første gang gives  

 underretning efter de nye regler om elevplaner.« Reglerne skal forstås således, at skoler og kommuner, der ikke  

 allerede er godt i gang hermed, skal påbegynde arbejdet med elevplaner i det  

 kommende skoleår, dvs. skoleåret 2006/07. Det må afgøres i den enkelte  

 kommune  

 og skole, i hvilket omfang man lokalt vil fastsætte  

 nærmere retningslinjer for udformning af elevplaner og  

 for arbejdet med disse, og  

 hvordan man vil tilrettelægge arbejdet med at  

 udvikle sådanne retningslinjer,  

 jf. bekendtgørelsens § 4. Ministeriet er opmærksomt på,  

 at der i sagens natur vil være en indkøringsfase.
Kravet om udlevering af elevplanen til forældrene fremgår af  

 bekendtgørelsens § 5. Elevplanen indgår i den regelmæssige underretning af  

 eleven og forældrene om elevernes udbytte af skolegangen, jf. lovens § 13,  

 stk.  

 1, og bekendtgørelsens § 2, stk. 3, 2. pkt.
Det er i praksis udbredt, at  

 hovedhjørnestenen  

 i skole-hjemsamarbejdet er regelmæssige samtaler mellem skole og hjem.
Det er  

 hensigtsmæssigt, at elevplanen - eller lærerens udspil hertil - forelægges  

 for  

 eleven og forældrene umiddelbart forud for en sådan skole-hjemsamtale.
Herved  

 sikres det, at skole-hjemsamtaler tager udgangspunkt i en konkret beskrivelse  

 af elevens aktuelle faglige niveau.
 Reglerne skal under alle omstændigheder forstås således, at  

 elevplanen skal udleveres til forældrene mindst én gang om året, og at det  

 også  

 skal ske mindst én gang i løbet af skoleåret 2006/07. Det må afgøres lokalt  

 hvornår.
2)  

  

 Efter  

 bekendtgørelsens § 1 skal alle elever på alle klassetrin have en skriftlig  

 elevplan.
Det er altså ikke sådan, at hver lærer skal udarbejde en særskilt  

 elevplan for hver af sine elever.
Læreren skal, i det omfang det i øvrigt  

 følger af reglerne, bidrage til den elevplan, der udarbejdes for eleven.
Efter bekendtgørelsens § 3, stk. 1, 1. pkt., skal elevplanen  

 indeholde oplysning om resultater af den løbende evaluering af undervisningen  

 i  

 alle fag.
Det falder uden for loven og lovens bemyndigelse at begrænse kravet  

 om anvendelse af elevplanen til bestemte fag, f.eks. de store fag.
Elevplanen  

 er et redskab til at styrke den løbende evaluering af elevens udbytte af  

 undervisningen, jf. lovens § 13, stk. 2, og bekendtgørelsens § 2, stk. 2, og  

 det gældende krav om, at der som led i undervisningen løbende skal foretages  

 evaluering af elevens udbytte heraf, er ikke begrænset til bestemte fag.
Reglerne i såvel bekendtgørelsens § 3, stk. 1, som § 3, stk. 2,  

 skal imidlertid ses i lyset af § 3, stk. 3. Efter denne regel omfatter kravet  

 i  

 stk. 1 og 2 alene oplysninger, der har betydning for lærerens, elevens og  

 forældrenes arbejde med at følge op på og forbedre effekterne af  

 undervisningen.
Den konkrete beslutning om, hvilke oplysninger det har  

 betydning at notere i elevplanen, tages som udgangspunkt af læreren inden for  

 de rammer, der er lagt, jf. § 4. I den forbindelse må læreren tage  

 udgangspunkt  

 i de formål, som elevplanen skal tjene, jf. § 2. Også forældrene og eleven  

 selv  

 vil i praksis kunne have indflydelse på, hvilke oplysninger, herunder  

 eventuelle aftaler, som det er relevant at notere i planen med henblik på, at  

 den kan opfylde sine formål.
Ud fra en generel betragtning må det antages at styrke en  

 elevplans formålstjenlighed, hvis den har en kort og præcis form.
Elevplanens  

 konkretiseringsgrad og detaljeringsgrad i forhold til de enkelte fag kan  

 variere fra elevplan til elevplan og må ses i lyset af en samlet vurdering af  

 elevens aktuelle faglige og sociale situation samt tidligere indgåede aftaler  

 mellem lærer, elev og forældre.
Der kan være situationer, hvor det ud fra en  

 samlet betragtning vil være hensigtsmæssigt at videreføre dele af en  

 tidligere  

 elevplans mål og aftaler.
3)  

  

 Undervisningsministeriet kan i øvrigt oplyse, at man i forbindelse med  

 implementeringen af »Fremme af evalueringskulturen i folkeskolen« påtænker at  

 gennemføre en række informationsmøder rundt omkring i landet i perioden  

 februar, marts og april 2007. Møderne vil ud over en introduktion til den  

 netbaserede evalueringsportal og de nationale test bl.a. også indeholde et  

 punkt om implementering af elevplaner.
Invitationen vil blive sendt til  

 forvaltningschefer, skoleledere og tillidsmænd.
Som led i implementeringen af »Fremme af evalueringskulturen i  

 folkeskolen« vil der blive åbnet en »evalueringsportal« den 1. marts 2007 med  

 bl.a. vejledningsmateriale om evaluering.
Der vil som forløber for denne  

 evalueringsportal blive oprettet en midlertidig portal på  

 Undervisningsministeriets  

 hjemmeside efter skolernes sommerferie.
Her vil der være et link, hvor  

 eksisterende såvel som ny information om elevplaner vil blive placeret.
