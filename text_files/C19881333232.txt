(Til sædekornsfirmaerne, autoriserede  

 og officielle markkontrollører samt Statsfrøkontrollens  

 efterkontrollører) På baggrund af indberetninger om forekomster af byg i en del  

 fremavlsarealer med vinterrug og vinterhvede meddeles herved forholdsregler i  

 forbindelse med den forestående markbesigtigelse,  hvorunder man specielt  

 bedes være opmærksom på, om det er  vinterbyg, der er iblandet.
 Fra stort set hele landet har vi i de seneste dage modtaget indberetninger  

 om, at der i mange fremavlsarealer af vinterrug og vinterhvede er varierende  

 forekomster af såvel vinter- som vårbyg.
 Det er tilsyneladende den milde vinter, der har været medvirkende til  

 denne situation.
 Da forekomsten i mange tilfælde er meget stor, er en aflugning af byggen  

 tilsyneladende ikke praktisk mulig.
 Denne situation blev drøftet på et møde i Frøkontrolkommissionens  

 Kontaktudvalg for Sædekorn den 8. juni d.å.
 Udvalget vil følge udviklingen meget nøje for at medvirke til, at der  

 gøres alt for, at landbruget i efteråret 1988 kan forsynes med udsæd af rug  

 og hvede af den bedst mulige kvalitet.
 Når materialet fra sommerens markbesigtigelser af arealer med rug og hvede  

 er Statsfrøkontrollen i hænde, vil kontaktudvalget - på baggrund af dette  

 materiale - på ny drøfte situationen med henblik på at vurdere behovet for  

 eventuelle dispensationer fra de gældende normer.
 Vi beder derfor om, at nedenstående forholdsregler følges i forbindelse  

 med den forestående markbesigtigelse af fremavlsarealer med vinterrug og  

 vinterhvede.
 1. Markbesigtigelsen udføres i henhold til  

 »Instruktion for markkontrollører af sædekorn«, dateret marts 1987.
 2. Hvor det aktuelle areal overholder normen for  

 forekomst af anden kornart for den pågældende generation, indstilles arealet  

 til godkendelse, såfremt øvrige forhold også er i orden.
3. Hvor det drejer sig om arealer, som ikke overholder  

 gældende norm for forekomst af anden kornart, og hvor øvrige forhold ikke  

 medfører indstilling til kassation, registreres den aktuelle  forekomst af  

 anden kornart pr. 50 kvadratmeter på sædvanlig måde på »Indberetning om  

 markbesigtigelse af arealer med sædekorn«.
Afsnittet om kontrollørens  

 indstilling nederst på indberetningen  udfyldes ikke.
Indberetningen  

 underskrives af kontrolløren som sædvanlig.
4. Ved forekomst af byg i de under punkt 3 nævnte  

 arealer beder vi venligst om at få oplyst, om der er tale om vinter- eller  

 vårbyg.
Dette anføres på indberetningen.
 5. Er det muligt ved fraskæring/fraskæringer at fjerne  

 forekomsten af anden kornart, skal dette tillige anføres på indberetningen.
 6. Af hensyn til den videre bearbejdning af problemet,  

 er det  tvingende nødvendigt, at materialet fra markbesigtigelse af  

 fremavlsarealer med vinterrug og vinterhvede er Statsfrøkontrollen i hænde  

 senest den 1. august d.å.
 Er der spørgsmål til ovenstående, er De velkommen til at kontakte os.
