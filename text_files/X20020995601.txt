 Skattefri ombytning af aktier med andele i et  

 s.m.b.a.
 A a.m.b.a. var på tidspunktet for ansøgningen etableret som  

 et andelsselskab med begrænset ansvar, og blev beskattet som en  

 erhvervsdrivende forening efter SEL § 1, stk. 1, nr. 6. Den erhvervsdrivende  

 forening havde ca. 200 medlemmer.
Bestyrelsen i A a.m.b.a. havde igennem længere tid ført  

 drøftelser med medlemmerne om at etablere en ny struktur med det  

 mål, at A a.m.b.a. skulle omdannes til et aktieselskab med de  

 nuværende medlemmer som aktionærer.
Selskabets aktier skulle  

 herefter indskydes i et nyt selskab med begrænset ansvar, B Holding  

 s.m.b.a, der ejedes af de nuværende medlemmer.
De aktiviteter, der blev  

 drevet af A a.m.b.a., ville herefter blive drevet i aktieselskabsform i  

 driftsselskabet A A/S, medens medlemmernes ejerskab ville være via  

 andelene i B Holding s.m.b.a.
I B Holding s.m.b.a. ville hvert medlem have  

 én stemme, uanset hvor mange andele det enkelte medlem besad.
 Man ville herved opnå mulighed for at optage eksterne investorer og  

 andre, der ikke inden omstruktureringen opfyldte betingelserne for  

 medlemsskab af A a.m.b.a., som aktionærer i driftsselskabet.
 Den samlede plan for koncerndannelsen ville indebære følgende  

 dispositioner:
 TRIN 1:
 Omdannelse af A fra erhvervsdrivende forening til a.m.b.a.
 TRIN 2:
Omdannelse af A a.m.b.a. til A A/S TRIN 3:
Stiftelse af B Holding s.m.b.a. ved ombytning af de nyerhvervede aktier i  

 A A/S TRIN 4:
Stiftelse af en Fond C og ophævelse af den  

 vedtægtsmæssige begrænsning af likvidationsprovenu Det fremgik af omstruktureringsplanen, at A a.m.b.a. på en  

 generalforsamling i foråret 2001 ville blive omdannet til A A/S.  

 Omdannelsen skulle gennemføres i henhold til aktieselskabslovens  §  

 135, som en skattefri omdannelse efter reglerne i fusionsskattelovens § 14f.  

 Omdannelsen skulle gennemføres med virkning fra 1. januar 2001.
Ansøgningen om skattefri aktieombytning vedrørte to  

 selskaber, der på ansøgningstidspunktet endnu ikke var kommet  

 til eksistens.
Told- og Skattestyrelsen fandt imidlertid, at den skitserede  

 plan for omstruktureringen var af tilstrækkelig aktuel karakter,  

 således at behandlingen af ansøgningen ikke på dette  

 grundlag kunne afvises.
Ombytningen ønskedes foretaget ved, at aktionærerne i A A/S  

 indskød aktier i B Holding s.m.b.a, og som vederlag herfor udelukkende  

 modtog andele i B Holding s.m.b.a.
Bestemmelsen i ABL § 13, stk. 3, giver  

 mulighed for skattefri aktieombytning i tilfælde, hvor det ene af  

 selskaberne eller begge selskaber ikke er omfattet af begrebet selskab i en  

 medlemsstat eller svarer til danske aktie- eller anpartsselskaber, hvis de  

 værdipapirer der ønskes ombyttet, er omfattet af ABL § 1, stk.  

 1.
Det fremgik af den på tidspunktet for behandlingen af  

 ansøgningen gældende Ligningsvejledning 1999 pkt.
S.G.1, at  

 anvendelse af aktieavancebeskatningslovens regler forudsætter, at der  

 er tale om andelsrettigheder i selvstændige skatteretssubjekter.
På baggrund af det ved ansøgningen vedlagte udkast til  

 vedtægter for B Holding s.m.b.a., fandt Told- og Skattestyrelsen, at  

 dette selskab måtte være omfattet af SEL § 1, stk. 1, nr. 2, idet  

 der blev lagt vægt på,  at medlemmerne i B Holding s.m.b.a. ikke  

 hæftede personligt, men udelukkende med deres indskud i selskabet, at  

 overskuddet fordeltes i forhold til den indskudte kapital, at andelene kunne  

 overdrages i forbindelse med overdragelse af medlemmets virksomhed, og at  

 medlemmerne ved indmeldelse skulle indbetale indskud.
Andelene var dermed af  

 en sådan karakter, at de måtte anses for omfattet af  

 aktieavancebeskatningsloven, jf.
ABL § 1, stk. 1.
De aktionærer, der ikke frivilligt ønskede at indskyde deres  

 aktier i B Holding s.m.b.a., ville blive tvangsindløst.
Revisor  

 anførte, at strukturændringen kun ville blive gennemført,  

 såfremt B Holding s.m.b.a. erhvervede mere end 90% af stemmerne og  

 aktiekapitalen i A A/S, idet B Holding s.m.b.a. herefter ville kunne  

 tvangsindløse minoritetsaktionærerne i A A/S, dvs. de af A's  

 medlemmer, der ikke frivilligt ønskede at indskyde deres aktier i A  

 A/S i B Holding s.m.b.a.
Beslutningen om tvangsindløsning skulle  

 træffes på en generalforsamling, hvor også aktieombytningen  

 skulle vedtages, og i overensstemmelse med de procedurer og tidsfrister, der  

 var foreskrevet i aktieselskabslovens §§ 20 b og 20 c.
 Aktieavancebeskatningslovens § 13, stk. 3, anfører som et objektivt  

 krav, at det erhvervende selskab erhverver hele aktiekapitalen i det  

 erhvervede selskab.
Der blev henset til, at en tvangsindløsning kunne  

 gennemføres inden for den i aktieavancebeskatningslovens § 13, stk. 4,  

 angivne tidsfrist, og det objektive krav om helejerskab i  

 aktieavancebeskatningslovens § 13, stk. 3, fandtes derved at være  

 opfyldt.
Det var på denne baggrund en forudsætning for  

 tilladelsen, at en eventuel tvangsindløsning skulle gennemføres  

 som beskrevet.
 En tvangsindløsning ville i givet fald ske til en kontantpris, der  

 ville blive vurderet af selskabets revisor på basis af A A/S's  

 regnskaber.
Det var efter den dagældende formulering af  

 aktieavancebeskatningslovens § 13, stk. 3 et objektivt krav, at  

 aktionærerne i det erhvervede selskab skulle vederlægges  

 udelukkende med aktier i det erhvervende selskab og eventuelt en kontant  

 udligningssum på højst 10 pct. af den pålydende  

 værdi eller, når der ikke eksisterede en pålydende  

 værdi, af den bogførte værdi af de værdipapirer, som  

 blev udleveret til gengæld for de indskudte aktier.
Når der i  

 forbindelse med en aktieombytning gennemføres en  

 tvangsindløsning af visse aktionærer i det erhvervede selskab,  

 må tvangsindløsningen sidestilles med en kontant  

 udligningssum.
 Selskabets repræsentant anførte i ansøgningen, at det  

 var bestyrelsens hensigt kun at gennemføre aktieombytningen,  

 såfremt der på forhånd kunne opnås sikkerhed for, at  

 en så stor del af aktiekapitalen i A A/S ville deltage i ombytningen,  

 at minoritetsaktionærerne kunne indløses inden for 10 pct. af  

 den samlede pålydende værdi.
Told- og Skattestyrelsen meddelte herefter tilladelse til den  

 ansøgte ombytning.
Der blev i forbindelse med tilladelsen stillet  

 vilkår om, at det skulle meddeles den lokale told- og skatteregion,  

 såfremt der indenfor de første 3 år efter ombytningen var  

 gennemført, skete væsentlige ændringer i de forhold, der  

 var lagt til grund for tilladelsen.
