Betænkning afgivet af Uddannelsesudvalget den 28. november  

 2006 Betænkning over Forslag til lov om ændring af lov om friskoler  

 og private grundskoler m.v.  

  

 (Fremrykket  

 anmeldelsesfrist og forenkling af tilskudsadministration) [af undervisningsministeren (Bertel Haarder)] 1. Ændringsforslag Der er stillet 4 ændringsforslag til lovforslaget.  

 Undervisningsministeren har stillet ændringsforslag nr. 3 og 4, og Det  

 Radikale  

 Venstres medlemmer af udvalget har stillet ændringsforslag nr. 1 og 2.
2. Udvalgsarbejdet Lovforslaget blev fremsat den 4. oktober 2006 og var til 1.  

 behandling den 24. oktober 2006. Lovforslaget blev efter 1. behandling  

 henvist  

 til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 11. september 2006 dette udkast  

 til udvalget, jf. (folketingsåret 2005-06) alm. del  bilag 479. Den 4.  

 oktober  

 2006 sendte undervisningsministeren de indkomne høringssvar samt et notat  

 herom  

 til udvalget.
Spørgsmål Udvalget har stillet 4 spørgsmål til undervisningsministeren til  

 skriftlig besvarelse, som denne har besvaret.
 3 af udvalgets spørgsmål og ministerens svar herpå er optrykt  

 som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, S og KF) indstiller lovforslaget til  

  

 vedtagelse  

  

 med de af undervisningsministeren stillede ændringsforslag.
Flertallet vil  

 stemme imod de af Det Radikale Venstre stillede ændringsforslag.
Et  

  

 mindretal  

  

 i  

 udvalget (DF, RV og SF) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de stillede  

 ændringsforslag.
Dansk Folkepartis medlemmer af udvalget mener, at forældre  

 grundlæggende har ret til at vælge et alternativt skoletilbud til deres børn,  

 såfremt tilbuddet lever op til de faglige krav og i øvrigt bidrager positivt  

 til børnenes og samfundets udvikling.
Dansk Folkeparti kan ikke støtte  

 lovforslaget, da det er en indgriben i forældrenes ret til at vælge et  

 alternativt  

 skoletilbud til deres børn.
Dansk Folkeparti mener, at folkeskolen skal være  

 det væsentligste uddannelsesgrundlag i det danske samfund, dog med respekt  

 for  

 den danske friskoletradition.
En friskole vil altid være en protest imod  

 enten  

 folkeskolen eller det, som politikerne ønsker at gøre ved folkeskolen.  

 Muligheden for at oprette en friskole baseret på et religiøst eller særligt  

 pædagogisk eller fagligt grundlag er lige præcis en ret, og retten til at  

 protestere er lige så gældende, hvis man ønsker at bevare det lokale  

 skoletilbud  

 og omdanne det til en friskole.
Det Radikale Venstres medlemmer af udvalget er bekymrede for  

 lovforslagets virkninger.
Vi frygter, at det vil hæmme oprettelsen af frie  

 skoler.
Danmark har haft en stolt tradition for, at en gruppe borgere kunne  

 oprette en fri skole. Årsagerne til oprettelsen kunne være mange, men årsagen  

 har indtil nu ikke stået til diskussion.
Loven var lige for alle.
Med dette  

 lovforslag mistænkeliggøres den årsag, der hedder, at en mindre folkeskole i  

 et  

 lokalsamfund lukkes, og at forældre af den grund ønsker at oprette en  

 friskole.  

 Med lovforslaget gøres processen med at oprette en friskole så vanskelig  

   

 anmeldelsesfristen er et helt år før oprettelsen  at det i praksis må  

 anses  

 for at være en væsentlig hindring for oprettelsen.
Depositum på 30.000 kr. for oprettelse af en friskole skal  

 betales ved anmeldelsen.
Ministeren har i sit svar på udvalgets spørgsmål 1  

 tilkendegivet, at såfremt lovforslaget vedtages, er ministeren indstillet på  

 administrativt at indføre en opdeling af indbetalingen af  

 anmeldelsesdepositum  

 i to rater.
Da det vil være rimeligt, at hele depositummet tilbagebetales,  

 hvis  

 den frie skole alligevel ikke kan oprettes, da der går så lang tid fra  

 anmeldelsen, til oprettelsen kan være en realitet, har Det Radikale Venstre  

 stillet ændringsforslag herom i betænkningen.
Socialistisk Folkepartis medlem af udvalget finder, at hensigten  

 med lovforslaget er et alvorligt indgreb i borgernes, herunder forældrenes,  

 ret  

 til at bestemme over deres børns grundskoleundervisning.
Friskoleloven tjener  

 et vigtigt formål i et folkestyre uden skolepligt, hvor de frie skoler udgør  

 et  

 fint alternativ til folkeskolerne.
Med lovforslaget udhuler man friskoleloven  

 endnu en gang, denne gang ved at fjerne muligheden for umiddelbart at oprette  

 en fri skole med tilskud, hvor en folkeskole er blevet nedlagt.  

 Strukturreformen forventes på sigt at medføre folkeskolelukninger over hele  

 landet, og regeringen prøver med dette lovforslag at hindre oprettelse af nye  

 friskoler, alene for at såvel staten som kommunerne kan spare penge.
SF  

 ønsker,  

 at den nuværende anmeldelsesfrist bevares, og støtter ikke lovforslaget.
Et  

  

 andet mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for ændringsforslag nr. 1, 3 og  

 4. Mindretallet vil stemme imod ændringsforslag nr. 2.
 Siumut, Tjóðveldisflokkurin, Fólkaflokkurin og Inuit  

 Ataqatigiit var på tidspunktet for betænkningens afgivelse ikke repræsenteret  

 med medlemmer i udvalget og havde dermed ikke adgang til at komme med  

 indstillinger eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 1 Af  

 	  

 et  

  

 mindretal  

  

 (RV), tiltrådt af et  

  

 mindretal  

  

 (DF, SF og EL):
 1)  

  

 I det under  

  

 nr. 1  

  

 foreslåede  

  

 § 8, stk. 2,  

 1. pkt.,  

  

 ændres »15. august« til: »15. september«.
[Ændring af fremrykket anmeldelsesfrist] Af  

 	  

 et  

  

 mindretal  

  

 (RV), tiltrådt af et  

  

 mindretal  

  

 (DF og SF):
 2)  

  

 I det under  

  

 nr. 1  

  

 foreslåede  

  

 § 8, stk. 2,  

  

 indsættes som  

  

 3. pkt.:
»Såfremt skolen alligevel ikke bliver oprettet, skal Undervisningsministeriet  

 betale depositummet tilbage.« [Tilbagebetaling af depositum hvis skolen ikke oprettes] Af  

 	  

  

 undervisningsministeren,  

  

 tiltrådt af  

  

 udvalget:
 3)  

  

 Efter nr. 2 indsættes som nyt nummer:
»01.  

  

 I  

  

 § 10, stk. 2, 2. pkt.,  

  

 og  

  

 §  

 10 a  

  

 ændres »§ 11, stk. 4,« til: »§ 11, stk.  

 5,«.« [Konsekvensrettelse] 4)  

  

 Efter nr. 3 indsættes som nyt  

 nummer:
»02.  

  

 I  

  

 § 19, stk. 1, 2. pkt.,  

  

 ændres »§ 11,  

 stk. 6,« til: »§ 11, stk. 7,«.« [Konsekvensrettelse] Bemærkninger Til nr. 1 Ændringsforslaget ændrer fristen for anmeldelse af en ny skole  

 fra den 15. august året forud for skoleårets start til den 15. september året  

 forud for skoleårets start.
Til nr. 2 Med ændringsforslaget bliver Undervisningsministeriet forpligtet  

 til at betale anmeldelsesdepositummet tilbage, hvis skolen alligevel ikke  

 bliver oprettet.
Til nr. 3 og 4 Der er tale om lovtekniske konsekvensrettelser som følge af  

 lovforslagets § 1, nr. 3.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Carina Christensen (KF)  

  

  fmd.  

  

 Charlotte Dyremose (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Pernille Vigsø Bagge (SF)   

 Pernille Rosenkrantz‑Theil (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 14 Bilagsnr.
Titel 1 Høringsnotat og høringssvar, fra undervisningsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 1. udkast til betænkning 5 Ændringsforslag fra undervisningsministeren 6 2. udkast til betænkning 7 3. udkast til betænkning 8 4. udkast til betænkning Oversigt over spørgsmål og svar vedrørende L 14 Spm.nr.
Titel 1 Spm. om ændringsforslag om deling af  

 anmeldelsesdepositum, til undervisningsministeren, og ministerens svar herpå 2 Spm. om udviklingen af elevtallet i friskoler, der er  

 oprettet som protestskoler, til undervisningsministeren, og ministerens svar  

 herpå 3 Spm. om argumenter imod en forpligtelse for  

 Undervisningsministeriet til at tilbagebetale anmeldelsesdepositummet, hvis  

 skolen alligevel ikke bliver oprettet, til undervisningsministeren, og  

 ministerens svar herpå 4 Spm. om administrative udgifters andel af anmeldelsesdepositummet,  

 til undervisningsministeren, og ministerens svar herpå Bilag 2 Nogle af udvalgets spørgsmål til  

 undervisningsministeren og dennes svar herpå Spørgsmål 1 og undervisningsministerens svar herpå er  

 optrykt efter ønske fra S og RV.
 Spørgsmål 3 og 4 og undervisningsministerens svar herpå er  

 optrykt efter ønske fra V, S, DF, KF, RV og SF.
 Spørgsmål 1:
Vil ministeren stille ændringsforslag om, at ministeren får  

 mulighed for at dele betaling af anmeldelsesdepositum i to rater som  

 foreslået  

 af Lilleskolerne? Svar:
 Som jeg nævnte under 1. behandling i Folketinget af  

 lovforslaget, har jeg en åben holdning til spørgsmålet om at opdele  

 depositum.
 Lilleskolerne har foreslået, at første rate pr. 15. august i  

 året forud for skolens start fastsættes til 10.000 kr., og at anden rate  

 fastsættes til 25.000 kr. til indbetaling senest den 1. februar i året, hvor  

 skolen skal starte.
Jeg er indstillet på at gennemføre en opdeling, dog vil jeg af  

 hensyn til formålet med depositumordningen mene, at det bør være omvendt,  

 således at 20.000 kr. skal falde på ansøgningstidspunktet, medens 10. 000 kr.  

 skal falde senest den 1. februar.
Depositum er for tiden fastsat til 30.000  

 kr.
 Dette forslag vil kunne gennemføres uden ændringsforslag til L  

 14, idet friskoleloven allerede giver undervisningsministeren mulighed for at  

 fastsætte regler om depositum.
 Hvis lovforslaget vedtages, er jeg indstillet på administrativt  

 at indføre en opdeling af indbetalingen af depositum med 20.000 kr. pr. 15.  

 august og 10.000 kr. pr. 1. februar.
 Spørgsmål 3:
Hvilke argumenter kan anføres imod ændringsforslag nr. 2, jf.
L  

 14  bilag 8, om en forpligtelse for Undervisningsministeriet til at  

 tilbagebetale anmeldelsesdepositummet, hvis skolen alligevel ikke bliver  

 oprettet? Svar:
 Hvis ovennævnte ændringsforslag vedtages, ville hensigten med  

 lovforslaget ikke blive tilgodeset tilstrækkeligt.
 Alle, der af en eller anden grund frygter, at deres barns  

 folkeskole bliver nedlagt, kunne så bare anmelde en ny fri grundskole og  

 indbetale depositum, og så  uden at det ville få økonomiske  

 konsekvenser for  

 dem  ikke gøre videre, hvis det viser sig, at folkeskolen alligevel  

 ikke  

 nedlægges.
 I øvrigt vil et forslag om tilbagebetaling være en stor lempelse  

 for initiativtagerne til en ny fri grundskole i forhold til i dag, hvor  

 depositum  

 på 30.000 kr. tilfalder statskassen, hvis en anmeldt skole ikke modtager  

 tilskud for det skoleår, der følger efter depositumindbetalingen den 1.  

 februar.
Depositum blev indført med lov om friskoler og private grundskoler  

 m.v. i 1992. Det fremgår af forarbejderne, at det var for at sikre, at det  

 drejer sig om seriøse anmeldelser.
Endvidere fremgår: »Det er forudsat, at en  

 depositumordning betyder, at skoler, som anmeldes, men ikke oprettes i det  

 skoleår, hvortil de er anmeldt, ikke får tilbagebetalt det indbetalte  

 depositum.« Spørgsmål 4:
Hvor stor en andel af anmeldelsesdepositummet på 30.000 kr. er  

 rene administrative udgifter? Svar:
 I dag omfatter anmeldelsesproceduren for en ny fri grundskole,  

 der ønsker statstilskud, at der senest på nedenstående datoer indsendes  

 følgende til Undervisningsministeriet:
 1. februar: Et anmeldelsesskema med oplysninger om forhold, der  

 er anført på skemaet, og depositum på 30.000 kr.
 1. april: Vedtægter til godkendelse.
 1. juni: Et skema med oplysninger om forhold, der er anført på  

 skemaet.
Ministeriets arbejde i forbindelse med en anmeldelse består i at  

 registrere og at kontrollere, om de krævede oplysninger foreligger, samt at  

 behandle og godkende skolens vedtægt.
Desuden skal der afstemmes  

 beholdningskonto månedsvis vedrørende depositum og indhentes skolekode hos  

 Danmarks  

 Statistik.
Det kan ikke opgøres generelt, hvor store de administrative  

 udgifter ved en anmeldelse er.
Udgifterne afhænger især af omfanget af  

 arbejdet  

 med godkendelse af skolens vedtægt, som ofte er meget tidskrævende.
I øvrigt er det ikke meningen, at depositum skal anvendes til dækning  

 af administrative udgifter.
Hvis initiativtagerne til en anmeldt fri  

 grundskole  

 har opfyldt anmeldelsesbetingelserne og har mindst 12 elever den 5.  

 september,  

 får de jo depositum tilbagebetalt.
