Bekendtgørelse om ændring af  

 bekendtgørelse om ægteskabs indgåelse § 1 I bekendtgørelse nr. 662 af 1. august 1995 om ægteskabs  

 indgåelse, som ændret ved bekendtgørelse nr. 1127 af 13.  

 december 1996, foretages følgende ændringer:
 1. Indledningen affattes således:
 »I medfør af § 12, § 13, stk. 4, § 20,  

 stk. 3 og 4, og § 66 i lov om ægteskabs indgåelse og  

 opløsning, jf. lovbekendtgørelse nr. 147 af 9. marts 1999, og  

 efter § 2, stk. 4, i lov nr. 372 af 7. juni 1989 om registreret  

 partnerskab, som ændret ved lov nr. 821 af 19. december 1989, lov nr.  

 387 af 14. juni 1995 og lov nr. 360 af 2. juni 1999, fastsættes:«.
 2. § 1, stk. 1, affattes således:
»§ 1. Henvendelse om prøvelse af betingelserne for  

 indgåelse af ægteskab sker til kommunen.
Prøvelse af  

 ægteskabsbetingelserne foretages af kommunalbestyrelsens formand  

 (borgmesteren). I kommuner med magistratsstyre eller en styreform med delt  

 administrativ ledelse, jf. §§ 64 og 64a i lov om kommunernes styrelse,  

 kan kommunalbestyrelsen i kommunens styrelsesvedtægt bestemme, at  

 prøvelsen skal foretages af et magistratsmedlem henholdsvis en  

 udvalgsformand, jf. lovens § 13, stk. 1.«.
 3. § 11 affattes således:
»§ 11. Den, som tidligere har indgået ægteskab, skal,  

 hvis det tidligere ægteskab er opløst ved skilsmisse eller  

 omstødelse, forevise 1)	skifteretsattest om, at fællesboet er eller har været  

 under offentligt skifte, eller 2)	bodelingsoverenskomst, hvoraf det fremgår, at privat skifte er  

 afsluttet, eller 3)	erklæring fra den tidligere ægtefælle om, at den  

 pågældende ikke har bodelingskrav mod den ægtefælle,  

 som ønsker at indgå ægteskab, eller 4)	dom til skilsmisse, separation eller omstødelse eller  

 bevilling til skilsmisse eller separation, hvoraf det fremgår, at  

 fællesboet mellem ægtefællerne er delt, eller at alle  

 ejendele i ægteskabet fuldt ud var omfattet af skilsmissesæreje  

 eller fuldstændigt særeje, eller 5)	tinglyst ægtepagt, hvorefter alle ejendele i det tidligere  

 ægteskab fuldt ud var omfattet af skilsmissesæreje eller  

 fuldstændigt særeje, eller 6)	bevis for, at den tidligere ægtefælle har indgået  

 nyt ægteskab her i landet, eller 7)	tilladelse fra statsamtet, jf. § 17, eller 8)	samtykke fra den tidligere ægtefælle til indgåelse  

 af ægteskab, selvom fællesboet ikke er delt.
Stk. 2. Hvis det tidligere ægteskab er ophørt ved  

 død den 1. januar 1997 eller senere, skal der forevises 1)	skifteretsattest, hvorefter boet er udleveret til  

 bobestyrerbehandling, eller 2)	skifteretsattest, hvorefter fællesboet er udleveret til privat  

 skifte, herunder forenklet privat skifte, samt erklæringer fra samtlige  

 arvinger efter afdøde eller fra disses fuldmægtige, eller ved  

 privat skifte tillige fra værger eller skifteværger om, at skifte  

 er afsluttet, eller 3)	skifteretsattest, hvorefter boet er udlagt til boudlæg,  

 eller 4)	skifteretsattest, hvorefter fællesboet er udlagt til  

 længstlevende ægtefælle efter reglen i  

 dødsboskiftelovens § 22, jf. arvelovens § 7 b, stk. 2,  

 eller 5)	erklæring fra samtlige arvinger efter afdøde om, at de  

 giver afkald på skifte, eller 6)	skifteretsattest eller tinglyst ægtepagt, hvorefter alle  

 ejendele i det tidligere ægteskab fuldt ud var omfattet af  

 fuldstændigt særeje, eller 7)	dokumenter, som er nævnt i stk. 1, nr. 1-5 og 8,  

 såfremt ægtefællerne var separerede på tidspunktet  

 for dødsfaldet, og den efterlevende ægtefælle  

 erklærer, at samlivet ikke har været genoptaget, eller 8)	samtykke fra samtlige arvinger efter afdøde eller fra disses  

 fuldmægtige, værger eller skifteværger til indgåelse  

 af ægteskab, selvom boet endnu ikke er skiftet, eller 9)	tilladelse fra statsamtet, jf. § 17.
Stk. 3. Hvis det tidligere ægteskab er ophørt ved  

 død før den 1. januar 1997, skal der forevises 1)	skifteretsattest om, at fællesboet er eller har været  

 under offentligt skifte, eller 2)	skifteretsattest, hvorefter fællesboet er udleveret til privat  

 skifte samt erklæringer fra samtlige arvinger efter afdøde eller  

 fra disses fuldmægtige om, at skifte er afsluttet, eller 3)	skifteretsattest, hvorefter afdøde intet efterlod sig,  

 eller 4)	skifteretsattest, hvorefter boet er udlagt til dækning af  

 udgifterne ved begravelsen, eller 5)	skifteretsattest, hvorefter boet er udlagt efter reglen i § 10,  

 stk. 2, i skifteloven af 1874 med senere ændringer, eller 6)	skifteretsattest, hvorefter fællesboet er udlagt til den  

 længstlevende ægtefælle efter reglen i § 62 b,  

 stk. 2, i skifteloven af 1874 med senere ændringer, eller 7)	erklæring fra samtlige arvinger efter afdøde om, at de  

 giver afkald på skifte, eller 8)	skifteretsattest eller tinglyst ægtepagt, hvorefter alle  

 ejendele i det tidligere ægteskab fuldt ud var omfattet af  

 fuldstændigt særeje, eller 9)	dokumenter, der er nævnt i stk. 1, nr. 1-5 og 8,  

 såfremt ægtefællerne er separerede på tidspunktet for  

 dødsfaldet, og den efterlevende ægtefælle erklærer,  

 at samlivet ikke har været genoptaget, eller 10)	samtykke fra samtlige arvinger efter afdøde eller fra disses  

 fuldmægtige til indgåelse af ægteskab, selvom boet endnu  

 ikke er skiftet, eller 11)	tilladelse fra statsamtet, jf. § 17.
 Stk. 4. Erklæringen efter stk. 1, nr. 3,  

 stk. 2, nr. 2 og 5 samt stk. 3, nr. 2 og 7, kan afgives på en  

 særlig blanket, der udleveres af prøvelsesmyndigheden.«.
 4. § 17, stk. 1, 1. pkt., affattes  

 således:
 »§ 17. Ansøgningen om tilladelse til at indgå  

 ægteskab, uanset at offentligt skifte eller dødsbobehandling ved  

 bobestyrer ikke er påbegyndt eller privat skifte afsluttet, sendes til  

 statsamtet.«.
 5. § 21 affattes således:
 »§ 21. Attest for en dansk statsborger til brug ved vielse i udlandet  

 om, at der efter dansk ret ikke er noget til hinder for, at den  

 pågældende indgår ægteskab, udfærdiges af  

 prøvelsesmyndigheden, jf. § 1, stk. 1, på det sted,  

 hvor den pågældende bor.
 Stk. 2. Har den pågældende ikke bopæl her i  

 landet, udfærdiges attesten af prøvelsesmyndigheden i den  

 kommune, hvor den pågældende opholder sig.
 Stk. 3. Har den pågældende ikke bopæl eller  

 ophold her i landet, udfærdiges attesten af prøvelsesmyndigheden  

 i den kommune, hvor den pågældende senest har boet eller opholdt  

 sig.
Stk. 4. Kan reglerne i stk. 1-3 ikke anvendes,  

 udfærdiges ægteskabsattest af prøvelsesmyndigheden i  

 Københavns Kommune.
Det samme gælder, hvis ægteskabsattest  

 ønskes udstedt for en person, der ikke har dansk statsborgerret.«.
 6. § 24, stk. 1, affattes således:
»§ 24. Henvendelse om borgerlig vielse sker til kommunen.
Vielse  

 foretages af de myndigheder, der er nævnt i § 1, stk. 1.  

 Vielsesmyndigheden kan dog skriftligt bemyndige en eller flere personer til  

 på myndighedens ansvar at foretage vielse.«.
 7. § 26 ophæves.
 8. § 27 affattes således:
»§ 27. Vielsen foretages på det sted i kommunen, som kommunen  

 har anvist hertil.
Vielsesmyndigheden kan dog tillade, at vielsen foretages  

 et andet sted end det anviste, dog ikke udenfor kommunen.«.
 9. I § 30, 2. pkt., ændres »Borgmesteren« til:  

 »Vielsesmyndigheden«.
 10. § 35 affattes således:
 »§ 35. Reglerne i bekendtgørelsen finder tilsvarende  

 anvendelse på indgåelse af registreret partnerskab, bortset fra  

 følgende bestemmelser: § 1, stk. 2, 2. pkt., § 10,  

 stk. 6, 3. pkt., § 18, stk. 1-3, stk. 5, stk. 7-8,  

 §§ 19-20, § 25, stk. 2, § 32, stk. 2, og § 34,  

 stk. 2.«.
 Stk. 2. § 18, stk. 5, finder dog anvendelse på  

 indgåelse af registreret partnerskab for personer med bopæl i et  

 land, hvis statsborgere i henhold til § 2, stk. 3, i lov om  

 registreret partnerskab sidestilles med danske statsborgere.
 Stk. 3. I stedet for dansk prøvelsesattest kan  

 forevises islandsk, norsk eller svensk attest udstedt af en borgerlig  

 myndighed som nævnt i § 25, stk. 2.
 Stk. 4. Ægteskabsattesten, jf. kapitel 5, benævnes  

 »Attest om indgåelse af registreret partnerskab i udlandet«.  

 Vielsesattesten, jf. § 33, benævnes »partnerskabsattest«.
 11. § 37 affattes således:
 »§ 37. Reglerne om den, der tidligere har indgået  

 ægteskab, finder tilsvarende anvendelse på den, der tidligere har  

 indgået registreret partnerskab, bortset fra § 10, stk. 5, og  

 stk. 6.
 Stk. 2. § 10, stk. 5, finder dog anvendelse,  

 såfremt et registreret partnerskab er opløst ved dom afsagt i  

 Norge, Sverige eller Island.«.
 12. I § 40 ændres »§ 26« til: »§ 1,  

 stk. 1,«.
§ 2 Bekendtgørelsen træder i kraft den 1. juli 1999.
