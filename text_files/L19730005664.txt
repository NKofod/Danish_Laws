 Den 3. februar undertegnedes i Madrid en traktat mellem Danmark og Spanien  

 om fuldbyrdelse af straffedomme.
 Traktaten har følgende ordlyd:
TRAKTAT mellem Kongeriget Danmarks regering og Det spanske Riges  

 regering om fuldbyrdelse af straffedomme Indledning.
Kongeriget Danmarks regering og Det spanske Riges regering er under hensyn til, at det voksende samkvem mellem de to staters  

 befolkninger kræver et øget samarbejde for at opnå en effektiv bekæmpelse af  

 kriminalitet, i betragtning af, at værdien af straffelovgivningen på afgørende måde  

 bestemmes af den sikkerhed, der er, for at idømte sanktioner vil blive  

 fuldbyrdet, i erkendelse af, at et samarbejde mellem de to stater om fuldbyrdelse af  

 idømte sanktioner vil fremme lovovertræderes resocialisering, enedes om at afslutte en traktat om fuldbyrdelse af straffedomme og har  

 hertil befuldmægtiget til underskrivelse henholdsvis på Kongeriget Danmarks regerings vegne ambassadør Aksel Christiansen, og på Det spanske Riges regerings vegne udenrigsminister Gregorio Lopez  

 Bravo.
DEFINITIONER Artikel 1 I denne traktat FULDBYRDELSE AF STRAFFEDOMME Almindelige bestemmelser.
Artikel 2 Dette afsnit finder anvendelse på:
Artikel 3 1. Enhver af de kontraherende stater er i de tilfælde  

 og under de betingelser, der er fastsat i denne traktat, kompetent til at  

 fuldbyrde en i den anden kontraherende stat idømt sanktion, som er eksigibel  

 i den sidstnævnte stat.
 2. Denne kompetence kan kun udøves, efter at den anden  

 kontraherende stat har anmodet om fuldbyrdelse.
Artikel 4 1. En sanktion idømt i den ene kontraherende stat, kan  

 ikke fuldbyrdes af den anden kontraherende stat, medmindre den handling, for  

 hvilken sanktionen er idømt, i medfør af sidstnævnte stats lovgivning ville  

 have været en lovovertrædelse, såfremt den var begået inden for dens eget  

 territorium, og lovovertræderen havde kunnet idømmes straf, hvis han havde  

 begået handlingen der.
 2. Såfremt domfældelsen angår to eller flere  

 lovovertrædelser, hvoraf nogle ikke opfylder de i stk. 1 fastsatte  

 betingelser, skal den dømmende stat angive, hvilken del af sanktionen, der  

 vedrører de lovovertrædelser, som opfylder disse betingelser.
Artikel 5 Den dømmende stat kan kun anmode den anden kontraherende stat om at  

 fuldbyrde sanktionen, såfremt en eller flere af følgende betingelser er  

 opfyldt:
Artikel 6 Fuldbyrdelse, der er begæret i overensstemmelse med de foregående  

 bestemmelser, kan alene afslås helt eller delvis i følgende tilfælde:
Artikel 7 Ved anvendelsen af artikel 6, litra 1, betragtes enhver handling, som  

 afbryder eller udsætter en forældelse, og som gyldigt er foretaget af den  

 dømmende stats myndigheder, som havende samme virkning med hensyn til  

 forældelsens beregning i den anmodede stat efter denne stats lovgivning.
Artikel 8 1. En i den begærende stat tilbageholdt domfældt, der  

 er blevet overført til den anden stat med henblik på fuldbyrdelse kan ikke  

 sigtes, tiltales, domfældes eller fængsles med henblik på fuldbyrdelse af en  

 straf eller sikkerhedsforanstaltning eller i øvrigt underkastes nogen anden  

 begrænsning i sin personlige frihed for nogen anden forud for overførelsen  

 begået lovovertrædelse end den, der ligger til grund for den dom, der skal  

 fuldbyrdes, undtagen i følgende tilfælde:
 2. Den stat, der er anmodet om at overtage  

 fuldbyrdelsen, kan dog træffe enhver foranstaltning, der er nødvendig for at  

 fjerne den pågældende fra sit territorium, eller som efter dens lovgivning er  

 nødvendig for at afbryde en forældelse, herunder retsforfølgning uden den  

 pågældendes tilstedeværelse.
Artikel 9 1. Fuldbyrdelsen skal ske i henhold til den anmodede  

 stats lovgivning, og alene denne stat er kompetent til at træffe alle  

 vedkommende afgørelser, herunder vedrørende prøveløsladelse.
 2. Kun den begærende stat har ret til at træffe  

 afgørelse i sager vedrørende ansøgning om en fornyet prøvelse af dommen.
 3. Begge stater kan udøve retten til amnesti eller  

 benådning.
 Artikel 10.
1. Når den dømmende stat har fremsat begæring om  

 fuldbyrdelse, kan den ikke længere selv indlede fuldbyrdelsen af en sanktion,  

 som er genstand for denne anmodning.
Den dømmende stat kan dog indlede  

 fuldbyrdelsen af en sanktion, der medfører frihedsberøvelse, når domfældte  

 allerede er taget i forvaring inden for denne stats territorium på  

 tidspunktet for begæringens fremsættelse.
 2. Retten til fuldbyrdelse skal atter tilkomme den  

 begærende stat:
Artikel 11 1. De kompetente myndigheder i den anmodede stat skal  

 standse fuldbyrdelsen, så snart de får kendskab til en benådning, amnesti  

 eller ansøgning om en fornyet prøvelse af dommen eller til nogen anden  

 afgørelse, der bevirker, at sanktionen ikke længere er eksigibel.
Det samme  

 gælder med hensyn til fuldbyrdelsen af en bødestraf, når domfældte har betalt  

 bøden til den kompetente myndighed i den begærende stat.
 2. Den begærende stat skal straks underrette den anden  

 stat om enhver afgørelse eller proceshandling, der er truffet eller foretaget  

 inden for dens territorium, og som bevirker bortfald af retten til  

 fuldbyrdelse i medfør af stk. 1.
Artikel 12 De kontraherende stater kan ikke gøre krav på refusion indbyrdes af  

 udgifter, der er en følge af denne traktats anvendelse.
 Begæringer om fuldbyrdelse.
Artikel 13 Alle anmodninger, der er omhandlet i denne traktat, skal fremsættes  

 skriftligt.
De skal tillige med alle meddelelser, som er nødvendige ved  

 anvendelsen af denne traktat, fremsendes af justitsministeriet i den  

 begærende stat til justitsministeriet i den anden stat og tilbagesendes  

 gennem de samme myndigheder.
Artikel 14 Anmodningen om fuldbyrdelse skal være ledsaget af en original eller en  

 bekræftet afskrift af den afgørelse, hvis fuldbyrdelse begæres, samt af alle  

 andre nødvendige papirer.
Straffesagens akter eller en del af disse skal, i  

 original eller bekræftet genpart, sendes til den anmodede stat, såfremt denne  

 stiller krav herom.
Den kompetente myndighed i den begærende stat skal  

 bekræfte, at sanktionen er eksigibel.
Artikel 15 Såfremt den anmodede stat finder, at de af den anden stat tilvejebragte  

 oplysninger er utilstrækkelige til, at den kan anvende denne traktat, kan den  

 anmode om de fornødne supplerende oplysninger.
Den kan fastsætte en tidsfrist  

 for modtagelsen af disse.
Artikel 16 1. Myndighederne i den anmodede stat skal uden  

 forsinkelse underrette myndighederne i den anden stat om foranstaltninger,  

 der er iværksat i anledning af anmodningen om fuldbyrdelse.
 2. Myndighederne i den anmodede stat skal i givet fald  

 til myndighederne i den anden stat fremsende et dokument, der bekræfter, at  

 sanktionen er fuldbyrdet.
Artikel 17 Anmodninger og de dertil hørende bilag samt andre dokumenter, som vedrører  

 anvendelsen af nærværende traktat, skal oversættes.
Fra dansk side skal  

 dokumenterne fremsendes på spansk og fra spansk side enten på dansk eller  

 engelsk.
Artikel 18 Bevismateriale og dokumenter, som fremsendes i medfør af denne traktat,  

 behøver ikke legaliseres.
Udeblivelsesdomme, udenretlig vedtagelse af  

 bøde eller konfiskation Artikel 19 1. Medmindre andet er fastsat i denne traktat, er  

 fuldbyrdelse af udeblivelsesdomme, udenretlige vedtagelser af bøde eller  

 konfiskation og spanske administrative sanktioner vedrørende  

 færdselsforseelser undergivet samme regler som fuldbyrdelse af andre domme.
 2. Bortset fra bestemmelsen i stk. 3 betyder en  

 udeblivelsesdom i denne traktats forstand enhver dom, der afsiges af en  

 domstol i en af staterne efter en forfølgning i strafferetsplejens former,  

 hvor domfældte ikke har givet personligt møde under domsforhandlingen.
 3. Følgende afgørelser betragtes som domme, hvor  

 tiltalte har givet møde, således at sagen ikke skal behandles efter reglerne  

 i nærværende kapitel:
Artikel 20 Enhver udeblivelsesdom, udenretlig vedtagelse af bøde eller konfiskation  

 og administrativ sanktion, som endnu ikke har været genstand for appel eller  

 indsigelse, kan, så snart den foreligger, fremsendes til den anden stat med  

 henblik på forkyndelse for den pågældende og eventuel fuldbyrdelse.
Artikel 21 1. Såfremt den anmodede stat finder grundlag for at  

 fremme en anmodning om fuldbyrdelse af en udeblivelsesdom, en udenretlig  

 vedtagelse af bøde eller konfiskation, eller en administrativ sanktion, skal  

 den drage omsorg for, at domfældte bliver personligt underrettet om den  

 afgørelse, der er truffet i den anden stat.
 2. I underretningen til domfældte skal der også gives  

 oplysning om:
 3. En genpart af underretningen skal uden ophold  

 sendes til den myndighed, der har anmodet om fuldbyrdelse.
Artikel 22 1. Efter at underretning er sket i overensstemmelse  

 med artikel 21, er det eneste anvendelige retsmiddel for domfældte en  

 indsigelse.
En sådan indsigelse skal efter domfældtes valg behandles enten af  

 den kompetente domstol i den begærende stat eller af den kompetente domstol i  

 den anmodede stat.
Såfremt domfældte ikke gør brug af sin adgang til at  

 vælge, skal indsigelsen behandles af den kompetente domstol i den anmodede  

 stat.
2. I de i stk. 1 omhandlede tilfælde skal indsigelsen  

 behandles, såfremt den er indgivet til den kompetente myndighed i den  

 anmodede stat inden for en frist af 30 dage fra den dag, hvor underetningen  

 blev givet.
Denne frist skal beregnes efter de pågældende lovregler i den  

 anmodede stat.
Den kompetente myndighed i denne stat skal uden ophold  

 underrette den myndighed, der har fremsat begæringen om fuldbyrdelse.
Artikel 23 1. Såfremt indsigelsen behandles i den begærende stat,  

 skal domfældte tilsiges til at møde i denne stat ved sagens nye  

 domsforhandling.
Tilsigelse til at møde skal forkyndes personligt mindst 21  

 dage før den nye domsforhandling.
Denne frist kan afkortes med domfældtes  

 samtykke.
Den nye domsforhandling skal ske for den domstol, der er kompetent  

 i den begærende stat og i overensstemmelse med denne stats retsplejeregler.
2. Såfremt domfældte undlader at give personligt møde  

 eller ikke er repræsenteret i overensstemmelse med den begærende stats  

 lovgivning, skal retten erklære indsigelsen ugyldig, og dens afgørelse skal  

 meddeles til den kompetente myndighed i den anden stat.
Den samme  

 fremgangsmåde skal følges, hvis retten bestemmer, at indsigelsen ikke kan  

 behandles.
I begge tilfælde anses i alle forhold vedrørende denne konvention  

 udeblivelsesdommen, den udenretlige vedtagelse af bøde eller konfiskation  

 eller den administrative sanktion for udfærdiget efter, at tiltalte har givet  

 møde.
 3. Såfremt domfældte giver personligt møde eller er  

 repræsenteret i overensstemmelse med den begærende stats lovgivning, og  

 indsigelsen optages til behandling, skal anmodningen om fuldbyrdelse anses  

 for bortfaldet.
Artikel 24 1. Såfremt indsigelsen behandles i den anmodede stat,  

 skal domfældte tilsiges til at møde i denne stat ved sagens nye  

 domsforhandling.
Tilsigelse til at møde skal forkyndes personligt mindst 21  

 dage før den nye domsforhandling.
Denne frist kan afkortes med domfældtes  

 samtykke.
Den nye domsforhandling skal ske for den domstol, der er kompetent  

 i den anmodede stat, og i overensstemmelse med denne stats retsplejeregler.
2. Såfremt domfældte undlader at give personligt møde  

 eller ikke er repræsenteret i overensstemmelse med den anmodede stats  

 lovgivning, skal retten erklære indsigelsen ugyldig.
I dette tilfælde, og  

 hvor retten bestemmer, at indsigelsen ikke kan behandles, skal i alle forhold  

 vedrørende denne konvention udeblivelsesdommen, den udenretlige vedtagelse af  

 bøde eller konfiskation eller den administrative sanktion anses for  

 udfærdiget efter, at tiltalte har givet møde.
3. Såfremt domfældte giver personligt møde eller er  

 repræsenteret i overensstemmelse med den anmodede stats lovgivning, og  

 indsigelsen optages til behandling, skal handlingen bedømmes, som om den var  

 begået i denne stat.
Spørgsmålet om straffeforfølgningens ophør på grund af  

 forældelse skal dog aldrig kunne behandles.
Den i den anden stat afsagte dom  

 skal anses for bortfaldet.
 4. Enhver retsforfølgning eller forudgående  

 undersøgelse, der er foretaget i den dømmende stat i overensstemmelse med  

 dens love og administrative forskrifter, har samme gyldighed i den anden  

 stat, som om det var foretaget af denne stats myndigheder, forudsat at denne  

 ligestilling ikke giver sådanne skridt større beviskraft, end de har i den  

 begærende stat.
Artikel 25 De retslige afgørelser, der træffes i medfør af artikel 24, stk. 3 samt  

 deres fuldbyrdelse, sker alene på grundlag af lovgivningen i den anmodede  

 stat.
Artikel 26 Såfremt den, der er pålagt straf ved en udeblivelsesdom, en udenretlig  

 vedtagelse af bøde eller konfiskation, eller en administrativ sanktion, ikke  

 indgiver nogen indsigelse, skal afgørelsen i alle forhold vedrørende denne  

 traktat anses for udfærdiget efter, at tiltalte har givet møde.
Artikel 27 Vedkommende stats nationale lovgivning finder anvendelse med hensyn til  

 oprejsning, hvor domfældte af grunde, han ikke er herre over, har undladt at  

 overholde de i artiklerne 22-24 fastsatte tidsfrister eller at give  

 personligt møde under den domsforhandling, der berammes til den nye  

 behandling af sagen.
 Foreløbige foranstaltninger.
Artikel 28 Såfremt domfældte er til stede i den begærende stat, efter at der er  

 modtaget meddelelse om, at denne stats begæring om fuldbyrdelse af en dom,  

 der medfører frihedsberøvelse, er imødekommet, kan denne stat, såfremt den  

 anser det for nødvendigt for at sikre dommens fuldbyrdelse, anholde og  

 fængsle ham med henblik på hans overførelse i henhold til bestemmelserne i  

 artikel 41.
Artikel 29 1. Når den begærende stat har anmodet om fuldbyrdelse,  

 kan den anmodede stat anholde og fængsle domfældte:
2. Når den begærende stat tilkendegiver, at den agter  

 at fremsætte begæring om fuldbyrdelse, kan den anden stat på den begærende  

 stats anmodning anholde og fængsle domfældte, forudsat at de i stk. 1, a) og  

 b) indeholdte betingelser er opfyldt.
Den nævnte anmodning skal oplyse om den  

 lovovertrædelse, der ligger til grund for dommen, og tidspunktet og stedet,  

 hvor den blev begået, samt indeholde en så nøjagtig beskrivelse af domfældte  

 som muligt.
Den skal ligeledes indeholde en kort redegørelse for de faktiske  

 omstændigheder, som dommen hviler på.
Artikel 30 1. For varetægtsopholdet gælder reglerne i den  

 anmodede stats lovgivning; denne stats lovgivning er også afgørende med  

 hensyn til betingelserne for hans løsladelse.
 2. Den varetægtsfængslede skal under alle  

 omstændigheder løslades:
Artikel 31 1. En person, der er varetægtsfængslet i den anmodede  

 stat i medfør af artikel 29, og som tilsiges til at møde for den kompetente  

 domstol i den anden stat i henhold til artikel 23 som følge af den  

 indsigelse, han har indgivet, skal med henblik herpå overføres til denne  

 stats territorium.
2. Den pågældende skal efter overførelsen ikke holdes  

 i forvaring af den begærende stat, såfremt den i artikel 30, stk. 2, a)  

 indeholdte betingelse er opfyldt, eller såfremt den begærende stat ikke  

 anmoder om fuldbyrdelse af en ny straffedom.
Den pågældende skal straks  

 sendes tilbage til den anmodede stat, medmindre han er løsladt.
Artikel 32 1. En person, der er tilsagt til at møde for den  

 kompetente domstol i den begærende stat som følge af en indsigelse, han har  

 indgivet, kan ikke sigtes, tiltales, domfældes eller fængsles med henblik på  

 fuldbyrdelsen af en straf eller sikkerhedsforanstaltning eller i øvrigt  

 underkastes nogen anden begrænsning i sin personlige frihed på grund af en  

 handling eller lovovertrædelse, som har fundet sted før han forlod den anden  

 stats territorium, og som ikke er nævnt i tilsigelsen, medmindre han  

 udtrykkeligt giver skriftligt samtykke hertil.
I det i artikel 31, stk. 1  

 omhandlede tilfælde skal der fremsendes en genpart af hans erklæring om  

 samtykke til den stat, hvorfra han er overført.
 2. De i stk. 1 nævnte virkninger ophører, når den  

 tilsagte person, uanset at han har haft mulighed herfor, ikke har forladt den  

 begærende stats territorium inden for et tidsrum af 15 dage fra datoen for  

 den afgørelse, der træffes efter den domsforhandling, hvortil han var  

 tilsagt, eller såfremt han uden at være indstævnet på ny vender tilbage til  

 dette territorium efter at have forladt det.
Artikel 33 1. Såfremt den begærende stat har begæret fuldbyrdelse  

 af konfiskation af genstande, kan den anden stat midlertidigt beslaglægge  

 disse, forudsat at dens egen lovgivning hjemler adgang til beslaglæggelse  

 under tilsvarende omstændigheder, 2. Beslaglæggelse skal gennemføres i overensstemmelse  

 med den anmodede stats lovgivning, som også er afgørende med hensyn til  

 betingelserne for ophævelse af beslaglæggelsen.
 Fuldbyrdelse af sanktioner.
Artikel 34 1. En sanktion idømt i den begærende stat kan ikke  

 fuldbyrdes i den anden stat, medmindre der foreligger en domstolsafgørelse i  

 den sidstnævnte stat.
2. Er den sanktion, der begæres fuldbyrdet, alene en  

 bøde på ikke over 600 kr. eller modværdien heraf i pesetas eller konfiskation  

 af et pengebeløb eller af genstande til en værdi af ikke over 600 kr, eller  

 modværdien heraf i pesetas, kan hver af staterne dog bemyndige andre  

 myndigheder til at træffe afgørelse om fuldbyrdelse.
En sådan afgørelse skal  

 kunne indankes for domstolene.
Artikel 35 Sagen skal indbringes for retten eller for den i henhold til artikel 34,  

 stk. 2, udpegede myndighed, såfremt den anmodede stat finder grundlag for at  

 fremme anmodningen om fuldbyrdelse.
Artikel 36 En domfældt, der begærer det, har altid krav på at få en forsvarer  

 beskikket under sagens behandling for retten.
Artikel 37 1. Før en domstol træffer afgørelse vedrørende en  

 anmodning om fuldbyrdelse, skal der gives domfældte lejlighed til at  

 fremsætte sine synspunkter.
På begæring skal domfældte have lejlighed til at  

 udtale sig enten ved hjælp af en retsanmodning eller personligt for retten.  

 En udtrykkelig begæring om lejlighed til personligt at udtale sig skal  

 imødekommes.
2. Retten kan dog træffe beslutning vedrørende  

 imødekommelsen af anmodningen om fuldbyrdelse, uden at en domfældt, der har  

 anmodet om lejlighed til personligt at udtale sig, er til stede, såfremt han  

 er frihedsberøvet i den begærende stat.
I disse tilfælde skal afgørelsen om  

 omsætningen af sanktionen i henhold til artikel 42 udsættes, indtil domfældte  

 efter at være overført til den anden stat har haft lejlighed til at give møde  

 for retten.
Artikel 38 1. Den domstol eller myndighed i henhold til artikel  

 34, stk. 2, der behandler sagen, skal forvisse sig om:
 2. Hver af staterne kan pålægge retten eller den i  

 henhold til artikel 34, stk. 2 udpegede myndighed at undersøge andre i denne  

 traktat fastsatte betingelser for fuldbyrdelse.
Artikel 39 Der skal være mulighed for appel af de retslige afgørelser, som efter  

 dette kapitel træffes om fuldbyrdelse, samt af de afgørelser, der træffes  

 efter påanke af den i artikel 34 omhandlede administrative myndigheds  

 afgørelse.
Artikel 40 Den anmodede stat er bundet af resultaterne med hensyn til sagens faktiske  

 omstændigheder i det omfang, hvori de er anført i afgørelsen, eller i det  

 omfang, denne forudsætningsvis bygger på dem.
Artikel 41 I tilfælde, hvor domfældte er frihedsberøvet i den begærende stat, skal  

 han, medmindre denne stats lovgivning bestemmer andet, overføres til den  

 anden stat, så snart den begærende stat har modtaget underretning om, at  

 begæringen om fuldbyrdelse er imødekommet.
Artikel 42 1. Såfremt en begæring om fuldbyrdelse imødekommes,  

 skal retten i stedet for den frihedsberøvende sanktion, der er idømt i den  

 begærende stat, fastsætte en i dens egen lovgivning for den samme  

 lovovertrædelse hjemlet sanktion.
Med forbehold af de i stk. 2 fastsatte  

 begrænsninger kan denne sanktion være af en anden art eller længde end den,  

 der er idømt i den begærende stat.
Såfremt den sidstnævnte sanktion ligger  

 under den mindstestraf, der kan idømmes i henhold til den anmodede stats  

 lovgivning, er retten ikke bundet af denne mindstestraf men skal idømme en  

 sanktion, der svarer til den, der er idømt i den anden stat.
 2. Ved sanktionens fastsættelse må retten ikke  

 forværre domfældtes strafferetlige situation, således som den følger af den i  

 den begærende stat trufne afgørelse.
3. Enhver del af den i den begærende stat idømte  

 sanktion og enhver foreløbig frihedsberøvelse, der er udstået af domfældte  

 efter dommens afsigelse, skal fratrækkes fuldtud.
Det samme gælder med hensyn  

 til ethvert tidsrum, i hvilket domfældte har været undergivet  

 varetægtsfængsling i den begærende stat før domfældelsen, for så vidt dette  

 følger af denne stats lovgivning.
Artikel 43 1. Såfremt begæringen om fuldbyrdelse af en bødestraf  

 eller konfiskation af et pengebeløb imødekommes, skal retten eller den  

 myndighed, der er udpeget i henhold til artikel 34, stk. 2, omsætte det  

 pågældende beløb til den anmodede stats møntenhed efter den gældende  

 vekselkurs på det tidspunkt, da afgørelsen træffes.
Den skal således  

 fastsætte bødebeløbet eller det beløb, der skal konfiskeres, men kan dog ikke  

 overskride det maksimumsbeløb, der er fastsat i dens egen lovgivning for  

 samme lovovertrædelse, eller - såfremt der ikke er fastsat noget  

 maksimumsbeløb - det højeste beløb, som normalt pålægges i den anmodede stat  

 for en tilsvarende lovovertrædelse.
2. Retten eller den i henhold til artikel 34, stk. 2  

 udpegede myndighed kan dog opretholde bødestraf eller konfiskation indtil det  

 i den begærende stat pålagte bødebeløb eller konfiskationsbeløb, hvor en  

 sådan sanktion ikke er hjemlet i den anmodede stats lovgivning for den samme  

 lovovertrædelse, men denne lovgivning giver mulighed for pålæggelse af  

 strengere sanktioner.
Det samme gælder, såfremt den i den begærende stat  

 pålagte sanktion overstiger det maksimumsbeløb, der er fastsat i den anmodede  

 stats lovgivning for den samme lovovertrædelse, men hvor denne lovgivning  

 giver mulighed for pålæggelse af strengere sanktioner.
 3. Enhver lempelse med hensyn til tidspunktet for  

 betalingen eller afdragsvis betaling, der er indrømmet i den begærende stat,  

 skal respekteres af den anden stat.
Artikel 44 1. Såfremt begæringen om fuldbyrdelse angår  

 konfiskation af en bestemt genstand, kan retten eller den i henhold til  

 artikel 34, stk. 2 udpegede myndighed kun kræve konfiskation af den  

 pågældende genstand, for så vidt en sådan konfiskation er hjemlet i den  

 anmodede stats lovgivning for den samme lovovertrædelse.
 2. Retten eller den i henhold til artikel 34, stk. 2  

 udpegede myndighed kan dog opretholde den i den begærende stat fastsatte  

 konfiskation, hvor denne sanktion ikke er hjemlet i den anmodede stats  

 lovgivning for den samme lovovertrædelse, men denne lovgivning giver mulighed  

 for idømmelse af strengere sanktioner.
Artikel 45 1. Provenuet af bøder og konfiskation skal indbetales  

 til statskassen i den anmodede stat med respekt af tredjemands rettigheder.
 2. Konfiskerede genstande, der repræsenterer en særlig  

 interesse, kan tilbagesendes til den begærende stat efter dennes anmodning.
Artikel 46 Selv om en bøde ikke kan inddrives, kan der ikke i den anmodede stat  

 fastsættes en forvaltningsstraf, der medfører frihedsberøvelse.
Artikel 47 1. Når der er anmodet om fuldbyrdelse af en  

 rettighedsfortabelse, kan en sådan retsfølge, der er idømt i den begærende  

 stat, kun gennemføres i den anden stat, såfremt den anden stats lovgivning  

 indeholder hjemmel til rettighedsfortabelse for den pågældende  

 lovovertrædelse.
 2. Den domstol, der behandler sagen, skal vurdere om  

 det er hensigtsmæssigt at fuldbyrde rettighedsfortabelsen inden for dens egen  

 stats territorium.
Artikel 48 1. Såfremt retten bestemmer fuldbyrdelse af  

 rettighedsfortabelsen, skal den fastsætte varigheden heraf inden for de af  

 dens egen lovgivning fastsatte rammer men uden at overskride de grænser, der  

 er fastsat i den i den begærende stat afsagte dom.
 2. Retten kan begrænse rettighedsfortabelsen til kun  

 at omfatte en del af de rettigheder, hvis varige eller tidsbegrænsede  

 fortabelse er bestemt.
Artikel 49 Artikel 10 finder ikke anvendelse på rettighedsfortabelser.
Artikel 50 Den anmodede stat er berettiget til at lade domfældte generhverve de  

 rettigheder, der er frakendt ham i henhold til en afgørelse truffet i medfør  

 af dette kapitel.
AFSLUTTENDE BESTEMMELSER Artikel 51 1. De kontraherende parter forpligter sig til forinden  

 konventionens ikrafttræden at udveksle fornødne oplysninger om, hvilke  

 sanktioner de anvender og om, hvorledes sanktionerne fuldbyrdes.
 2. Senere ændringer, der gør de i medfør af stk. 1  

 givne oplysninger urigtige, skal meddeles den anden part.
Artikel 52 Denne konvention er ikke til hinder for, at de kontraherende parter  

 regulerer deres forhold over for andre stater ved at tilslutte sig en  

 multilateral konvention med samme emne.
En eventuel tilslutning til sådanne  

 aftaler får ingen indflydelse på indholdet af denne traktat, der vedbliver at  

 være i kraft.
Artikel 53 Eventuelle vanskeligheder ved anvendelsen eller fortolkningen af denne  

 traktat skal løses ad diplomatisk vej.
Artikel 54 Denne traktat, finder kun anvendelse på fuldbyrdelse af afgørelser, der er  

 truffet efter, at konventionen er trådt i kraft.
Artikel 55 1 Denne traktat finder anvendelse på hver af de kontraherende staters  

 territorium, for den danske stats vedkommende dog med undtagelse af Færøerne  

 og Grønland.
2. Konventionen kan udvides til at omfatte Færøerne og  

 Grønland ved meddelelse herom fra den danske regering til den spanske  

 regering.
Udvidelsen får virkning 2 måneder efter datoen for meddelelsen.
Artikel 56 Hver af de kontraherende parter vil underrette den anden, når den  

 konstitutionelt betingede procedure for at sætte konventionen i kraft er  

 gennemført.
Konventionen træder i kraft 2 måneder efter datoen for den sidste  

 af disse underretninger.
Artikel 57 1. Konventionen gælder uden tisbegrænsning.
2. Hver af de kontraherende stater kan opsige  

 konventionen.
Opsigelsen får virkning 6 måneder efter modtagelsen af denne.
 Udfærdiget i Madrid den 3. februar 1972 i to eksemplarer på det danske og  

 det spanske sprog, idet begge tekster har samme gyldighed.
For Kongeriget Danmarks regering Aksel Christiansen For Det spanske Riges regering Gregorio Lopez Bravo Traktaten trådte i medfør af artikel 56 i kraft den 20. april 1973.
 Udenrigsministeriet, den 1. juni 1973.
K.
B.
Andersen.
