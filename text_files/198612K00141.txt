Nr LSF 141 Forslag til Lov om ændring af lov om kommunal udligning og generelle  

 tilskud til kommuner og amtskommuner (Indvandrerkommuner, ø-kommuner) Fremsat af indenrigsministeren (Enggard) den 13. januar 1987 Vedtaget ved tredjebehandling den 8. maj 1987 Lov nr 268 af 13/05/1987 § 1 I lov om kommunal udligning og generelle tilskud til kommuner og amtskommuner, jf. lovbekendtgørelse nr. 433 af 24. juni 1986, som ændret ved § 1 i lov nr. 948 af 23. december 1986, foretages følgende ændringer:
 1. § 21 affattes således:
»§ 21. Kommuner, hvis udgiftsbehov vedrørende indvandrere og flygtninge regnet pr. indbygger er mindre end udligningsgrundlaget efter stk. 7, yder et årligt tilskud til de kommuner, hvis udgiftsbehov vedrørende indvandrere og flygtninge er større end udligningsgrundlaget efter stk. 7.
 Stk. 2. Udgiftsbehovet efter stk. 1 fastlægges til 340 kr. pr.
 indvandrer og flygtning i alt og 5.150 kr. pr. 6-16-årig.
Stk. 3. Forskellen mellem de samlede tilskud og de samlede tilsvar efter stk. 1 betales af staten.
Stk. 4. Staten yder endvidere tilskud til kommuner, hvis andel af indvandrere og flygtninge i forhold til befolkningstallet og hvis udgifter til særlige foranstaltninger for indvandrere og flygtninge væsentligt overstiger de øvrige tilskudsmodtagende kommuners.
Stk. 5. En kommunes tilskud eller tilsvar pr. indbygger efter stk. 1 beregnes som forskellen mellem kommunens udgiftsbehov pr.
 indbygger efter stk. 2 og udligningsgrundlaget efter stk. 7.
Stk. 6. En kommunes tilskud eller tilsvar efter stk. 5 korrigeres for regionale forskelle i lønniveauet.
Stk. 7. Udligningsgrundlaget fastsættes årligt til det niveau for udgiftsbehovet vedrørende indvandrere og flygtninge pr. indbygger, som medfører, at statens tilskud efter stk. 3 og 4 svarer til tilskuddet på de årlige finanslove.« 2. § 22, stk. 1-2, affattes således:
»Indenrigsministeren yder et årligt tilskud til kommuner på øer, der består af een eller to kommuner.
 Stk. 2. Det er en forudsætning for tilskud efter stk. 1:
1) at vedkommende kommune efter regler, der fastsættes af indenrigsministeren efter indstilling fra vedkommende amtsråd, yder tilskud med henblik på at lette besejlingsforholdene og at støtte unge, der under uddannelse efter folkeskolen nødsages til at fraflytte øerne, og 2) at de pågældende amtskommuner til de nævnte formål yder et tilskud af en størrelse, der fastsættes af indenrigsministeren efter indstilling fra vedkommende amtsråd.« 3. I § 22, stk. 3, 2. pkt., ændres »10,986 mill. kr.« til:  

 »21 mill.
kr.« § 2 Stk. 1. § 1, nr. 2 og 3, har virkning fra og med tilskudsåret 1987.
 Stk. 2. § 1, nr. 1, har virkning fra og med tilskudsåret 1988.
Oprindeligt fremsat lovforslag Blad nr 411 § 1 I lov om kommunal udligning og generelle tilskud til kommuner og amtskommuner, jfr. lovbekendtgørelse nr. 433 af 24. juni 1986, som ændret ved § 1 i lov nr. , foretages følgende ændringer:
 1. § 21 affattes således:
»§ 21. Kommuner, hvis udgiftsbehov vedrørende indvandrere og flygtninge regnet pr. indbygger er mindre end udligningsgrundlaget efter stk. 7, yder et årligt tilskud til de kommuner, hvis udgiftsbehov vedrørende indvandrere og flygtninge er større end udligningsgrundlaget efter stk. 7.
 Stk. 2. Udgiftsbehovet efter stk. 1 fastlægges til 340 kr. pr.
 indvandrer og flygtning i alt og 5.150 kr. pr. 6-16 årig.
Stk. 3. Forskellen mellem de samlede tilskud og de samlede tilsvar efter stk. 1 betales af staten.
Stk. 4. Staten yder endvidere tilskud til kommuner, hvis andel af indvandrere og flygtninge i forhold til befolkningstallet og hvis udgifter til særlige foranstaltninger for indvandrere og flygtninge væsentligt overstiger de øvrige tilskudsmodtagende kommuners.
Stk. 5. En kommunes tilskud eller tilsvar pr. indbygger efter stk. 1 beregnes som forskellen mellem kommunens udgiftsbehov pr.
 indbygger efter stk. 2 og udligningsgrundlaget efter stk. 7.
Stk. 6. En kommunes tilskud eller tilsvar efter stk. 5 korrigeres for regionale forskelle i lønniveauet.
Stk. 7. Udligningsgrundlaget fastsættes årligt til det niveau for udgiftsbehovet vedrørende indvandrere og flygtninge pr. indbygger, som medfører, at statens tilskud efter stk. 3 og 4 svarer til tilskuddet på de årlige finanslove.« 2. § 22, STK. 1-2, affattes således:
»Indenrigsministeren yder et årligt tilskud til kommuner på øer, der består af een eller to kommuner.
 Stk. 2. Det er en forudsætning for tilskud efter stk. 1:
1) at vedkommende kommune efter regler, der fastsættes af indenrigsministeren efter indstilling fra vedkommende amtsråd, yder tilskud med henblik på at lette besejlingsforholdene og at støtte unge, der under uddannelse efter folkeskolen nødsages til at fraflytte øerne, og 2) at de pågældende amtskommuner til de nævnte formål yder et tilskud af en størrelse, der fastsættes af indenrigsministeren efter indstilling fra vedkommende amtsråd.« 3. I § 22, STK. 3, 2. PKT., ændres »10,986 mill. kr.« til:  

 »16 mill.
kr.« § 2 Stk. 1. § 1, nr. 2 og 3, har virkning fra og med tilskudsåret 1987.
 Stk. 2. § 1, nr. 1, har virkning fra og med tilskudsåret 1988.
BEMÆRKNINGER TIL LOVFORSLAGET ALMINDELIGE BEMÆRKNINGER 1. Lovforslagets hovedindhold Lovforslaget omfatter forslag om ændring af to af de tilskudsordninger vedrørende kommuner med særlige økonomiske problemer, som har hjemmel i lov om kommunal udligning og generelle tilskud.
Det drejer sig om henholdsvis tilskudsordningen vedrørende indvandrerkommuner (§ 21) og tilskudsordningen vedrørende ø-kommuner (§ 22).
Tilskudsordningen vedrørende kommunernes udgifter til indvandrere og flygtninge er blevet kritiseret fra kommunal side, bl.a. fordi den kun omfatter et begrænset antal kommuner.
Det foreslås, at ordningen ændres til en udligningsordning omfattende alle kommuner, således at tilskud til kommuner med mange indvandrere dels finansieres af det nuværende statstilskud, dels af et tilsvar fra kommuner med få indvandrere.
 Revisionen af tilskudsordningen vedrørende ø-kommuner er bl.a.
 foranlediget af et ønske fra øerne om en forøgelse af tilskuddet.
Tilskuddet foreslås øget med 5 mill. kr. til 16 mill. kr. mod en tilsvarende reduktion af bloktilskuddet.
Samtidigt foreslås forskellige administrative forenklinger.
2. ALMINDELIGE BEMÆRKNINGER VEDRØRENDE BESTEMMELSEN OM UDLIGNING AF KOMMUNERNES UDGIFTER TIL INDVANDRERE (§ 21) 2.1. Forslagets formÅl Formålet med forslaget er at opnå en mere ligelig fordeling af kommunernes udgifter til indvandrere og flygtninge.
I 1982 blev der indført en tilskudsordning til kommuner med særligt mange indvandrere.
Efter denne ordning ydes et tilskud til kommuner, hvor antallet af fremmede statsborgere fra lande udenfor Norden, EF og Nordamerika (3. lande) overstiger landsgennemsnittet.
Med det foreliggende forslag til ny § 21 udvides kredsen af tilskudsmodtagende kommuner, idet der efter forslaget skal ydes tilskud til kommuner, hvor antallet af statsborgere fra lande uden for Norden, EF og Nordamerika overstiger halvdelen af landsgennemsnittet.
Statens tilskud opretholdes uændret.
Udvidelsen af den tilskudsmodtagende kreds af kommuner foreslås finansieret ved et tilsvar fra de kommuner, der har et beskedent antal indvandrere.
2.2. FORSLAGETS BAGGRUND OG INDHOLD 2.2.1. Kritikken af den gældende ordning Især efter den betydelige tilstrømning af flygtninge de seneste år har der været rejst kritik af byrdefordelingen vedrørende flygtninge og indvandrere.
Kommunernes Landsforening har således - ud fra det principielle synspunkt, at finansiering af udgifter til flygtninge er en statsopgave - foreslået, at der ydes et tilskud til samtlige kommuner, som huser indvandrere.
Det er landsforeningens opfattelse, at behovet for udligning af udgifter vedrørende flygtninge kan tilgodeses ved en revision af den nuværende tilskudsordning for kommuner med væsentlige udgifter til særlige foranstaltninger for indvandrere.
Landsforeningen har derfor anmodet Indenrigsministeriet om at tage initiativ til, at den nuværende udformning af § 21 i lov om kommunal udligning og generelle tilskud til kommuner og amtskommuner ændres, således at alle indvandrere og herunder flygtninge fra tredjelande indregnes i det udgiftsbehov, der ligger til grund for tilskudsordningen.
En sådan ændring forudsætter, at den nuværende pulje forhøjes væsentligt.
Efter Kommunernes Landsforenings opfattelse bør det tillige ved fastsættelsen af den samlede tilskudspulje tilstræbes, at der for den enkelte kommune gives fuld dækning for de merudgifter, der følger af en flygtningetilgang.
Kommunernes Landsforening foreslår i denne forbindelse, at der ud over en almindelig pris- og lønregulering af tilskudspuljen, foretages en løbende regulering under hensyn til udviklingen i antallet af indvandrere.
2.2.2. REGERINGENS SYNSPUNKTER Det er regeringens principielle opfattelse, at de offentlige opgaver vedrørende flygtninge må løses af de myndigheder, der i øvrigt løser den pågældende art af opgaver.
Regeringen kan derfor ikke være enig i, at alle udgifter vedrørende flygtninge bør afholdes af staten.
Regeringen er derimod enig med Kommunernes Landsforening i, at udgifterne vedrørende flygtninge og indvandrere i videst muligt omfang bør udlignes.
Udligningen sker dels gennem særlige finansieringsordninger,dels gennem det generelle tilskuds- og udligningssystem.
Kommunernes udgifter vedrørende flygtninge udlignes således i vidt omfang gennem SÆRLIGE FINANSIERINGSREGLER.
Først og fremmest yder staten 100 pct. refusion af udgifterne til kontanthjælp til flygtninge, indtil flygtningene har klaret sig selv i 2 år.
Denne ordning er nu udvidet til at omfatte F-flygtninge, og regeringen har bebudet, at den yderligere skal udstrækkes til at omfatte udlændinge med opholdstilladelse af humanitære grunde og flygtninges familiemedlemmer.
 Dernæst ydes fuld refusion af udgifterne til boligstøtte.
Endelig har amtskommunerne med virkning fra 1. august 1986 overtaget udgifterne til undervisning af voksne indvandrere.
Inden for DET GENERELLE UDLIGNINGSSYSTEM har der siden 1982 eksisteret en særlig tilskudsordning, ifølge hvilken der ydes tilskud til de kommuner, hvor antallet af fremmede statsborgere fra lande uden for Norden, EF og Nordamerika overstiger landsgennemsnittet.
Med indførelsen af tilskuddet var det alene tilsigtet at give støtte til de forholdsvis få kommuner, hvor indvandrerbefolkningen var koncentreret.
Regeringen er enig med Kommunernes Landsforening i, at denne ordning ikke længere er tilstrækkelig.
Derfor foreslås det, at tilskudsordningen ændres til en udligningsordning.
Herved fordeles kommunernes udgifter vedrørende indvandrere og flygtninge mere ligeligt mellem kommunerne.
De 45,159 mill. kr., der er optaget på forslaget til finansloven for 1987, fordeles i den nuværende tilskudsordning til 18 kommuner.
Hvis den foreslåede udligningsordning i stedet blev anvendt ved beregningen af tilskud/ tilsvar for 1987, ville 57 kommuner modtage tilskud, herunder de 18 kommuner, der modtager tilskud under den gældende ordning.
De 39 kommuner, der yderligere vil modtage tilskud, er fortrinsvis hovedstadskommuner og bykommuner i provinsen.
Der henvises til bilag 2.
Tabene ved omlægningen bæres af kommuner med forholdsvis få indvandrere, herunder flygtninge.
Tabene består i, at disse kommuner skal bidrage til finansieringen af tilskud til de 57 tilskudsmodtagende kommuner.
Den forholdsmæssige udgift vil være størst i de kommuner, der har relativt få indvandrere.
Merudgiftsbehovene på 340 kr. pr. indvandrer i alt og 5.150 pr. 6-16 årig indvandrer er fastlagt med udgangspunkt i den undersøgelse, der blev foretaget forud for indførelsen af den nuværende tilskudsordning.
Der blev dengang beregnet en gennemsnitlig merudgift på 600 kr. pr. indvandrer i alt og 5.500 kr. pr. 6-16 årig indvandrer, jfr. bilag til det daværende lovforslags bemærkninger.
Danskundervisningen for voksne er pr. 1. august 1986 overført til amtskommunerne, hvorved en væsentlig del af kommunernes udgifter vedr. den samlede indvandrerbefolkning er fjernet.
Derfor foreslås udgiftsbehovet pr. indvandrer fastsat til 340 kr. og udgiftsbehovet pr. 6-16 årig indvandrer til 5.150 kr.
Det tilføjes, at Indenrigsministeriet vil tage skridt til en fornyet undersøgelse af udgiftsbehovene.
Regeringen har imidlertid fundet, at udvidelsen af kredsen af tilskudsmodtagende kommuner ikke kan afvente denne undersøgelse.
Derfor foreslås ændringen gennemført med udgangspunkt i den tidligere undersøgelse.
2.2.3. ØKONOMISKE OG ADMINISTRATIVE KONSEKVENSER AF FORSLAGET Lovforslaget er statsfinansielt neutralt, idet udligningsgrundlaget efter forslaget varieres således, at det hidtidige statstilskud opretholdes uændret.
 Lovforslaget har ikke administrative konsekvenser.
Byrdefordelingsvirkningerne for de enkelte kommuner fremgår af bilag 2. Det ses, at ændringerne er af beskeden størrelsesorden.
3. ALMINDELIGE BEMÆRKNINGER VEDRØRENDE Ø-TILSKUDSORDNINGEN 3.1. FormÅl Formålet med forslaget er at forøge tilskuddet til ø-kommunerne for derved at bedre disses forhold og at gennemføre forskellige administrative forenklinger.
Ø-kommunerne har over for Indenrigsministeriet ved flere lejligheder fremhævet deres særlige vanskeligheder, bl.a. som følge af deres status som ø-kommuner.
3.2. FORSLAGETS BAGGRUND Øerne er, netop på grund af ø-beliggenheden, meget sårbare over for udefra kommende samfundsændringer.
En tilbagegang i befolkningstallet, eller en forværring af beskæftigelsessituationen vil typisk slå hårdt igennem på øerne, fordi pendling er vanskeligere, færgetransporten betyder et højere omkostningsniveau for erhvervslivet og kommunal service vanskeliggøres eller fordyres.
Derfor er der indført en ø-støtte til henholdsvis større og mindre øer.
Hovedsigtet med støtten er at bevare øerne som levedygtige samfund.
Støtten ydes af henholdsvis Indenrigsministeriet og Miljøministeriet, medens Ministeriet for Offentlige Arbejder yder et mindre tilskud (i 1985 564.000 kr.) til dækning af driftsunderskud til andelsfærgeselskabet »Læsø« a.m.b.a.
I henhold til § 22 i lov om kommunal udligning og generelle tilskud til kommuner og amtskommuner, lovbekendtgørelse nr. 433 af 24.
juni 1986, yder Indenrigsministeriet sejlstøtte til de større øer (Samsø, Ærø og Læsø). Sejlstøtten ydes primært som fragtstøtte for at opretholde arbejdspladser på øerne (FT 1980-81, tillæg A, sp.
 4101 ff.).
Endvidere yder Indenrigsministeriet uddannelsesstøtte med det formål at fjerne en reel forskelsbehandling af øboere, som i dag påføres større udgifter til deres børns uddannelse efter folkeskolen end forældre på fastlandet, fordi deres børn nødsages at fraflytte øerne under uddannelsen.Denne støtte ydes også til nogle af de mindre øer (Omø, Sejrø, Femø, Drejø, Hjortø, Mandø, Endelave, Anholt og Tunø). Pr. 1. januar 1987 inddrages også øerne Lyø, Skarø og Avernakø i ordningen.
I 1987 udgør Indenrigsministeriets samlede støtteramme til de større øer 11,319 mill. kr., medens rammen for uddannelsesstøtte til de mindre øer udgør 247.000 kr.
Tilskuddet til de større øer ydes efter en objektiv fordelingsnøgle, omfattende følgende faktorer: befolkningstal, antal 16-19-årige og transporteret fragtmængde kombineret med sejltiden.
Endvidere er det efter de gældende regler tillige et krav, at sejlstøtten ikke kan overstige de respektive færgeselskabers driftsunderskud.
I henhold til lov nr. 620 af 21. december 1983 om støtte til de små øsamfund (fragtstøtte m.v.) yder Miljøministeriet transportstøtte til de mindre øer for at opretholde øerne som bopælsmuligheder, også for folk, som ikke kan finde beskæftigelse der.
Endvidere yder Miljøministeriet støtte til gennemførelse af forsøgsordninger, projekter m.v. der kan have betydning for at bevare øerne som levedygtige samfund.
Miljøministeriet ydede i 1985 inden for den samlede statslige støtteramme til de små øer 12,470 mill. kr.
 3.3. FORSLAGETS HOVEDINDHOLD.
3.3.1. Tilskud til større øer Efter den NUVÆRENDE ORDNING ydes tilskuddet til de større øer på grundlag af aftaler indgået mellem Indenrigsministeriet og de pågældende kommuner og amtskommuner.
I forlængelse af disse aftaler er der for de enkelte kommuner udarbejdet retningslinjer for henholdsvis sejlstøtten og uddannelsesstøtten.
Indenrigsministeriet har godkendt retningslinjerne.
Støtten til uddannelse efter folkeskolen ydes således, at der tages hensyn såvel til forældreindkomst som til allerede eksisterende støttemuligheder, herunder ophold på skolehjem ved erhvervsskolerne.
Endelig ydes både sejlstøtten og uddannelsesstøtten efter den nuværende ordning kvartalsvis bagud til de pågældende kommuner efter en foreløbig opgørelse, endeligt regnskab for det pågældende år fremsendes medio januar efterfølgende år.
Det foreslås, AT Indenrigsministeriets samlede bidrag til begge støtteordninger forhøjes (mod kompensation) til 16 mill. kr.
Derudover foreslås, at tilskuddet gøres til et generelt tilskud, hvis størrelse er bestemt af vedk. kommunes samlede udgiftsbehov (som fastlagt i § 22, stk. 3), men hvis udmåling ikke er knyttet direkte til udgifterne vedr. fragt- og uddannelsesstøtte.
I tilknytning hertil foreslås, at sejlstøtten i større omfang kan ydes til persontransport.
Endvidere forudsættes det vedrørende begge støtteordninger, at tilskuddet kun kan ydes efter regler, der fastsættes af indenrigsministeren efter indstilling fra vedkommende amtsråd.
Det nuværende system med aftaler indgået mellem Indenrigsministeriet og de pågældende kommuner og amtskommuner foreslås dermed ophævet.
Ovennævnte regler forudsættes ikke at være ens for de pågældende kommuner, idet der må tages hensyn til de lokale forhold.
Med lovforslaget foreslås, at amtskommunen er ankeinstans angående kommunens fordeling af støtten, og at Indenrigsministeriet er ankeinstans angående grundlaget for fordelingen, hvilket er en opretholdelse af den nuværende ordning.
Endelig foreslås det, at tilskuddet udbetales til de pågældende kommuner een gang om året, og at kommunen ved årsskifte fremsender en opgørelse over den anvendte støtte.
3.3.2. TILSKUD TIL MINDRE ØER Den statslige støtteramme for tilskud til de mindre øer, der udnyttes fuldt ud, udgjorde i 1985 228.000 kr. og reguleres i 1987 til 247.000 kr.
De pågældende kommuner og amtskommuner er ikke forpligtet til at yde bidrag til støtten, men en del kommuner og amtskommuner yder dog bidrag alligevel.
Støtten ydes efter retningslinjer udarbejdet af Indenrigsministeriet og ydes kvartalsvis bagud til de pågældende kommuner på grundlag af en af kommunen indsendt opgørelse.
Det foreslås, at støtten udbetales a conto til de pågældende kommuner en gang om året, og at de pågældende kommuner ved årsskiftet fremsender en endelig opgørelse, hvorefeter eventuelle justeringer i det udbetalte a contobeløb foretages.
 I øvrigt er der ikke tilsigtet ændringer i støtten til de mindre øer.
3.3.3. ØKONOMISKE OG ADMINISTRATIVE KONSEKVENSER Ændringsforslaget er statsfinansielt neutralt, idet den foreslåede forhøjelse af tilskudsrammen til de større øer agtes finansieret ved overførsel fra de generelle tilskud til kommuner og amtskommuner.
 Administrativt medfører ændringsforslaget en forenkling.
BEMÆRKNINGER TIL LOVFORSLAGETS ENKELTE BESTEMMELSER Til § 1 Finansministeren har den 26. november 1986 fremsat forslag til lov om ændring af automatiske reguleringsbestemmelser i tilknytning til statens udgiftsbudget (Ændrede reguleringsbestemmelser) (L 106).
 Forslaget har været til første behandling i Folketinget den 2.
december 1986. I dette forslags § 1, nr. 6-9, er der foreslået visse ændringer af §§ 21 og 22 i lov om kommunal udligning og generelle tilskud til kommuner og amtskommuner.
Det er den affattelse, §§ 21 og 22 vil få, såfremt L 106 vedtages, der foreslås ændret ved nærværende lovforslags § 1.
De foreslåede ændringer af §§ 21 og 22 både ifølge L 106 og ifølge nærværende lovforslag er gengivet i bilag 1, hvor også den gældende formulering af §§ 21 og 22 er gengivet.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. § 21 affattes således:
»§ 21. Kommuner, hvis udgiftsbehov vedrørende indvandrere og flygtninge regnet pr. indbygger er mindre end udligningsgrundlaget efter stk. 7, yder et årligt tilskud til de kommuner, hvis udgiftsbehov vedrørende indvandrere og flygtninge er større end udligningsgrundlaget efter stk. 7.
 Stk. 2. Udgiftsbehovet efter stk. 1 fastlægges til 340 kr. pr.
 indvandrer og flygtning i alt og 5.150 kr. pr. 6-16 årig.
Stk. 3. Forskellen mellem de samlede tilskud og de samlede tilsvar efter stk. 1 betales af staten.
Stk. 4. Staten yder endvidere tilskud til kommuner, hvis andel af indvandrere og flygtninge i forhold til befolkningstallet og hvis udgifter til særlige foranstaltninger for indvandrere og flygtninge væsentligt overstiger de øvrige tilskudsmodtagende kommuners.
Stk. 5. En kommunes tilskud eller tilsvar pr. indbygger efter stk. 1 beregnes som forskellen mellem kommunens udgiftsbehov pr.
 indbygger efter stk. 2 og udligningsgrundlaget efter stk. 7.
Stk. 6. En kommunes tilskud eller tilsvar efter stk. 5 korrigeres for regionale forskelle i lønniveauet.
Stk. 7. Udligningsgrundlaget fastsættes årligt, til det niveau for udgiftsbehovet vedrørende indvandrere og flygtninge pr. indbygger, som medfører, at statens tilskud efter stk. 3 og 4 svarer til tilskuddet på de årlige finanslove.« L 106 6. I § 21, STK. 2, 1. PUNKTUM, ændres »1984« til: »hvert af  

 årene 1984, 1985 og 1986«.
 7. § 21, STK. 3, ophæves.
 8. § 21, STK. 2 OG 3, affattes således:
»Stk. 2. En del af tilskuddet fordeles efter antallet af indvandrere i kommunerne og disses aldersfordeling.
Den resterende del af tiskuddet ydes til de kommuner, hvis andel af indvandrere i forhold til befolkningstallet og hvis udgifter til særlige foranstaltninger for indvandrere væsentligt overstiger de øvrige tilskudsmodtagende kommuners.
Stk. 3. Tilskuddet for 1987 udgør 45,159 mill. kr.
Tilskuddet reguleres fra 1988 een gang årligt med en procent, der fastsættes på finansloven for det pågældende år.« --/ § 21. Indenrigsministeren yder et årligt tilskud til kommuner, der har  

 væsentlige udgifter til særlige foranstaltninger for indvandrere.
Stk. 2. I 1984 udgør tilskuddet i alt 41,773 mill. kr.
Heraf fordeles  

 39,414 mill. kr. efter antallet af indvandrere i kommunerne og disses  

 aldersfordeling.
De resterende 2,323 mill. kr. ydes til de kommuner, hvis  

 andel af indvandrere i forhold til befolkningstallet og hvis udgifter til  

 særlige foranstaltninger for indvandrere væsentligt overstiger de øvrige  

 tilskudsmodtagende kommuners.
Stk. 3. De følgende års tilskud svarer til tilskuddet for 1984 reguleret  

 efter bestemmelserne i § 10, stk. 3-5 samt Stk. 7.
/-- 2. § 22, STK. 1-2, affattes således:
»Indenrigsministeren yder et årligt tilskud til kommuner på øer, der består af een eller to kommuner.
 Stk. 2. Det er en forudsætning for tilskud efter stk. 1:
1) at vedkommende kommune efter regler, der fastsættes af indenrigsministeren efter indstilling fra vedkommende amtsråd, yder tilskud med henblik på at lette besejlingsforholdene og at støtte unge, der under uddannelse efter folkeskolen nødsages til at fraflytte øerne, og 2) at de pågældende amtskommuner til de nævnte formål yder et tilskud af en størrelse, der fastsættes af indenrigsministeren efter indstilling fra vedkommende amtsråd.« 3. I § 22, STK. 3, 2. PKT., ændres »10,986 mill. kr.« til:  

 »16 mill.
kr.« L 106 9. § 22, STK. 3, affattes således:
»Stk. 3. I hvert af årene 1984, 1985 og 1986 udgør tilskuddet efter stk. 1 i alt 10,490 mill. kr.
Tilskuddet for 1987 udgør 10,986 mill. kr.
Tilskuddet reguleres fra 1988 een gang årligt med en procent, der fastsættes på finansloven for det pågældende år.
Tilskuddet fordeles til de pågældende kommuner efter befolkningstal, antal 16-19-årige, transporteret fragtmængde og sejltid.« --/ § 22. Indenrigsministeren yder et årligt tilskud til kommuner på øer, der  

 består af een eller to kommuner, med henblik på at lette besejlingsforholdene  

 og at støtte unge, der under uddannelse efter folkeskolen nødsages til at  

 fraflytte øerne.
 Stk. 2. Det er en forudsætning for tilskud efter stk. 1, at der indgås  

 aftaler mellem indenrigsministeren og de pågældende kommuner og amtskommuner  

 om disses bidrag til de formål, der er nævnt i stk. 1.
Stk. 3. I 1984 udgør tilskuddet efter stk. 1 i alt 10,490 mill. kr.
I de  

 følgende år reguleres tilskuddet efter bestemmelserne i § 10, stk. 3-5 samt  

 stk. 7. Tilskuddet fordeles til de pågældende kommuner efter befolkningstal,  

 antal 16-19-årige, transporteret fragtmængde og sejltid.
Indenrigsministeren  

 kan herudover i 1984 tildele kommunerne på Ærø 3,686 mill. kr., hvis der  

 indgås en aftale, jfr. stk. 2.
