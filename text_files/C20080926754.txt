Skrivelse om nye satser for befordringsgodtgørelse Til samtlige jobcentre m.fl.
 Med virkning fra 7. juli 2008 er satserne for befordringsgodtgørelse efter lov om en aktiv beskæftigelsesindsats ændret til følgende:
 Befordringsgodtgørelse efter § 82, stk. 2, for ledige medlemmer af en a-kasse, der ansættes med løntilskud hos offentlige arbejdsgivere og for ledige medlemmer af en a-kasse, der har fået tilbud om vejledning og opkvalificering udgør kilometertaksten 1,10 kr. pr. kilometer.
 Befordringsgodtgørelse efter § 82, stk. 3, for personer omfattet af § 2, nr.1, for ledige medlemmer af en a-kasse, der har fået tilbud om virksomhedspraktik udgør kilometertaksten 2,00 kr. pr. kilometer.
 Befordringsgodtgørelse efter § 82, stk. 3, for personer omfattet af § 2, nr. 4, 5 og 7, for revalidender og personer på sygedagpenge, der ansættes med løntilskud hos offentlige arbejdsgivere eller har fået tilbud om vejledning og opkvalificering eller tilbud om virksomhedspraktik udgør kilometertaksten 1,10 kr. pr. kilometer.
