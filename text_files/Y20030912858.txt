Moms - skolers  

 taxametertilskud fra staten - opgørelse af delvis fradragsret -  

 tilbagebetaling  

 - forældelse I fortsættelse af Told- og Skattestyrelsens  

 meddelelse i SKM2003.20.TSS meddeles, at Skatteministeriet har besluttet ikke  

 at indbringe Landsskatterettens kendelse af 20. december 2002 for domstolene.
 Landsskatteretten har i kendelsen der er  

 offentliggjort i SKM2003.43.LSR fastslået, at en købmandsskoles  

 taxametertilskud fra staten ikke skal indgå i nævneren ved opgørelse af den  

 delvise fradragsret efter momslovens § 38, stk. 1. Landsskatteretten har  

 heller  

 ikke fundet grundlag for at anvende reglerne om opgørelse af den delvise  

 fradragsret efter lovens § 38, stk. 2, idet købmandsskolen ikke fandtes at  

 have  

 aktiviteter, der kunne betegnes som ikke-økonomisk virksomhed.
 Told- og Skattestyrelsen vil udsende nærmere  

 retningslinier om kendelsens konsekvenser, herunder fastsætte en frist for  

 ophævelse af den meddelte suspension af forældelsesfristen i henhold til  

 1908-loven.
 Krav på tilbagebetaling vil ikke blive  

 realitetsbehandlet af de regionale told- og skattemyndigheder, førend  

 ovennævnte retningslinier foreligger.
