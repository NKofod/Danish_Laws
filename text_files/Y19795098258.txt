Producenten af et morgenmadsprodukt markedsførte dette som en  

 »sund og ernæringsrigtig start på dagen« og slog på, at man ikke  

 behøvede at søde det med sukker.
Forbrugerombudsmanden indhentede en  

 erklæring fra Statens Husholdningsråd, hvoraf det fremgik, at produktet  

 indeholdt 33% sukker, og at dette var et væsentligt og betænkeligt omfang.
I  

 både kampagner for næringsrigitg kost og fra tandlægeside anbefaler man at  

 sukkerforbruget nedbringes.
På den baggrund udtalte Forbrugerombudsmanden, at  

 annoncen, særligt ved et hastigt overblik, må give det indtryk, at produktet  

 ikke indeholder sukker, eller er af særlig sukkerfattig kvalitet, hvorfor den  

 var vildledende og i strid med markedsføringslovens § 2, stk. 1.
 »Sung og ernæringsrigtig start på dagen«.
 FO modtog en henvendelse om en annonce med følgende overskrift:
 »Spis morgenmand med Tony og sæt sukkerskålen væk«.
 Teksten i annoncen, der indeholdt afbildning af et barn i færd med at  

 spise morgenmad, var sålydende:
»Der skal ikke sukker på Frost Flakes.
Derfor er Frost Flakes med  

 tigeren Tony på pakken en god ide til morgenbordet - og til  

 eftermiddagsmåltidet.
Frost Flakes er store ristede majsflager med en tynd  

 sukkeroverflade, som søder lige tilpas og holder majsflagerne sprøde i mælken  

 lige til sidste skefuld.
Server Frost Flakes om morgenen med mælk eller som ymerdrys, og gi«  

 en ostemad til, et glas juice eller måske et æble.
Og så er du sikker på, at  

 dit barn får en sund og ernæringsrigtig start på dagen'.
FO indhentede en erklæring fra Statens Husholdningsråd, der meddelte, at  

 Rådet i »Råd og Resultater«, nr. 5, 1976, har offentliggjort en  

 undersøgelse af 42 morgenmadscerealier deriblandt Frost Flakes.
Undersøgelsen  

 viste, at disse produkts indhold af sukker i en række tilfælde var af  

 væsentligt og betænkeligt omfang.
I overensstemmelse med en nordisk  

 rekommandation anbefaler alle danske kampagner for ernæringsrigtig kost  

 forbrugerne at nedsætte deres sukkerforbrug på grund af sukrets ringe  

 ernæringslødighed, ligesom tandlægernes mangeårige propaganda af hensyn til  

 risikoen for caries er ført for et nedsat sukkerforbrug, især over for børn.
 I husholdningsrådets undersøgelse indgik Frost Flakes med et sukkerindhold  

 på 33%, hvilket placerede produktet i den gruppe, der indeholdt mest sukker.
 Det var derfor Husholdningsrådets formening, at annoncens helhedsindtryk  

 ville være egnet til at påvirke forbrugerens efterspørgsel efter produktet,  

 idet det opfattedes som værende af en særlig god og sukkerfattig kvalitet  

 hvorfor Rådet fandt annoncen villedende og derfor formentlig i strid med  

 markedsføringslovens § 2.
 FO gav udtryk for den opfattelse, at annoncen, særligt ved et hastigt  

 overblik, måtte give det indtryk, at produktet ikke indeholder sukker eller  

 er af særlig sukkerfattig kvalitet og derfor i høj grad egnet som morgenmad  

 for børn, hvilket ikke er korrekt ifølge Husholdningsrådets undersøgelser.  

 Annoncen måtte derfor efter FO's opfattelse anses for vildledende og dermed i  

 strid med markedsføringslovens § 2, stk. 1.
 1979-321-718.
 (* 1) Offentliggjort i Forbrugerombudsmandens årsberetning 1979-1980, side  

 87.
