Nr LSF 107 Forslag til Lov om ændring af lov om registreringsafgift af motorkøretøjer  

 m.v. (Afgiftslempelse for miljøvenlige biler m.v.) Fremsat af skatteministeren (Fogh Rasmussen) den 2. december 1987 § 1 I lov om registreringsafgift af motorkøretøjer m.v., jf.
lovbekendtgørelse nr. 13 af 16. januar 1985, som ændret ved lov nr. 234 af 14. maj 1986, § 18 i lov nr. 925 af 19. december 1986, lov nr. 182 og lov nr. 185 af 9. april 1987 foretages følgende ændringer:
 1. I § 3 indsættes efter stk. 5 som nyt stykke:
»Stk. 6. For nye biler, der af justitsministeren er godkendt som miljøvenlige, og for hvilke der foreligger en anmeldt pris efter § 9, stk. 1, nedsættes afgiften med 11.000 kr. for personbiler afgiftsberigtiget efter § 4, med 5.800 kr. for varebiler afgiftsberigtiget efter § 5, stk. 1, og med 1.200 kr. for hyrevogne og sygetransportkøretøjer afgiftsberigtiget efter § 6, stk. 1, nr. 2 og 5.«.
 Stk. 6 bliver herefter stk. 7.
 2. I § 9, stk. 3, indsættes efter »vurdering af køretøjet,»:  

 »jf.
 dog stk. 4,», og »motorvogne« ændres til:  

 »biler«.
 3. I § 9 indsættes som stk. 4:
»Stk. 4. Skatteministeren kan fastsætte regler, hvorefter toldvæsenet kan fastsætte den afgiftspligtige værdi af et nyt køretøj på grundlag af oplysninger om køretøjets oprindelige pris på landsbasis (listepris) i de tilfælde, hvor der ikke over for toldvæsenet er anmeldt en pris.
Afgiften forhøjes som anført i stk. 3.«.
 4. I § 10, stk. 1. ændres »bestemmelserne i §§ 11 og 12« til:
 »bestemmelserne i stk. 2 samt i §§ 11 og 12«.
 5. I § 10 indsættes efter stk. 1 som nyt stykke:
»Stk. 2. Skatteministeren kan fastsætte regler, hvorefter toldvæsenet kan fastsætte den afgiftspligtige værdi af et brugt køretøj på grundlag af oplysninger fra de i § 13 omhandlede vurderingsmænd om foretagne vurderinger af tilsvarende køretøjer.
Klage over de af toldvæsenet trufne afgørelser kan indbringes for vurderingsmændene.«.
 Stk. 2 bliver herefter stk. 3.
 6. I § 10, stk. 2, som bliver stk. 3, ændres »reglen i stk. 1«  

 til:
 »reglerne i stk. 1 og 2«.
 7. § 29, stk. 2, affattes således:
 »Stk. 2. Nævnet har den endelige administrative afgørelse af:
1) spørgsmål om, hvorvidt et køretøj efter genopbygning eller ombygning ikke kan betragtes som identisk med et tidligere afgiftsberigtiget køretøj, således at køretøjet skal afgiftsberigtiges efter denne lov, 2) spørgsmål om, hvorvidt betingelserne for afgiftsfritagelse efter genopbygning, efter de regler, som skatteministeren fastsætter i medfør af § 3, stk. 3, er opfyldt og 3) spørgsmål om, hvorvidt betingelserne for afgiftsfritagelse eller -nedsættelse efter § 2, stk. 1, § 5, stk. 1-2, og § 6, stk. 1, nr. 1 og 3-7, er opfyldt, 4) spørgsmål om, hvorvidt der for et køretøj foreligger en anmeldt pris, jf. § 9, stk. 1.«.
§ 2 Loven træder i kraft den 1. januar 1988.
Bemærkninger til lovforslaget Almindelige bemærkninger I folketingsbeslutning af 22. maj 1987, B 49, opfordrede Folketinget regeringen til at gennemføre en fast afgiftslempelse for miljøvenlige nye biler efter samme retningslinier som gælder for biler med særligt sikkerhedsfremmende udstyr, f.eks.
 blokeringsfri bremser.
I overensstemmelse hermed foreslås det, at registreringsafgiften nedsættes for biler, der af Justitsministeriet eller Statens Bilinspektion er godkendte som miljøvenlige.
Nedsættelsen foreslås fastsat til 11.000 kr. for personbiler, 5.800 kr. for varebiler berigtiget med værdiafgift og 1.200 kr. for hyrevogne og sygetransportkøretøjer.
Beløbene er beregnet som afgiften (henholdsvis 180 pct., 95 pct. og 20 pct.) af merprisen for en bil med katalysator, der er anslået til 5.000 kr. + moms.
Endvidere foreslås en forenkling af arbejdsgangen i forbindelse med vurderingsmyndighedens fastsættelse af den afgiftspligtige værdi af nye biler uden anmeldt standardpris og af brugte biler.
 Endelig er der foreslået en række ændringer af teknisk karakter.
 Ændringerne vil næppe få mærkbare provenumæssige konsekvenser.
Toldvæsenets administrationsomkostninger i forbindelse med lovens gennemførelse anslås til 35.000 kr.
Bemærkninger til lovforslagets enkelte bestemmelser Til § 1 Til nr. 1 For at Justitsministeriet eller Statens Bilinspektion kan godkende en bil som miljøvenlig, skal der fremlægges en fabrikanterklæring om, at den opfylder de nuværende USA-krav for personbiler (Light Duty Vehicles) (1*). Målt efter den amerikanske testprocedure må udslippet af forurenende stoffer højst være følgende:
 Ingen emissioner må udledes fra krumtaphus.
Fabrikanterklæring vil f.eks. kunne udstedes på grundlag af godkendelse efter tilsvarende regler i Schweiz, Østrig, Sverige og Vesttyskland.
1* Emission standards for 1987 light duty vehicles.
Code of federal regulation nr. 40, part 86.087-8.
Til nr. 2 Ændringerne af bestemmelsen er dels en konsekvens af ændringen under nr. 3, dels en teknisk ændring.
Til nr. 3-6 De fleste nye biler beskattes på grundlag af en standardpris, der fastsættes af bilimportøren.
Hvis der ikke foreligger en anmeldt standardpris, fastsættes den afgiftspligtige værdi både af nye biler og af brugte biler ved en særskilt vurdering af det enkelte køretøj.
Denne vurdering foretages i hvert af landets seks vurderingsdistrikter.
Til hvert distrikt har skatteministeren beskikket to vurderingsmænd, hvoraf den ene er udpeget efter forhandling med FDM, medens den anden er toldfagligt uddannet.
Vurderingsmændene fastsætter derudover nyprisen for køretøjer, som indføres som brugte fra udlandet, og som i medfør af registreringsafgiftslovens § 11 skal afgiftsberigtiges efter prisen som ny.
Endvidere fastsætter vurderingsmændene den afgiftspligtige værdi af køretøjer, der overgår til anden anvendelse.
Antallet af individuelle vurderingsforretninger og prisfastsættelser er steget støt og har gennem de senere år ligget på 12-13.000 om året.
Med henblik på en forenkling af arbejdsgangen i forbindelse med fastsættelsen af et køretøjs afgiftspligtige værdi foreslås det, - at skatteministeren kan fastsætte regler, hvorefter toldvæsenet kan fastsætte den afgiftspligtige værdi af et nyt køretøj uden anmeldt standardpris på grundlag af oplysningerne om køretøjets almindelige pris på landsbasis (listepris). Denne prisfastsættelse foretages efter loven nu af vurderingsmændene, - at skatteministeren kan fastsætte regler, hvorefter toldvæsenet kan fastsætte den afgiftspligtige værdi af et brugt køretøj på grundlag af oplysninger fra vurderingsmændene om foretagne vurderinger af tilsvarende køretøjer.
En sådan værdifastsættelse vil kunne indbringes for vurderingsmændene.
Det forudsættes i alle tilfælde, at vurdering/prisfastsættelse af sjældent forekommende køretøjer, specialindrettede busser og lignende særlige tilfælde fortsat skal foretages af vurderingsmændene.
Til nr. 7 Bestemmelsen præciserer den kompetence, der allerede efter den gældende lovs § 29, stk. 2, er tillagt det i § 29, stk. 1, omhandlede nævn.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 3 indsættes efter stk. 5 som nyt stykke:
»Stk. 6. For nye biler, der af justitsministeren er godkendt som miljøvenlige, og for hvilke der foreligger en anmeldt pris efter § 9, stk. 1, nedsættes afgiften med 11.000 kr. for personbiler afgiftsberigtiget efter § 4, med 5.800 kr. for varebiler afgiftsberigtiget efter § 5, stk. 1, og med 1.200 kr. for hyrevogne og sygetransportkøretøjer afgiftsberigtiget efter § 6, stk. 1, nr. 2 og 5.«.
 Stk. 6 bliver herefter stk. 7.
 2. I § 9, stk. 3, indsættes efter »vurdering af køretøjet,»:  

 »jf.
 dog stk. 4,», og »motorvogne« ændres til:  

 »biler«.
§ 9. - - - Stk. 3. Er der ikke over for toldvæsenet anmeldt pris for et nyt køretøj, fastsættes den afgiftspligtige værdi ved vurdering af køretøjet, og afgiften forhøjes med 100 kr. for motorcykler og 300 kr. for motorvogne.
Der foretages dog ingen forhøjelse af afgiften for motorkøretøjer, der afgiftsberigtiges efter § 6, stk. 1, nr. 1.
 3. I § 9 indsættes som stk. 4:
»Stk. 4. Skatteministeren kan fastsætte regler, hvorefter toldvæsenet kan fastsætte den afgiftspligtige værdi af et nyt køretøj på grundlag af oplysninger om køretøjets oprindelige pris på landsbasis (listepris) i de tilfælde, hvor der ikke over for toldvæsenet er anmeldt en pris.
Afgiften forhøjes som anført i stk. 3.«.
 4. I § 10, stk. 1. ændres »bestemmelserne i §§ 11 og 12« til:
 »bestemmelserne i stk. 2 samt i §§ 11 og 12«.
§ 10. For brugte køretøjer fastsættes den afgiftspligtige værdi ved vurdering, medmindre andet følger af bestemmelserne i §§ 11 og 12. Ved vurderingen, ansættes køretøjets almindelige pris, indbefattet merværdiafgift, men uden afgift efter denne lov, ved salg til bruger her i landet i den stand, hvori det skal registreres.
- - - 5. I § 10 indsættes efter stk. 1 som nyt stykke:
»Stk. 2. Skatteministeren kan fastsætte regler, hvorefter toldvæsenet kan fastsætte den afgiftspligtige værdi af et brugt køretøj på grundlag af oplysninger fra de i § 13 omhandlede vurderingsmænd om foretagne vurderinger af tilsvarende køretøjer.
Klage over de af toldvæsenet trufne afgørelser kan indbringes for vurderingsmændene.«.
 Stk. 2 bliver herefter stk. 3.
 6. I § 10, stk. 2, som bliver stk. 3, ændres »reglen i stk. 1«  

 til:
 »reglerne i stk. 1 og 2«.
§ 10. - - - Stk. 2. Efter reglen i stk. 1 berigtiges også brugte køretøjer, som har været registreret midlertidigt på danske grænsenummerplader.
 7. § 29, stk. 2, affattes således:
 »Stk. 2. Nævnet har den endelige administrative afgørelse af:
1) spørgsmål om, hvorvidt et køretøj efter genopbygning eller ombygning ikke kan betragtes som identisk med et tidligere afgiftsberigtiget køretøj, således at køretøjet skal afgiftsberigtiges efter denne lov, 2) spørgsmål om, hvorvidt betingelserne for afgitsfritagelse efter genopbygning, efter de regler, som skatteministeren fastsætter i medfør af § 3, stk. 3, er opfyldt, 3) spørgsmål om, hvorvidt betingelserne for afgiftsfritagelse eller -nedsættelse efter § 2, stk. 1, § 5, stk. 1-2, og § 6, stk. 1, nr. 1 og 3-7, er opfyldt og 4) spørgsmål om, hvorvidt der for et køretøj foreligger en anmeldt pris, jf. § 9, stk. 1.«.
§ 29. - - - Stk. 2. Nævnet har den endelige administrative afgørelse af:
1) spørgsmål om, hvorvidt betingelserne for afgiftsfritagelse efter de regler, som skatteministeren fastsætter i medfør af § 3, stk.
3, er opfyldt, samt om, hvorvidt køretøjet efter genopbygningen eller ombygning kan betragtes som identisk med et tidligere afgiftsberigtiget køretøj, eller om køretøjet skal afgiftsberigtiges efter denne lov, 2) spørgsmål om, hvorvidt der kan tilstås afgiftsfritagelse eller -nedsættelse efter § 2, stk. 1, § 5, stk. 1-2, og § 6, stk. 1, nr. 1 og 3-7, 3) spørgsmål om, hvorvidt der for et køretøj foreligger en anmeldt pris, jf. § 9, stk. 1.
