(Det ny danske EF-pas) § 1 I justitsministeriets cirkulære nr. 102 af 21. maj 1963 om udstedelse af  

 pas som ændret senest ved cirkulære nr. 88 af 21. maj 1982 foretages følgende  

 ændringer:
 1. § 5, stk. 1, nr. 1, affattes således:
1. Et vellignende fotografi af den passøgende  

 (brystbillede og uden hovedbeklædning). Fotografiet, der skal være sort/  

 hvidt, holdbart og kopieret på almindeligt tyndt fotografipapir, må ikke være  

 forsynet med ældre stempler og skal være 35 mm bredt og 45 mm højt.' 2. § 10, stk. 2, affattes således:
»Stk. 2.  Den pasudstedende myndighed skal på  

 passets side 2 (rubrik 1 og/ eller rubrik 2) overstrege hele den rubrik,  

 hvori der sker ændring, og pasindehaverens underskrift (rubrik 10). Begge  

 steder anføres »Se side 5«.
På side 5 anføres indholdet af den  

 rubrik, hvori der sker ændring, med det nu benyttede navn, og pasindehaveren  

 skriver derunder sin underskrift med det nu benyttede navn.
Ved dateret  

 påtegning, der forsynes med embedets stempel, angives på samme side  

 grundlaget for rettelsen, for eksempel »Navnet ændret ved  

 ægteskab«.' 3. § 18, stk. 2, affattes således:
»Stk. 2.  Forinden optagelse i passet forevises  

 barnets dåbs-, navne- eller fødselsattest eller et tidligere udstedt pas,  

 hvori barnet er optaget, samt personnummerbevis eller andet  

 legitimationspapir, der er udstedt af en offentlig myndighed, og hvoraf  

 barnets personnummer tydeligt fremgår.« 4. § 20, stk. 2, affattes således:
»Stk. 2.  Pasindehaverens fulde navn skal anføres  

 på passets side 2 (rubrik 1 og 2) med kaldenavnet understreget.« 5. § 24 affattes således:
 »§ 24.  Den passøgendes nationalitet skal angives  

 i passet på side 2 (rubrik 3). Nationaliteten angives på dansk, engelsk og  

 fransk, for eksempel »Dansk, danish, danois«.
Stk. 2.  Den passøgendes øjenfarve skal angives i passet  

 på side 3 (rubrik 13). Farven angives på dansk, engelsk og fransk.
Følgende  

 farver eller kombinationer af 2 af følgende farver kan anvendes:
1. Dansk: blå, grå, brune, grønne, 2. Engelsk: blue, grey, brown, green, 3. Fransk: bleus, gris, marron, verts.' 6. § 25, stk. 1, affattes således:
»§ 25.  Fotografiet klæbes ind i passet i  

 klæbefeltet på side 2. Der anbringes en ring gennem fotografiets øverste  

 højre hjørne.
Fotografiet stemples med embedets prægestempel, således at  

 dette aftrykkes delvis på fotografiet, delvis uden for dette i rubrik  

 9.« 7. § 26 affattes således:
»§ 26.  Pas må kun underskrives af politimesteren  

 (politidirektøren) eller en ved embedet ansat, som politimesteren bemyndiger  

 hertil (rubrik 9).« 8. § 27 affattes således:
»§ 27.  Forinden passet udleveres, skal det i  

 politiets nærværelse underskrives af den passøgende på side 2 (rubrik  

 10).« 9. § 29 affattes således:
»§ 29.  Gebyret for pas, som udstedes til  

 personer, der er fyldt 18 år, men ikke 67 år, er 300 kr.
Sådanne pas udstedes  

 på blanketter med pasnummer »A«.
Stk. 2.  Gebyret for pas, som udstedes til personer  

 under 18 år eller over 67 år, er 100 kr.
Sådanne pas udstedes på blanketter  

 med pasnummer »B«.' § 2 Cirkulæret træder i kraft den 1. januar 1985.
 Stk. 2.  Cirkulæret gælder ikke for Færøerne og  

 Grønland.
