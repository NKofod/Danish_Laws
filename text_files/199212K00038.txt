Nr LSF 38 Forslag til Lov om statsgaranti og ydelsestilskud vedrørende høsttabslån  

 til tørkeramte jordbrugere Fremsat af landbrugsministeren (Tørnæs) den 7. oktober 1992 Vedtaget ved tredjebehandling den 20. november 1992 Lov nr. 918 af 25/11/1992 § 1. Landbrugsministeren kan inden for en ramme på 500 mio. kr.  

 yde garanti for lån i Dansk Landbrugs Realkreditfond til ejere af jordbrugsbedrifter, hvor høstudbyttet er nedsat som følge af tørken i 1992.
 Stk. 2. Landbrugsministeren kan inden for en tilsagnsramme på 64  

 mio. kr. yde tilskud til betaling af ydelsen på lånet.
 Stk. 3. Ansøgning skal være indgivet inden den 1. april 1993.
§ 2. Statsgaranti kan ydes for lån til ansøgere, der 1) i 1992 på bedriften har et udbytte af salgs- og foderafgrøder, som er  

 mindst 30,0 pct. mindre end gennemsnittet af udbyttet af salgs- og  

 foderafgrøder for årene 1990 og 1991, 2) har jordbrug som hovederhverv, 3) har erhvervet ejendommen inden den 1. juli 1992, 4) har en samlet gæld, der udgør mindst 50,0 pct. af de samlede aktiver,  

 og 5) godtgør økonomisk overlevelsesevne.
 Stk. 2. Landbrugsministeren fastsætter nærmere regler om  

 opfyldelse af de i stk. 1 nævnte betingelser.
 § 3. Ansøgning om statsgaranti og ydelsestilskud vedlagt  

 konsulenterklæring om udbyttetabet og ansøgningens forhold i øvrigt skal  

 indsendes gennem ansøgers sædvanlige pengeinstitut, der afgiver en erklæring,  

 der indgår ved afgørelsen af, om ansøger opfylder betingelsen i § 2, stk. 1,  

 nr. 5.
 § 4. Udmålingsgrundlaget for lånet udgør værdien af bedriftens  

 udbyttetab med fradrag af 20 pct. af gennemsnittet af værdien af udbyttet for  

 årene 1990 og 1991 og med tillæg af sags- og låneomkostninger.
 Stk. 2. Lånet kan udgøre indtil 100 pct. af udmålingsgrundlaget,  

 højst 1.000.000 kr. for hver bedrift og højst 25 pct. af ejendommens  

 kontantværdi.
 Stk. 3. Der kan ikke ydes garanti for mere end et lån pr. bedrift.
§ 5. Lånet ydes som et kontantlån med en løbetid på 10 år.
Lånet  

 forrentes og afdrages med en fast ydelse.
I ydelsen indgår et  

 administrationsbidrag.
 § 6. Lånet skal sikres ved oprykkende panteret i ansøgers ejendom  

 efter de bestående pantehæftelser, således at lånet i forbindelse med  

 restgælden på disse hæftelser får pantesikkerhed inden for 95 pct. af  

 ejendommens kontantværdi.
§ 7. Landbrugsministeren kan tillade, at lån til finansiering af  

 investeringer i ejendommen og dens drift tinglyses med prioritet forud for  

 lån efter denne lov.
Efter tilbagerykning skal lånet have pantesikkerhed  

 inden for 95 pct. af ejendommens kontantværdi.
 § 8. Lånet kan til enhver tid indfries helt eller delvis.
 Stk. 2. Lånet forfalder til indfrielse ved ejerskifte, jf. dog §  

 9, og hvis landbrugspligten på den belånte ejendom ophæves, eller hvis  

 ejendommens jorder i væsentligt omfang overgår til anden anvendelse end  

 jordbrug.
 Stk. 3. Hvis en låntager afhænder en anpart af den belånte  

 ejendom, skal det skyldige lånebeløb nedbringes forholdsmæssigt.
 Stk. 4. Landbrugsministeren kan bestemme, at det skyldige  

 lånebeløb af låntager skal nedbringes forholdsmæssigt, hvis handelsværdien  

 nedbringes ved salg af en del af ejendommen.
 § 9. Erhverver låntagerens efterlevende ægtefælle adkomst på den  

 belånte ejendom ved overtagelse til hensidden i uskiftet bo eller ved arv,  

 kan landbrugsministeren efter ansøgning bestemme, at lånet kan overtages af  

 ægtefællen.
§ 10. Tilskud, jf. § 1, stk. 2, kan ydes til ansøgere, der  

 opfylder betingelserne i § 2, stk. 1, nr. 1, 2, 3 og 5, og 1) har en samlet gæld, der udgør mindst 65,0 pct. af de samlede aktiver,  

 og 2) har erhvervet ejendommen efter den 30. juni 1986.
Stk. 2 . Tilskuddet udgør 1) 100 pct. af ydelsen på lånet i de første 4 halvårsterminer af lånets  

 løbetid, 2) 80 pct. af ydelsen på lånet i den 5. og 6. halvårstermin af lånets  

 løbetid, 3) 60 pct. af ydelsen på lånet i den 7. og 8. halvårstermin af lånets  

 løbetid og 4) 40 pct. af ydelsen på lånet i den 9. og 10. halvårstermin af lånets  

 løbetid.
 Stk. 3. Hvis lånet forrentes og afdrages med en fast kvartårlig  

 ydelse, ydes tilskuddet i medfør af stk. 2 i forhold hertil.
 Stk. 4. Tilskuddet udbetales til Dansk Landbrugs Realkreditfond.
 Stk. 5. Landbrugsministeren godkender Dansk Landbrugs  

 Realkreditfonds satser for gebyrer og løbende bidrag for de lån, der ydes  

 efter loven.
 § 11. Udbyttetabet opgøres for bedriftens areal med salgs- og  

 foderafgrøder i vækstsæsonen 1991-92.
 Stk. 2. Landbrugsministeren fastsætter regler om opgørelse af  

 udbyttetabet, herunder hvilke afgrøder der skal indgå i opgørelsen af  

 udbyttetabet.
 § 12. Landbrugsministeren fastsætter regler om de nærmere vilkår  

 for statsgarantien, herunder om opgørelse og godkendelse af tab på lånet m.v.
 § 13. Landbrugsministeren kan træffe aftale med Dansk Landbrugs  

 Realkreditfond om, at fonden yder lån mod statsgaranti efter denne lov.
Stk. 2. Landbrugsministerens beføjelser efter § 1, stk. 1 og 2,  

 udøves af Dansk Landbrugs Realkreditfond.
Landbrugsministeren kan bestemme,  

 at Kongeriget Danmarks Hypotekbank og Finansforvaltning i visse sager afgiver  

 bindende indstilling om opfyldelsen af kravet i § 2, stk. 1, nr. 5.
 Stk. 3. Landbrugsministeren fastsætter efter aftale med Dansk  

 Landbrugs Realkreditfond, hvilke andre afgørelser efter loven der henlægges  

 til fonden.
Stk. 4. Landbrugsministeren fastsætter regler om, at afgørelser,  

 der er truffet af Dansk Landbrugs Realkreditfond i henhold til denne lov, kan  

 indbringes for et direktorat under ministeren.
Klagefristen er 4 uger fra den  

 dag, afgørelsen er meddelt ansøgeren.
Landbrugsministeren kan endvidere  

 fastsætte regler om, at direktoratets afgørelser ikke kan indbringes for  

 anden administrativ myndighed.
 § 14. Landbrugsministeren kan bemyndige Kongeriget Danmarks Hypotekbank og  

 Finansforvaltning eller et direktorat under ministeren til at træffe andre  

 afgørelser efter loven end de i § 13 nævnte.
 Stk. 2. Landbrugsministeren kan fastsætte regler om adgang til at  

 påklage afgørelser, der er truffet i henhold til bemyndigelser efter stk. 1,  

 herunder at disse afgørelser ikke kan indbringes for anden administrativ  

 myndighed.
§ 15. Landbrugsministeren eller den, ministeren bemyndiger hertil,  

 har til enhver tid uden retskendelse og mod behørig legitimation adgang til  

 de bedrifter, hvortil der ydes garanti for lån efter denne lov, for at  

 foretage eftersyn af bedriften samt regnskaber m.m. med henblik på at  

 bedømme, om betingelserne for ydelse af garanti og tilskud er opfyldt.
Til  

 brug ved bedømmelsen kan landbrugsministeren indhente fornødne oplysninger  

 hos skatte- og afgiftsmyndighederne.
 § 16. Har støttemodtageren givet urigtige eller vildledende  

 oplysninger eller fortiet oplysninger af betydning for sagens afgørelse, kan  

 landbrugsministeren bestemme, at lån forlanges indfriet, og at beløb ydet  

 efter § 10 skal tilbagebetales.
 § 17. Kongeriget Danmarks Hypotekbank og Finansforvaltning kan med  

 tillæg af renter og omkostninger inddrive statskassens tilgodehavende efter  

 indfrielse af en ifølge § 1 ydet statsgaranti ved indeholdelse af løn m.v.  

 hos den pågældende efter reglerne for inddrivelse af personlige skatter i  

 kildeskatteloven.
 Stk. 2. Landbrugsministeren kan fastsætte nærmere regler om  

 fremgangsmåden i forbindelse med lønindeholdelsen.
 Stk. 3. Kongeriget Danmarks Hypotekbank og Finansforvaltning kan  

 indhente de oplysninger hos skattemyndigheder og andre offentlige myndigheder  

 om den pågældende, som er nødvendige for at varetage inddrivelsen af de i  

 stk. 1 nævnte beløb, herunder oplysninger om indkomst- og formueforhold.
 Stk. 4. Kongeriget Danmarks Hypotekbank og Finansforvaltnings  

 afgørelser efter stk. 1-3 kan indbringes for finansministeren.
 § 18. Den, der til brug for afgørelser, der træffes i henhold til  

 reglerne i denne lov eller de i medfør af loven fastsatte regler, giver  

 urigtige eller vildledende oplysninger eller fortier oplysninger af betydning  

 for afgørelsen, straffes med bøde, medmindre højere straf er forskyldt efter  

 anden lovgivning.
Stk. 2. Den, der overtræder regler, der i medfør af § 17, stk. 2,  

 fastsættes om fremgangsmåden i forbindelse med lønindeholdelse, straffes med  

 bøde.
For overtrædelser, der begås af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar.
 § 19. I lov om stempelafgift, jf. lovbekendtgørelse nr. 742 af 27.  

 august 1992, foretages følgende ændring:
 Efter § 62 indsættes:
» § 62 A.
Stempelfri er dokumenter, der oprettes i forbindelse  

 med lån i Dansk Landbrugs Realkreditfond, når lånet ydes med statsgaranti  

 efter § 1 i lov om statsgaranti og ydelsestilskud vedrørende høsttabslån til  

 tørkeramte jordbrugere.
Stk. 2. Stempelfriheden efter stk. 1 er betinget af, at de enkelte  

 dokumenter er påført en erklæring fra Dansk Landbrugs Realkreditfond eller et  

 pengeinstitut om, at dokumentet er oprettet i forbindelse med lån ydet med  

 statsgaranti efter § 1 i lov om statsgaranti og ydelsestilskud vedrørende  

 høsttabslån til tørkeramte jordbrugere, og at dokumentet ikke kan tjene som  

 sikkerhed for andre lån.
Stempelpligten indtræder, såfremt dokumentet ikke  

 længere tjener til sikkerhed for lån ydet med statsgaranti efter lov om  

 statsgaranti og ydelsestilskud vedrørende høsttabslån til tørkeramte  

 jordbrugere.
Stk. 3. Dansk Landbrugs Realkreditfond og pengeinstitutter kan  

 indtil 4 måneder efter et dokuments oprettelse berigtige den efter stk. 2  

 afgivne erklæring, og der kan ydes godtgørelse af stempelafgift efter §  

 28.« § 20. I lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven), jf.  

 lovbekendtgørelse nr. 666 af 28. juli 1992, foretages følgende ændring:
 § 8 A, stk. 1, nr. 4, affattes således:
 »4) lån ydet til yngre jordbrugere af Dansk Landbrugs Realkreditfond,  

 jf. lov nr. 150 af 17. april 1985, kontantlån ydet til tørkeramte jordbrugere  

 af Dansk Landbrugs Realkreditfond, jf. lov om statsgaranti og ydelsestilskud  

 vedrørende høsttabslån til tørkeramte jordbrugere, og kontantlån, som er  

 eller bliver optaget til refinansiering af K-lån optaget i Dansk Landbrugs  

 Realkreditfond, når det er en betingelse for K-lånet, at refinansiering skal  

 finde sted som kontantlån,».
 § 21. I lov om tilskud til skovforbedrende foranstaltninger, jf.  

 lov nr. 194 af 29. marts 1989, som ændret ved lov nr. 281 af 8. maj 1991,  

 foretages følgende ændring:
 Efter § 4, stk. 5, indsættes som nyt stykke.
»Stk. 6. Landbrugsministeren kan bestemme, at reglen om  

 reduktion i medfør af stk. 5 ikke finder anvendelse ved tilskud til  

 retablering af kulturer, der er skadet af tørken i 1992.« § 22. Landbrugsministeren fastsætter tidspunktet for lovens  

 ikrafttræden.
 § 23. Loven gælder ikke for Færøerne og Grønland.
Oprindeligt fremsat forslag § 1. Landbrugsministeren kan inden for en ramme på 500 mill. kr.  

 yde garanti for lån i Dansk Landbrugs Realkreditfond til ejere af jordbrugsbedrifter, hvor høstudbyttet er nedsat som følge af tørken i 1992.
 Stk. 2. Landbrugsministeren kan inden for en tilsagnsramme på 64  

 mill. kr. yde tilskud til betaling af ydelsen på lånet.
 Stk. 3. Ansøgning skal være indgivet inden den 1. april 1993.
§ 2. Statsgaranti kan ydes for lån til ansøgere, der 1) i 1992 på bedriften har et udbytte af salgs- og foderafgrøder, som er  

 mindst 30,0 pct. mindre end gennemsnittet af udbyttet af salgs- og  

 foderafgrøder for årene 1990 og 1991, 2) har jordbrug som hovederhverv, 3) har erhvervet ejendommen inden den 1. juli 1992, 4) har en samlet gæld, der udgør mindst 50,0 pct. af de samlede aktiver,  

 og 5) godtgør økonomisk overlevelsesevne.
 Stk. 2. Landbrugsministeren fastsætter nærmere regler om  

 opfyldelse af de i stk. 1 nævnte betingelser.
 § 3. Ansøgning om statsgaranti og ydelsestilskud vedlagt  

 konsulenterklæring om udbyttetabet og ansøgningens forhold i øvrigt skal  

 indsendes gennem ansøgers sædvanlige pengeinstitut, der afgiver erklæring om  

 økonomisk overlevelsesevne, jf. § 2, stk. 1, nr. 5.
 § 4. Udmålingsgrundlaget for lånet udgør værdien af bedriftens  

 udbyttetab med fradrag af 20 pct. af gennemsnittet af værdien af udbyttet for  

 årene 1990 og 1991 og med tillæg af sags- og låneomkostninger.
Stk. 2. Lånet kan udgøre indtil 100 pct. af udmålingsgrundlaget,  

 højst 1.000.000 kr. for hver bedrift og højst 25 pct. af ejendommens  

 kontantværdi.
Der ydes ikke lån, hvis udmålingsgrundlaget udgør mindre end  

 25.000 kr.
 Stk. 3. Der kan ikke ydes garanti for mere end et lån pr.  

 bedrift.
§ 5. Lånet ydes som et kontantlån med en løbetid på 10 år.
Lånet  

 forrentes og afdrages med en fast ydelse.
I ydelsen indgår et  

 administrationsbidrag.
 § 6. Lånet skal sikres ved oprykkende panteret i ansøgers ejendom  

 efter de bestående pantehæftelser, således at lånet i forbindelse med  

 restgælden på disse hæftelser får pantesikkerhed inden for 95 pct. af  

 ejendommens kontantværdi.
§ 7. Landbrugsministeren kan tillade, at lån til finansiering af  

 investeringer i ejendommen og dens drift tinglyses med prioritet forud for  

 lån efter denne lov.
Efter tilbagerykning skal lånet have pantesikkerhed  

 inden for 95 pct. af ejendommens kontantværdi.
 § 8. Lånet kan til enhver tid indfries helt eller delvis.
 Stk. 2. Lånet forfalder til indfrielse ved ejerskifte, jf. dog §  

 9, samt hvis landbrugspligten på den belånte ejendom ophæves, eller hvis  

 ejendommens jorder i væsentligt omfang overgår til anden anvendelse end  

 jordbrug.
 Stk. 3. Hvis en låntager afhænder en anpart af den belånte  

 ejendom, skal det skyldige lånebeløb nedbringes forholdsmæssigt.
 Stk. 4. Landbrugsministeren kan bestemme, at det skyldige  

 lånebeløb af låntager skal nedbringes forholdsmæssigt, hvis handelsværdien  

 nedbringes ved salg af en del af ejendommen.
 § 9. Erhverver låntagerens efterlevende ægtefælle adkomst på den  

 belånte ejendom ved overtagelse til hensidden i uskiftet bo eller ved arv,  

 kan landbrugsministeren efter ansøgning bestemme, at lånet kan overtages af  

 ægtefællen.
§ 10. Tilskud, jf. § 1, stk. 2, kan ydes til ansøgere, der  

 opfylder betingelserne i § 2, stk. 1, nr. 1, 2, 3 og 5, samt 1) har en samlet gæld, der udgør mindst 65,0 pct. af de samlede aktiver,  

 og 2) har erhvervet ejendommen efter den 30. juni 1986.
 Stk. 2 . Tilskuddet udgør:
1) 100 pct. af ydelsen på lånet i de første 4 halvårsterminer af lånets  

 løbetid, 2) 80 pct. af ydelsen på lånet i den 5. og 6. halvårstermin af lånets  

 løbetid, 3) 60 pct. af ydelsen på lånet i den 7. og 8. halvårstermin af lånets  

 løbetid, og 4) 40 pct. af ydelsen på lånet i den 9. og 10. halvårstermin af lånets  

 løbetid.
 Stk. 3. Hvis lånet forrentes og afdrages med en fast kvartårlig  

 ydelse, ydes tilskuddet i medfør af stk. 2 i forhold hertil.
 Stk. 4. Tilskuddet udbetales til Dansk Landbrugs Realkreditfond.
 Stk. 5. Landbrugsministeren godkender Dansk Landbrugs  

 Realkreditfonds satser for gebyrer og løbende bidrag for de lån, der ydes  

 efter loven.
 § 11. Udbyttetabet opgøres for bedriftens areal med salgs- og  

 foderafgrøder i vækstsæsonen 1991-92.
 Stk. 2. Landbrugsministeren fastsætter regler om opgørelse af  

 udbyttetabet, herunder hvilke afgrøder, der skal indgå i opgørelsen af  

 udbyttetabet.
 § 12. Landbrugsministeren fastsætter regler om de nærmere vilkår  

 for statsgarantien, herunder om opgørelse og godkendelse af tab på lånet m.v.
 § 13. Landbrugsministeren kan træffe aftale med Dansk Landbrugs  

 Realkreditfond om, at fonden yder lån mod statsgaranti efter denne lov.
Stk. 2. Landbrugsministerens beføjelser efter § 1, stk. 1 og 2,  

 udøves af Dansk Landbrugs Realkreditfond.
Landbrugsministeren kan bestemme,  

 at Kongeriget Danmarks Hypotekbank og Finansforvaltning i visse sager afgiver  

 bindende indstilling om opfyldelsen af kravet i § 2, stk. 1, nr. 5.
 Stk. 3. Landbrugsministeren fastsætter efter aftale med Dansk  

 Landbrugs Realkreditfond, hvilke andre afgørelser efter loven, der henlægges  

 til fonden.
Stk. 4. Landbrugsministeren fastsætter regler om, at afgørelser,  

 der er truffet af Dansk Landbrugs Realkreditfond i henhold til denne lov, kan  

 indbringes for et direktorat under ministeren.
Klagefristen er 4 uger fra den  

 dag, afgørelsen er meddelt ansøgeren.
Landbrugsministeren kan endvidere  

 fastsætte regler om, at direktoratets afgørelser ikke kan indbringes for  

 anden administrativ myndighed.
 § 14. Landbrugsministeren kan bemyndige Kongeriget Danmarks Hypotekbank og  

 Finansforvaltning eller et direktorat under ministeren til at træffe andre  

 afgørelser efter loven end de i § 13 nævnte.
 Stk. 2. Landbrugsministeren kan fastsætte regler om adgang til at  

 påklage afgørelser, der er truffet i henhold til bemyndigelser efter stk. 1,  

 herunder at disse afgørelser ikke kan indbringes for anden administrativ  

 myndighed.
§ 15. Landbrugsministeren eller den, ministeren bemyndiger hertil,  

 har til enhver tid uden retskendelse og mod behørig legitimation adgang til  

 de bedrifter, hvortil der ydes garanti for lån efter denne lov, for at  

 foretage eftersyn af bedriften samt regnskaber m.m. med henblik på at bedømme  

 om betingelserne for ydelse af garanti og tilskud er opfyldt.
Til brug ved  

 bedømmelsen kan landbrugsministeren indhente fornødne oplysninger hos skatte-  

 og afgiftsmyndighederne.
 § 16. Har støttemodtageren givet urigtige eller vildledende  

 oplysninger eller fortiet oplysninger af betydning for sagens afgørelse, kan  

 landbrugsministeren bestemme, at lån forlanges indfriet, og at beløb ydet  

 efter § 10 skal tilbagebetales.
 § 17. Den, der til brug for afgørelser, der træffes i henhold til  

 reglerne i denne lov eller de i medfør af loven fastsatte regler, giver  

 urigtige eller vildledende oplysninger eller fortier oplysninger af betydning  

 for afgørelsen, straffes med bøde, medmindre højere straf er forskyldt efter  

 anden lovgivning.
 § 18. I lov om stempelafgift, jf. lovbekendtgørelse nr. 742 af 27.  

 august 1992, foretages følgende ændringer: Efter § 62 indsættes:
» § 62 A.
Stempelfri er dokumenter, der oprettes i forbindelse  

 med lån i Dansk Landbrugs Realkreditfond, når lånet ydes med statsgaranti  

 efter § 1 i lov om statsgaranti og ydelsestilskud vedrørende høsttabslån til  

 tørkeramte jordbrugere.
Stk. 2. Stempelfriheden efter stk. 1 er betinget af, at de enkelte  

 dokumenter er påført en erklæring fra Dansk Landbrugs Realkreditfond eller  

 pengeinstitut om, at dokumentet er oprettet i forbindelse med lån ydet med  

 statsgaranti efter § 1 i lov om statsgaranti og ydelsestilskud vedrørende  

 høsttabslån til tørkeramte jordbrugere, samt at dokumentet ikke kan tjene som  

 sikkerhed for andre lån.
Stempelpligten indtræder, såfremt dokumentet ikke  

 længere tjener til sikkerhed for lån ydet med statsgaranti efter lov om  

 statsgaranti og ydelsestilskud vedrørende høsttabslån til tørkeramte  

 jordbrugere.
Stk. 3. Dansk Landbrugs Realkreditfond og pengeinstitutter kan  

 indtil 4 måneder efter et dokuments oprettelse berigtige den efter stk. 2  

 afgivne erklæring, og der kan ydes godtgørelse af stempelafgift efter §  

 28.« § 19. Landbrugsministeren fastsætter tidspunktet for lovens  

 ikrafttræden.
 § 20. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Lovforslagets indhold Efter forslaget kan der til ejere af jordbrugsbedrifter, hvor der i 1992  

 har været et udbyttetab i planteproduktionen på mindst 30 pct. i forhold til  

 gennemsnittet af udbyttet for 1990 og 1991, ydes statsgaranti for et lån i  

 Dansk Landbrugs Realkreditfond.
Til visse af jordbrugerne kan der endvidere  

 ydes et tilskud til betaling af ydelsen på lånet.
Det er en betingelse for ydelse af statsgaranti, at ansøger har jordbrug  

 som hovederhverv og har en gældsprocent på mindst 50. Ansøger skal endvidere  

 kunne godtgøre økonomisk overlevelsesevne.
Ejendommen skal være erhvervet  

 inden 1. juli 1992.
 Høsttabslånet udgør maksimalt udbyttetabet med tillæg af sags- og  

 låneomkostninger og med fradrag af 20 pct. af det gennemsnitlige udbytte for  

 årene 1990 og 1991.
 Lånet ydes af Dansk Landbrugs Realkreditfond, og staten yder 100 pct.  

 garanti for lånet.
Lånet ydes som et 10-årigt annuitetslån og skal placeres inden for 95 pct.  

 af ejendommens kontantværdi med oprykkende panteret.
Den effektive rente på  

 et sådant lån udgør pr. 30. september 1992 knap 11 pct. p.a.
 For at lette betaling af ydelsen på høsttabslånet for nyetablerede  

 landmænd med høj gældsbelastning foreslås det, at der kan gives  

 ydelsestilskud til jordbrugere, der har etableret sig på ejendommen efter 30.  

 juni 1986, og som har en gældsprocent på mindst 65.
Ydelsestilskuddet udbetales i 5 år og udgør de første 2 år 100 pct. af  

 ydelsen på lånet.
I år 3-5 nedtrappes ydelsestilskuddet til henholdsvis 80,  

 60 og 40 pct. af ydelsen.
 Det foreslås endvidere at fritage dokumenter, der oprettes i forbindelse  

 med lån ydet med statsgaranti efter § 1, for stempelafgift.
2. Lovforslagets økonomiske konsekvenser Det skønnes, at ca. 5.400 jordbrugere opfylder betingelserne for at opnå  

 garanti for høsttabslån, og at det gennemsnitlige lån vil udgøre ca. 122.000  

 kr.
 Ca. 41.000 jordbrugere skønnes at opfylde hovederhvervskravet, heraf har  

 ca. 16.000 en gældsprocent på mindst 50, og heraf har ca. 5.400 et høsttab på  

 mindst 30 pct.
 Det skønnede høsttab, der ligger til grund for vurderingen af ordningens  

 omfang, er baseret på foreløbige vurderinger og er derfor behæftet med  

 betydelig usikkerhed.
 Ved vurderingen af lovforslagets økonomiske konsekvenser antages det, at  

 ca. 75 pct. af de, der skønnes at opfylde betingelserne, ansøger om  

 høsttabslån.
 På denne baggrund omfatter lovforslaget et samlet lånebeløb og  

 statsgaranti på 500 mill. kr., svarende til ca. 4.100 ansøgere.
 På baggrund af erfaringer fra tidligere høsttabsordninger anslås statens  

 udgifter til indfrielse af garantier at udgøre ca. 10 pct. i nutidsværdi af  

 de samlede garantier, svarende til ca. 50 mill. kr.
Det skønnes, at ca. 800 af de låneberettigede jordbrugere er nyetablerede  

 og har en gældsprocent på mindst 65. Det forudsættes, at alle, der opfylder  

 betingelserne, ansøger om ydelsestilskud.
De samlede udgifter til  

 ydelsestilskud anslås til ca. 56 mill. kr. (nutidsværdi), svarende til et  

 gennemsnitligt ydelsestilskud på ca. 70.000 kr.
 Lovforslaget skønnes at medføre følgende udgifter til ydelsestilskud og  

 indfrielse af garantier:
 Ikke udnyttede rammer kan overføres til senere finansår.
 Det foreslås, at statens udgifter til ydelsestilskud og indfrielse af  

 garantier finansieres af grovvaregarantifondsmidlerne.
Ved Akt 551 12/8 81 tiltrådte Finansudvalget, at staten indskød 150 mill.  

 kr. i 2 grovvaresikringsfonde, som var under stiftelse,  

 Andelsgrovvarehandelens Garantifond og Grovvarehandelens Garantifond, fordelt  

 med 75 mill. kr. til hver fond.
Disse fondes formuer bestod udover de  

 oprindelige indskud fra staten af ansvarlig lånekapital indskudt af de  

 deltagende grovvareselskaber.
Fondsformuerne med tillæg af renteindtægter og  

 kursgevinster og med fradrag af tab på garantier og  

 administrationsomkostninger blev delt ved fondenes ophør.
Halvdelen af  

 fondenes nettoformuer blev tilbagebetalt til de indskydende  

 grovvareselskaber.
Den statslige andel af grovvarefondsmidlerne blev i 1984  

 placeret i Finansieringsfonden af 1963 til særskilt forvaltning og  

 forrentning på en konto benævnt afdeling 84. Den statslige andel skal i  

 henhold til Akt 551 12/8 81 og de senere fondsvedtægter anvendes til  

 landbrugsmæssige formål efter forhandling mellem Landbrugsraadet, De danske  

 Landboforeninger og Danske Husmandsforeninger samt landbrugsministeren og  

 efter dennes godkendelse.
 Spørgsmålet om finansiering af statens udgifter til indfrielse af  

 garantier og ydelsestilskud af grovvaregarantifondsmidlerne har været  

 forhandlet mellem landbrugsministeren og Landbrugsraadet, De danske  

 Landboforeninger og Danske Husmandsforeninger.
Provenutabet ved den foreslåede stempelafgiftsfritagelse af dokumenter,  

 der oprettes i forbindelse med lån i Dansk Landbrugs Realkreditfond i  

 forbindelse med ordningen, vil afhænge af det samlede låneomfang.
Med  

 baggrund i, at låneordningen forventes at omfatte høsttabslån på 500 mill.  

 kr., vil den foreslåede stempelfritagelse medføre et provenutab på ca. 7,5  

 mill. kr. for staten for finansåret 1993.
3. Lovforslagets administrative konsekvenser Efter forslaget afgør Dansk Landbrugs Realkreditfond, om betingelserne  

 for statsgaranti og ydelsestilskud er opfyldt.
Ansøgning udarbejdes og  

 attesteres af ansøgers planteavlskonsulent for så vidt angår høsttabets  

 størrelse og af ansøgers økonomikonsulent for den øvrige del af ansøgningen.  

 Ansøgningen indsendes til Dansk Landbrugs Realkreditfond gennem ansøgers  

 pengeinstitut.
Pengeinstituttet afgiver erklæring om den økonomiske  

 overlevelsesevne og bevilger eventuel rykning med egne lån.
Dansk Landbrugs  

 Realkreditfonds afgørelse af, om betingelsen om økonomisk overlevelsesevne er  

 opfyldt, sker på grundlag af konsulentens og pengeinstituttets erklæring og  

 det vedlagte materiale samt instituttets kendskab til ansøgeren og  

 husstandens økonomi.
I visse sager indhenter Dansk Landbrugs Realkreditfond  

 indstilling fra Kongeriget Danmarks Hypotekbank og Finansforvaltning om den  

 økonomiske overlevelsesevne.
 Ansøgningsproceduren for ordningen med statsgaranti og ydelsestilskud  

 vedrørende høsttabslån vil blive koordineret med ansøgningsproceduren for den  

 foreslåede ordning om indkomststøtte, således at det er muligt at indgive en  

 samlet ansøgning.
Kongeriget Danmarks Hypotekbank og Finansforvaltning varetager  

 forvaltningen af statsgarantierne m.v.
Jordbrugsdirektoratet er klageinstans  

 for ordningen.
 I øvrigt skønnes forslaget ikke at medføre nævneværdige administrative  

 konsekvenser for staten.
 Forslaget har ikke administrative konsekvenser for kommuner og  

 amtskommuner.
4. Notifikation Lovforslaget skal notificeres for EF-Kommissionen.
Bemærkninger til de enkelte bestemmelser Til § 2 Det er hensigten, at landbrugsministeren fastsætter nærmere regler om  

 jordbrug som hovederhverv i overensstemmelse med de tilsvarende regler efter  

 lov om støtte til forbedring af strukturen og effektiviteten i jordbruget,  

 jf. lovbekendtgørelse nr. 97 af 19. februar 1991 med senere ændringer.
For at  

 jordbrug kan anses som hovederhverv kræves, 1) at mere end halvdelen af ansøgers arbejdstid anvendes ved egentlig  

 jordbrugsvirksomhed på bedriften, og 2) at mindst halvdelen af den samlede indkomst hidrører herfra.
 Som erhvervelsestidspunkt regnes den tidligste dato for underskrift af  

 slutseddel eller skøde.
Gældsprocenten opgøres som forholdet mellem de samlede passiver og de  

 samlede aktiver.
De samlede aktiver og de samlede passiver opgøres i  

 overensstemmelse med skattelovgivningens regler.
De skattemæssigt opgjorte  

 aktiver opgøres før formuenedslag, men efter nedskrivning af varelager og  

 besætning.
De skattemæssigt opgjorte passiver opgøres uden tillæg af  

 formuenedslag og nedskrivning.
 Opgørelsen af ansøgerens gældsprocent foretages på grundlag af den seneste  

 slutlignede skattemæssige status for indkomståret 1991. Hvis de på  

 ansøgningstidspunktet foreliggende gælds- og formueforhold afviger væsentligt  

 fra denne, kan gældsprocenten opgøres på grundlag af en aktuel status.
For at kravet om økonomisk overlevelsesevne kan anses for opfyldt, skal  

 det godtgøres, at 1) ansøger kan forrente og afdrage gælden, 2) ansøger og dennes husstand kan opnå økonomisk balance (konsolidering),  

 og 3) ansøger i øvrigt kan tilvejebringe den for driften nødvendige  

 likviditet.
Har der i 1990 og 1991 været positiv konsolidering opgjort efter  

 sædvanlige driftsøkonomiske principper, kan konsulent og pengeinstitut afgive  

 erklæring om økonomisk overlevelsesevne på baggrund heraf og kendskab til  

 ansøgers økonomi i øvrigt.
Er der ikke positiv konsolidering i de nævnte  

 regnskabsår, afgives erklæringen på baggrund af regnskaber og flerårige  

 drifts- og likviditetsbudgetter.
Der forudsættes kun een ansøger pr. bedrift.
Hvis en ejendom ejes af flere  

 i fællesskab, skal ejerne tilsammen opfylde kravene i stk. 1, nr. 4 og 5.
 Vedrørende opgørelsen af høsttabet henvises til bemærkningerne til § 11.
Til § 3 Det foreslås, at ansøgningen om høsttabslån og eventuelt ydelsestilskud  

 skal attesteres af en planteavlskonsulent for så vidt angår  

 høsttabsopgørelsen og for så vidt angår oplysninger om andre forhold af en  

 konsulent, der er godkendt til udfærdigelse af ansøgning og forbedringsplan  

 m.v. efter lov om støtte til forbedring af strukturen og effektiviteten i  

 jordbruget.
Ansøgningen indsendes til Dansk Landbrugs Realkreditfond gennem ansøgers  

 sædvanlige pengeinstitut.
Pengeinstituttet erklærer, om instituttet på  

 baggrund af oplysningerne i ansøgningen og pengeinstituttets almindelige  

 kendskab til ansøger og i overensstemmelse med det pågældende pengeinstituts  

 sædvanlige forretningsmæssige praksis i øvrigt finder, at ansøger har  

 økonomisk overlevelsesevne.
 Pengeinstituttet forventes i øvrigt at skulle tage stilling til ansøgers  

 økonomiske overlevelsesevne i forbindelse med eventuel rykning for det nye  

 realkreditlån.
Til § 4 Ved sagsomkostninger forstås omkostninger til konsulent, der følger de  

 for konsulentbistand sædvanlige satser.
Ved låneomkostninger forstås  

 omkostninger til pengeinstitut i forbindelse med låneformidling, der følger  

 de for pengeinstitutter sædvanlige gebyrer.
Tinglysningsafgift kan medregnes som låneomkostning.
Endvidere kan gebyrer  

 m.v. ved lånesagens behandling i Dansk Landbrugs Realkreditfond medregnes som  

 låneomkostning.
Til § 6 Lånet skal sikres ved oprykkende panteret i ansøgers ejendom efter de  

 bestående pantehæftelser, således at lånet i forbindelse med restgælden på  

 disse hæftelser får pantesikkerhed inden for 95 pct. af ejendommens  

 kontantværdi.
Ved kontantværdien forstås den værdi, der ansættes ved  

 vurdering til låneefterretning for Dansk Landbrugs Realkreditfond.  

 Vurderingen skal være foretaget mindre end 12 måneder forud for  

 ansøgningstidspunktet og skal afspejle ejendommens aktuelle tilstand og være  

 foretaget uden forbindelse med en tvangsauktion eller lignende.
 Det vil normalt være en forudsætning for ydelse af statsgaranti, at  

 muligheden for realkreditbelåning er udnyttet fuldt ud.
 Det vil endvidere normalt være en forudsætning for ydelse af statsgaranti,  

 at lånet placeres umiddelbart efter eksisterende realkreditlån.
Til § 10 Hvis bedriften omfatter mere end een ejendom, er tidspunktet for den  

 første ejendomserhvervelse afgørende.
 Ved ejendomme, der ejes af flere i fællesskab, skal ejerne tilsammen  

 opfylde kravet i § 10, stk. 1, nr. 1. Endvidere skal alle ejere have  

 erhvervet anpart i ejendommen efter den 30. juni 1986.
Til § 11 Udbyttetabet på bedriften opgøres efter følgende retningslinier:
For hvert af årene 1990, 1991 og 1992 udregnes værdien af udbyttet på  

 grundlag af oplysning om det mængdemæssige udbytte på bedriften og priser  

 fastsat af landbrugsministeren.
Værdien af udbyttet opgøres samlet for hele  

 planteproduktionen, der omfatter landbrugssalgs- og foderafgrøder,  

 frilandsgartneriprodukter samt frugt og bær.
Opgørelsen sker i 1992-priser.
 På baggrund heraf udregnes det gennemsnitlige udbytte pr. ha for 1990 og  

 1991 og det gennemsnitlige udbytte pr. ha for 1992. Forskellen mellem de to  

 gennemsnit er høsttabet pr. ha, og høsttabet pr. ha i forhold til  

 1990/91-gennemsnittet udgør høsttabsprocenten, som er afgørende for, om  

 jordbrugeren kommer med i ordningen, jf. forslagets § 2, stk. 1, nr. 1.  

 Værdien af høsttabet udregnes som høsttabet pr. ha multipliceret med det  

 samlede antal ha i 1992.
 Ved opgørelsen af udbyttet i 1992 kan der for arealer, der er kunstvandet  

 i vækstsæsonen 1991-92, fratrækkes et beløb pr. ha, der fastsættes af  

 landbrugsministeren.
For tab på planteskoleplanter vil der blive fastsat særlige regler,  

 herunder at tabet beregnes på grundlag af merudgifter til vanding.
For  

 planter, der er gået ud, beregnes tabet på grundlag af en konkret vurdering  

 foretaget af en uvildig konsulent.
 Arealer, der er erhvervet eller tilforpagtet efter den 30. juni 1992, kan  

 ikke indgå i opgørelsen af udbyttetabet.
Høsttabsopgørelsen skal udfærdiges på et særligt skema.
Hvis ansøgeren  

 ikke kan tilvejebringe de nødvendige oplysninger til brug for beregningen af  

 høstudbytterne i 1990 og 1991, kan høsttabet opgøres på baggrund af et  

 anslået udbytte for disse år.
Til § 12 Der vil blive fastsat regler om opgørelse og godkendelse af tab på lån  

 samt regler om bortfald af statsgarantien ved misligholdelse.
Til § 13 Efter forslaget træffer Dansk Landbrugs Realkreditfond afgørelse om  

 bevilling af statsgaranti og ydelsestilskud.
Forinden afgørelse træffes  

 indhenter Dansk Landbrugs Realkreditfond indstilling fra Kongeriget Danmarks  

 Hypotekbank og Finansforvaltning om ansøgers økonomiske overlevelsesevne i  

 sager, hvor der ikke har været positiv konsolidering i 1990 og 1991. Lånet  

 ydes af Dansk Landbrugs Realkreditfond i overensstemmelse med reglerne i  

 denne lov og i lov om Dansk Landbrugs Realkreditfond.
 Aftalen mellem landbrugsministeren og Dansk Landbrugs Realkreditfond  

 omfatter blandt andet retningslinier for fondens administration af ordningen.
Det er hensigten, at Jordbrugsdirektoratet skal være klageinstans.
Der vil  

 blive fastsat regler om, at Jordbrugsdirektoratet skal anmode Kongeriget  

 Danmarks Hypotekbank og Finansforvaltning om en indstilling til brug for  

 afgørelsen af visse sager.
Der vil blive fastsat regler om, at  

 Jordbrugsdirektoratets afgørelse i klagesager ikke kan indbringes for anden  

 administrativ myndighed.
Til § 14 Kongeriget Danmarks Hypotekbank og Finansforvaltning står for  

 forvaltningen af statsgarantierne, herunder godkendelse af tab.
 Det er hensigten at fastsætte regler om, at afgørelser truffet af  

 Jordbrugsdirektoratet og Kongeriget Danmarks Hypotekbank og Finansforvaltning  

 ikke kan indbringes for anden administrativ myndighed.
Til § 18 Efter stempellovens § 57, stk. 1, stemples som hovedregel pantebreve med  

 1,5 pct. af det pantsikrede beløb.
 Det foreslås at fritage dokumenter, der oprettes i forbindelse med lån i  

 Dansk Landbrugs Realkreditfond, for stempelafgift, når lånet ydes med garanti  

 efter § 1 i lov om statsgaranti og ydelsestilskud vedrørende høsttabslån til  

 tørkeramte jordbrugere.
 Det er efter forslaget en betingelse for stempelfrihed, at dokumentet  

 forsynes med en påtegning fra panthaver om, at dokumentet er oprettet i  

 forbindelse med lån ydet med statsgaranti efter § 1 i lov om statsgaranti og  

 ydelsestilskud vedrørende høsttabslån til tørkeramte jordbrugere, samt at  

 dokumentet ikke kan tjene som sikkerhedsstillelse for andre lån.  

 Stempelpligten indtræder, såfremt dokumentet ikke længere tjener til  

 sikkerhed for lån ydet med statsgaranti efter lov om statsgaranti og  

 ydelsestilskud vedrørende høsttabslån til tørkeramte jordbrugere.
 Dansk Landbrugs Realkreditfond og det pågældende pengeinstitut kan indtil  

 4 måneder efter et dokuments oprettelse berigtige den afgivne erklæring, og  

 der kan ydes godtgørelse af stempelafgift efter stempellovens § 28.
Til § 19 Da forslaget skal notificeres for EF-Kommissionen, bestemmer  

 landbrugsministeren efter forslaget tidspunktet for lovens ikrafttræden.
Efter 2. behandling den 19. november 1992 § 1. Landbrugsministeren kan inden for en ramme på 500 mio. kr.  

 yde garanti for lån i Dansk Landbrugs Realkreditfond til ejere af jordbrugsbedrifter, hvor høstudbyttet er nedsat som følge af tørken i 1992.
 Stk. 2. Landbrugsministeren kan inden for en tilsagnsramme på 64  

 mio. kr. yde tilskud til betaling af ydelsen på lånet.
 Stk. 3. Ansøgning skal være indgivet inden den 1. april 1993.
§ 2. Statsgaranti kan ydes for lån til ansøgere, der 1) i 1992 på bedriften har et udbytte af salgs- og foderafgrøder, som er  

 mindst 30,0 pct. mindre end gennemsnittet af udbyttet af salgs- og  

 foderafgrøder for årene 1990 og 1991, 2) har jordbrug som hovederhverv, 3) har erhvervet ejendommen inden den 1. juli 1992, 4) har en samlet gæld, der udgør mindst 50,0 pct. af de samlede aktiver,  

 og 5) godtgør økonomisk overlevelsesevne.
 Stk. 2. Landbrugsministeren fastsætter nærmere regler om  

 opfyldelse af de i stk. 1 nævnte betingelser.
 § 3. Ansøgning om statsgaranti og ydelsestilskud vedlagt  

 konsulenterklæring om udbyttetabet og ansøgningens forhold i øvrigt skal  

 indsendes gennem ansøgers sædvanlige pengeinstitut, der afgiver en erklæring,  

 der indgår ved afgørelsen af, om ansøger opfylder betingelsen i § 2, stk. 1,  

 nr. 5.
 § 4. Udmålingsgrundlaget for lånet udgør værdien af bedriftens  

 udbyttetab med fradrag af 20 pct. af gennemsnittet af værdien af udbyttet for  

 årene 1990 og 1991 og med tillæg af sags- og låneomkostninger.
 Stk. 2. Lånet kan udgøre indtil 100 pct. af udmålingsgrundlaget,  

 højst 1.000.000 kr. for hver bedrift og højst 25 pct. af ejendommens  

 kontantværdi.
 Stk. 3. Der kan ikke ydes garanti for mere end et lån pr. bedrift.
§ 5. Lånet ydes som et kontantlån med en løbetid på 10 år.
Lånet  

 forrentes og afdrages med en fast ydelse.
I ydelsen indgår et  

 administrationsbidrag.
 § 6. Lånet skal sikres ved oprykkende panteret i ansøgers ejendom  

 efter de bestående pantehæftelser, således at lånet i forbindelse med  

 restgælden på disse hæftelser får pantesikkerhed inden for 95 pct. af  

 ejendommens kontantværdi.
§ 7. Landbrugsministeren kan tillade, at lån til finansiering af  

 investeringer i ejendommen og dens drift tinglyses med prioritet forud for  

 lån efter denne lov.
Efter tilbagerykning skal lånet have pantesikkerhed  

 inden for 95 pct. af ejendommens kontantværdi.
 § 8. Lånet kan til enhver tid indfries helt eller delvis.
 Stk. 2. Lånet forfalder til indfrielse ved ejerskifte, jf. dog §  

 9, og hvis landbrugspligten på den belånte ejendom ophæves, eller hvis  

 ejendommens jorder i væsentligt omfang overgår til anden anvendelse end  

 jordbrug.
 Stk. 3. Hvis en låntager afhænder en anpart af den belånte  

 ejendom, skal det skyldige lånebeløb nedbringes forholdsmæssigt.
 Stk. 4. Landbrugsministeren kan bestemme, at det skyldige  

 lånebeløb af låntager skal nedbringes forholdsmæssigt, hvis handelsværdien  

 nedbringes ved salg af en del af ejendommen.
 § 9. Erhverver låntagerens efterlevende ægtefælle adkomst på den  

 belånte ejendom ved overtagelse til hensidden i uskiftet bo eller ved arv,  

 kan landbrugsministeren efter ansøgning bestemme, at lånet kan overtages af  

 ægtefællen.
§ 10. Tilskud, jf. § 1, stk. 2, kan ydes til ansøgere, der  

 opfylder betingelserne i § 2, stk. 1, nr. 1, 2, 3 og 5, og 1) har en samlet gæld, der udgør mindst 65,0 pct. af de samlede aktiver,  

 og 2) har erhvervet ejendommen efter den 30. juni 1986.
Stk. 2 . Tilskuddet udgør 1) 100 pct. af ydelsen på lånet i de første 4 halvårsterminer af lånets  

 løbetid, 2) 80 pct. af ydelsen på lånet i den 5. og 6. halvårstermin af lånets  

 løbetid, 3) 60 pct. af ydelsen på lånet i den 7. og 8. halvårstermin af lånets  

 løbetid og 4) 40 pct. af ydelsen på lånet i den 9. og 10. halvårstermin af lånets  

 løbetid.
 Stk. 3. Hvis lånet forrentes og afdrages med en fast kvartårlig  

 ydelse, ydes tilskuddet i medfør af stk. 2 i forhold hertil.
 Stk. 4. Tilskuddet udbetales til Dansk Landbrugs Realkreditfond.
 Stk. 5. Landbrugsministeren godkender Dansk Landbrugs  

 Realkreditfonds satser for gebyrer og løbende bidrag for de lån, der ydes  

 efter loven.
 § 11. Udbyttetabet opgøres for bedriftens areal med salgs- og  

 foderafgrøder i vækstsæsonen 1991-92.
 Stk. 2. Landbrugsministeren fastsætter regler om opgørelse af  

 udbyttetabet, herunder hvilke afgrøder der skal indgå i opgørelsen af  

 udbyttetabet.
 § 12. Landbrugsministeren fastsætter regler om de nærmere vilkår  

 for statsgarantien, herunder om opgørelse og godkendelse af tab på lånet m.v.
 § 13. Landbrugsministeren kan træffe aftale med Dansk Landbrugs  

 Realkreditfond om, at fonden yder lån mod statsgaranti efter denne lov.
Stk. 2. Landbrugsministerens beføjelser efter § 1, stk. 1 og 2,  

 udøves af Dansk Landbrugs Realkreditfond.
Landbrugsministeren kan bestemme,  

 at Kongeriget Danmarks Hypotekbank og Finansforvaltning i visse sager afgiver  

 bindende indstilling om opfyldelsen af kravet i § 2, stk. 1, nr. 5.
 Stk. 3. Landbrugsministeren fastsætter efter aftale med Dansk  

 Landbrugs Realkreditfond, hvilke andre afgørelser efter loven der henlægges  

 til fonden.
Stk. 4. Landbrugsministeren fastsætter regler om, at afgørelser,  

 der er truffet af Dansk Landbrugs Realkreditfond i henhold til denne lov, kan  

 indbringes for et direktorat under ministeren.
Klagefristen er 4 uger fra den  

 dag, afgørelsen er meddelt ansøgeren.
Landbrugsministeren kan endvidere  

 fastsætte regler om, at direktoratets afgørelser ikke kan indbringes for  

 anden administrativ myndighed.
 § 14. Landbrugsministeren kan bemyndige Kongeriget Danmarks Hypotekbank og  

 Finansforvaltning eller et direktorat under ministeren til at træffe andre  

 afgørelser efter loven end de i § 13 nævnte.
 Stk. 2. Landbrugsministeren kan fastsætte regler om adgang til at  

 påklage afgørelser, der er truffet i henhold til bemyndigelser efter stk. 1,  

 herunder at disse afgørelser ikke kan indbringes for anden administrativ  

 myndighed.
§ 15. Landbrugsministeren eller den, ministeren bemyndiger hertil,  

 har til enhver tid uden retskendelse og mod behørig legitimation adgang til  

 de bedrifter, hvortil der ydes garanti for lån efter denne lov, for at  

 foretage eftersyn af bedriften samt regnskaber m.m. med henblik på at  

 bedømme, om betingelserne for ydelse af garanti og tilskud er opfyldt.
Til  

 brug ved bedømmelsen kan landbrugsministeren indhente fornødne oplysninger  

 hos skatte- og afgiftsmyndighederne.
 § 16. Har støttemodtageren givet urigtige eller vildledende  

 oplysninger eller fortiet oplysninger af betydning for sagens afgørelse, kan  

 landbrugsministeren bestemme, at lån forlanges indfriet, og at beløb ydet  

 efter § 10 skal tilbagebetales.
 § 17. Kongeriget Danmarks Hypotekbank og Finansforvaltning kan med  

 tillæg af renter og omkostninger inddrive statskassens tilgodehavende efter  

 indfrielse af en ifølge § 1 ydet statsgaranti ved indeholdelse af løn m.v.  

 hos den pågældende efter reglerne for inddrivelse af personlige skatter i  

 kildeskatteloven.
 Stk. 2. Landbrugsministeren kan fastsætte nærmere regler om  

 fremgangsmåden i forbindelse med lønindeholdelsen.
 Stk. 3. Kongeriget Danmarks Hypotekbank og Finansforvaltning kan  

 indhente de oplysninger hos skattemyndigheder og andre offentlige myndigheder  

 om den pågældende, som er nødvendige for at varetage inddrivelsen af de i  

 stk. 1 nævnte beløb, herunder oplysninger om indkomst- og formueforhold.
 Stk. 4. Kongeriget Danmarks Hypotekbank og Finansforvaltnings  

 afgørelser efter stk. 1-3 kan indbringes for finansministeren.
 § 18. Den, der til brug for afgørelser, der træffes i henhold til  

 reglerne i denne lov eller de i medfør af loven fastsatte regler, giver  

 urigtige eller vildledende oplysninger eller fortier oplysninger af betydning  

 for afgørelsen, straffes med bøde, medmindre højere straf er forskyldt efter  

 anden lovgivning.
Stk. 2. Den, der overtræder regler, der i medfør af § 17, stk. 2,  

 fastsættes om fremgangsmåden i forbindelse med lønindeholdelse, straffes med  

 bøde.
For overtrædelser, der begås af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar.
 § 19. I lov om stempelafgift, jf. lovbekendtgørelse nr. 742 af 27.  

 august 1992, foretages følgende ændring:
 Efter § 62 indsættes:
» § 62 A.
Stempelfri er dokumenter, der oprettes i forbindelse  

 med lån i Dansk Landbrugs Realkreditfond, når lånet ydes med statsgaranti  

 efter § 1 i lov om statsgaranti og ydelsestilskud vedrørende høsttabslån til  

 tørkeramte jordbrugere.
Stk. 2. Stempelfriheden efter stk. 1 er betinget af, at de enkelte  

 dokumenter er påført en erklæring fra Dansk Landbrugs Realkreditfond eller et  

 pengeinstitut om, at dokumentet er oprettet i forbindelse med lån ydet med  

 statsgaranti efter § 1 i lov om statsgaranti og ydelsestilskud vedrørende  

 høsttabslån til tørkeramte jordbrugere, og at dokumentet ikke kan tjene som  

 sikkerhed for andre lån.
Stempelpligten indtræder, såfremt dokumentet ikke  

 længere tjener til sikkerhed for lån ydet med statsgaranti efter lov om  

 statsgaranti og ydelsestilskud vedrørende høsttabslån til tørkeramte  

 jordbrugere.
Stk. 3. Dansk Landbrugs Realkreditfond og pengeinstitutter kan  

 indtil 4 måneder efter et dokuments oprettelse berigtige den efter stk. 2  

 afgivne erklæring, og der kan ydes godtgørelse af stempelafgift efter §  

 28.« § 20. I lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven), jf.  

 lovbekendtgørelse nr. 666 af 28. juli 1992, foretages følgende ændring:
 § 8 A, stk. 1, nr. 4, affattes således:
 »4) lån ydet til yngre jordbrugere af Dansk Landbrugs Realkreditfond,  

 jf. lov nr. 150 af 17. april 1985, kontantlån ydet til tørkeramte jordbrugere  

 af Dansk Landbrugs Realkreditfond, jf. lov om statsgaranti og ydelsestilskud  

 vedrørende høsttabslån til tørkeramte jordbrugere, og kontantlån, som er  

 eller bliver optaget til refinansiering af K-lån optaget i Dansk Landbrugs  

 Realkreditfond, når det er en betingelse for K-lånet, at refinansiering skal  

 finde sted som kontantlån,».
 § 21. I lov om tilskud til skovforbedrende foranstaltninger, jf.  

 lov nr. 194 af 29. marts 1989, som ændret ved lov nr. 281 af 8. maj 1991,  

 foretages følgende ændring:
 Efter § 4, stk. 5, indsættes som nyt stykke.
»Stk. 6. Landbrugsministeren kan bestemme, at reglen om  

 reduktion i medfør af stk. 5 ikke finder anvendelse ved tilskud til  

 retablering af kulturer, der er skadet af tørken i 1992.« § 22. Landbrugsministeren fastsætter tidspunktet for lovens  

 ikrafttræden.
 § 23. Loven gælder ikke for Færøerne og Grønland.
