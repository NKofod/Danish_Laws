Denne datasammenskrivning omfatter lov nr. 167 af 27. maj  

 1964 om visse hovedlandevejsanlæg i og ved København med de ændringer, der  

 følger af lov nr. 313 af 9. juni 1971, lov nr. 290 af 23. maj 1973 og lov nr.  

 282 af 26. juni 1975 § 1.  Ministeren for offentlige arbejder bemyndiges  

 til at lade nedennævnte vejanlæg bringe til udførelse:
 Stk. 2.  Ministeren bemyndiges til at erhverve - om  

 fornødent ved ekspropriation i henhold til reglerne i forordning af 5. marts  

 1845, jfr. lov nr. 6 af 10. januar 1928 - de arealer m.v., der udkræves til  

 gennemførelsen af de i stk. 1 omhandlede anlæg.
 § 2.  Ministeren bemyndiges endvidere til ud over de i  

 § 1 omhandlede strækninger at klassificere vejstrækningen fra Søerne ved  

 Gyldenløvsgade til Borups Plads som hovedlandevej.
§ 3.  (ophævet) § 4.  Såfremt der i tiden, indtil forslag til de i § 3  

 omhandlede hovedlandevejsanlæg kan være udarbejdet og vedtaget af  

 folketinget, projekteres eller udføres bebyggelse, som skønnes at ville  

 vanskeliggøre eller væsentligt fordyre en senere gennemførelse af de  

 omhandlede anlæg, bemyndiges ministeren til at erhverve - om fornødent ved  

 ekspropriation i henhold til reglerne i forordning af 5. marts 1845, jfr. lov  

 nr. 6 af 10. januar 1928 - de arealer m.v., der udkræves til gennemførelsen  

 af disse anlæg.
 § 5.  Udgifterne ved de i §§ 1, 3 og 4 omhandlede  

 anlæg og foranstaltninger samt udgifterne ved den fremtidige vedligeholdelse  

 af de dele af vejanlæggene, der udbygges som motorveje, afholdes af  

 vejfonden.
 § 6.  Dokumenter, udskrifter og attester m.v., der  

 udfærdiges i forbindelse med de af denne lov omfattede anlæg, fritages for  

 stempel- og tinglysningsafgifter samt andre afgifter til det offentlige.
