 I henhold til § 6, stk. 3, i værnepligtsloven (lov nr. 213 af 30. maj  

 1980) og § 3 a, stk. 1, i lov om værnepligtens opfyldelse ved civilt arbejde,  

 jfr. lovbekendtgørelse nr. 427 af 30. september 1980, som ændret ved lov nr.  

 308 af 4. juni 1986, fastsættes:
§ 1.  Værnepligtsstyrelsen træffer afgørelse i henhold  

 til værnepligtslovens § 2.  Værnepligtsstyrelsen afgiver indstilling til  

 værnepligtsnævnet om fritagelse for værnepligtstjeneste, når en værnepligtig  

 har gjort værnepligtstjeneste i en fremmed stat eller har gennemgået  

 uddannelse i en fremmed stats forsvar, jfr. værnepligtslovens § 3, stk. 1.
 Stk. 2.  Værnepligtsstyrelsen afgiver indstilling til  

 værnepligtsnævnet om udsættelse med og fritagelse for værnepligtstjeneste  

 vedrørende værnepligtige, der er overført til civilt arbejde, jfr.  

 værnepligtslovens § 30.
 § 3.  Værnepligtsstyrelsen fastsætter nærmere regler  

 for sessionernes forretningsgang, jfr. værnepligtslovens § 7, stk. 1.
 § 4.  Værnepligtsstyrelsen kan bestemme, at pligten  

 til at møde for sessionen indtræder efter det år, hvori de værnepligtige  

 fylder 18 år, og udfærdiger bekendtgørelse herom, jfr. værnepligtslovens §  

 13, stk. 1, 2.pkt.
 § 5.  Værnepligtsstyrelsen udpeger en sekretær for  

 værnepligtsnævnet og varetager i øvrigt nævnets sekretariatsforretninger.
 § 6.  Værnepligtsstyrelsen træffer afgørelse om  

 overførelse af værnepligtige til civilt arbejde og om anvendelse af  

 værnepligtige ved sanitetstropperne, jfr. §§ 1 og 10 i lov om værnepligtens  

 opfyldelse ved civilt arbejde.
 Stk. 2.  Værnepligtsstyrelsen varetager administrationen  

 af civilt arbejde.
 § 7.  Værnepligtsstyrelsen meddeler tilladelse til  

 værnepligtstjeneste ved udførelse af bistandsarbejde i udviklingslande og kan  

 i forbindelse hermed give en værnepligtig udsættelse med indkaldelse til  

 civilt arbejde, jfr. § 1, stk. 2, § 2, stk. 3, og § 3, stk. 2, i lov om  

 værnepligtens opfyldelse ved bistandsarbejde i udviklingslande, jfr.  

 lovbekendtgørelse nr. 428 af 30. september 1980.
 § 8.  Bekendtgørelsen træder i kraft den 1. september  

 1986.
 Stk. 2.  Samtidig ophæves bekendtgørelse nr. 561 af 15.  

 december 1980 om værnepligtsstyrelsens opgaver.
