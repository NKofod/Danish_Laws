Den 11.  

 januar 2000 aftalte overlægen med patienten, at hun kunne udfærdige en  

 speciallægeerklæring på baggrund af den aktuelle tilstand.
På grund af  

 betydelige organisatoriske og bemandingsmæssige problemer i  

 Distriktspsykiatrien  

 blev erklæringsudstedelsen udskudt og blev på et tidspunkt overgivet til en  

 kollega, som i september 2000 afgav den ønskede erklæring.
 Der blev  

 klaget over, at overlægen forhalede afgivelsen af en speciallægeerklæring til  

 kommunen.
Forsinket  

 afsendelse af erklæring Nævnet oplyste, at det af lægelovens § 8, stk. 3 fremgår, at en  

 læge er forpligtet til på begæring af en offentlig myndighed i det efter  

 øjemedet fornødne omfang at afgive attest til offentlig brug om de lægelige  

 iagttagelser, som hun er i stand til at meddele oplysning om, vedrørende en  

 af  

 hende undersøgt eller behandlet person, der søger eller oppebærer pension  

 eller  

 anden offentlig hjælp.
Lægen må imidlertid, i tilfælde af at lægen ikke  

 ønsker  

 eller ikke har mulighed for at fremskaffe de fornødne supplerende oplysninger  

 om sin patient og afgive attest herom, meddele den rekvirerende offentlige  

 myndighed dette snarest muligt efter at have modtaget anmodningen.
En  

 erklærings udfærdigelse må ikke unødigt forhales, jfr. § 7 i  

 Indenrigsministeriets bekendtgørelse nr. 212 af 20. juni 1935 angående  

 almindelige regler for afgivelse af lægeerklæringer.
Nævnet lagde vægt på, at overlægen accepterede at udfærdige en  

 erklæring, men at hun, grundet en opstart af en stabiliserende behandling med  

 lægemidlet Orfiril, først kunne udtale sig om patientens tilstand efter 3-4  

 måneder.
Kommune oplyste, at overlæge derefter blev rykket adskillige gange,  

 senest den 4. september 2000.
 Patientklagenævnet fandt derefter, at overlægen unødigt havde  

 forhalet udfærdigelsen af speciallægeerklæringen vedrørende patienten i  

 perioden fra januar til september 2000. Nævnet fandt i den forbindelse, at  

 vanskelige personaleforhold siden foråret 2000 i Distriktpsykiatrien ikke var  

 en omstændighed, som kunne undskylde forhalingen.
