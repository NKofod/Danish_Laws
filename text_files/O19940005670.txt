Resumé I 1960 havde Boligministeriet anvist andelsforeningen A et  

 statslån på 65.000 kr. til opførelse af et forsamlingshus.
I anvisningen blev  

 der for 55.000 kr. af statslånet indrømmet A fritagelse for betaling af den  

 årlige ydelse.
Lånet blev sikret ved pant i ejendommen.
I pantebrevet blev  

 der  

 taget forbehold for ophør af ydelsesfritagelsen.
Der fremgik intet nærmere om  

 vilkårene for ydelsesfritagelsen.
Bygge- og Boligstyrelsen (BB) traf i juni  

 1991  

 afgørelse om tilbagebetaling af statslånet.
Ombudsmanden udtalte at BB's beslutning om hvorvidt forbeholdet  

 skulle gøres gældende var udpræget skønsmæssig.
Ved udøvelsen af dette skøn  

 måtte gælde de almindelige forvaltningsretlige grundsætninger og principper  

 for  

 skønsudøvelse.
Beslutningen om ophør af ydelsesfritagelsen havde ikke noget  

 aftaleretligt præg.
Ombudsmanden udtalte videre at ved skønsmæssige afgørelser, der  

 er bebyrdende i forhold til en part, har en forvaltningsmyndighed efter hans  

 opfattelse pligt til på eget initiativ at inddrage de almene kriterier, som  

 klarest beskytter vedkommende part, og fremskaffe oplysninger til belysning  

 heraf.
Hensynet til en parts økonomiske interesser er et sådant alment  

 hensyn.
Ombudsmanden anså styrelsens manglende indhentelse af oplysninger  

 om A's økonomiske forhold og manglende inddragelse af A i sagen forud for  

 afgørelsen som en fejl.
Ombudsmanden henstillede til BB at genoptage sagen og  

 foretage en vurdering af A's økonomi. (J. nr. 1992-1216-160).
 Ophør af ydelsesfritagelse på et statslån.
 Andelsforeningen A klagede  

 over en afgørelse fra Bygge- og Boligstyrelsen om tilbagebetaling af et  

 statslån.
 Sagens nærmere omstændigheder  

 var følgende:
 I brev af 4. marts 1960 havde  

 Boligministeriet anvist Andelsforeningen A et statslån på 65.000 kr. til  

 opførelse af et forsamlingshus.
 Om tilbagebetaling af lånet  

 hed det i anvisningen:
 "...
 For så vidt angår et beløb på  

 55.500 kr. af statslånet indrømmes i henhold til lovens § 51, stk. 2,  

 fritagelse for betaling af den årlige ydelse.
 Den resterende del af  

 statslånet 9.500 kr. er afdragsfri indtil 31. december 1970. Derefter skal  

 beløbet tilbagebetales i løbet af højst 45 år.
..." I lånetilsagnet blev der ikke  

 taget forbehold for ydelsesfritagelsen.
Lånet blev sikret ved  

 pantebrev i ejendommen.
Af pantebrevet fremgik:
 "...
Fra 1. januar 1971 at regne  

 erlægges en fast årlig ydelse på 6 % af lånets hovedstol.
Denne ydelse  

 erlægges  

 med halvdelen 1.950 kr. 00 øre hver 1. april og 1. oktober, første gang den  

 1.  

 april 1971 for halvåret 1. januar 1971 til 30. juni 1971 og godskrives ved  

 halvårets  

 udgang.
 Af denne halvårlige ydelse er  

 5 1/4 % p.a. af restgælden ved halvårets begyndelse rente, 1/5 % p.a. af den  

 oprindelige hovedstol bidrag til en reserve- og administrationsfond og resten  

 afdrag.
Såfremt ministeriet ikke  

 bestemmer andet bortfalder i henhold til lovens § 51 stk. 2 den halvårlige  

 ydelse for så vidt angår 55.500 kr. af lånet.
Ydelsen udgør herefter indtil  

 og  

 efter 1/1 1971 henholdsvis kr. 258,88 og kr. 285,00. Ved ophør af lempelsen  

 kan  

 der fastsættes en kortere afdragsperiode for denne del af lånet.
..." Lånet blev udbetalt den 2.  

 juni 1960.
I marts 1991 bad  

 Hypotekbanken Bygge- og Boligstyrelsen om at tage stilling til et eventuelt  

 ophør af ydelsesfritagelsen for bl.a.
A.
Hypotekbanken oplyste i et  

 brev af 12. juni 1991 styrelsen om, at der var taget forbehold i pantebrevene  

 vedrørende flere forsamlingshuse, herunder A's.
Hypotekbanken skrev:  

 "...  

 Hypotekbanken forstår tilsagnene således, at størrelsen af det beløb, hvortil  

 ydelsesfritagelsen har været bevilget, har været afhængig af, om  

 driftsbudgettet har vist underskud ..." Bygge- og Boligstyrelsen  

 svarede Hypotekbanken i brev af 27. juni 1991:
 "...
 Hypotekbanken oplyser, at der  

 i pantebrevene for ... (A) forsamlinghus er taget forbehold for senere ophør  

 af  

 ydelsesfritagelsen.
 Styrelsen finder på den  

 baggrund, at ydelsesfritagelsen for disse bebyggelser kan bortfalde således,  

 at  

 den del af lånet, der hidtil har været ydelsesfri fastsættes således, at  

 udløbstiden falder samtidigt med udløbstiden for hovedlånet.
..." A modtog ikke kopi af  

 brevvekslingen mellem Hypotekbanken og Bygge- og Boligstyrelsen.
 Den 26. august 1991 modtog A  

 denne meddelelse fra Hypotekbanken:
 "I henhold til lov nr.  

 107 om byggeri med offentlig støtte af 14. april 1955, blev der bevilget en  

 midlertidig lempelse i tilbagebetaling af boliglån i henhold til lovens § 51,  

 stk. 2.
 Da lempelsen på kr. 55.500,-  

 er ophørt, vil kommende terminsydelser blive opkrævet med yderligere  

 5.149,78.  

 I overensstemmelse med de herom fastsatte regler er afdragsperioden fastsat  

 således, at den afdragsfrie del er afviklet samtidig med hovedlånet.
Forhøjelsen pålignes i  

 henhold til brev af 27. juni 1991 fra Bygge- og Boligstyrelsen, 6.  

 kontor." I klagen til mig bad A mig  

 vurdere om Boligministeriet kunne kræve de 55.000 kr. med renter  

 tilbagebetalt  

 samt om at modtage en begrundelse for at lånet nu krævedes tilbagebetalt.
 I anledning af klagen udtalte  

 Bygge- og Boligstyrelsen:
 "...
Der er ikke i lov nr. 107 af  

 14. april 1955 fastsat bestemmelser om, for hvilken periode  

 ydelsesfritagelsen  

 kan indrømmes, ligesom det ikke fremgår af loven under hvilke omstændigheder,  

 ydelsesfritagelsen kan bortfalde.
Der er heller ikke fastsat nærmere  

 retningslinier herfor i det i tilknytning til loven udsendte cirkulære nr.  

 110  

 af 24. juni 1955 om byggeri med offentlig støtte.
Det er imidlertid styrelsens  

 opfattelse, at det ikke har været formålet med lovens bestemmelser om  

 ydelsesfritagelse på en del af statslånet, at denne ydelsesfritagelse skulle  

 gælde i ubegrænset tid.
Det ville indebære, at der aldrig skulle ske  

 tilbagebetaling af en væsentlig del af statslånet.
I så fald kunne man i  

 stedet  

 have fastsat bestemmelser om ydelse af et egentligt statstilskud fremfor at  

 yde  

 statslån.
Det skal i den forbindelse også bemærkes, at det i pantebrevet er  

 nævnt, at lempelsen kan ophøre.
 Det er ligeledes styrelsens  

 opfattelse, at der ved meddelelse af ydelsesfritagelse efter den nævnte lov  

 kunne fastsættes vilkår for ydelsesfritagelsen, og herunder tages forbehold i  

 tilsagn eller pantebrev om bortfald heraf.
 Styrelsen har i sit svar til  

 Hypotekbanken af 27. juni 1991 lagt afgørende vægt på, at der i pantebrevet  

 er  

 anført følgende:
"Såfremt ministeriet  

 ikke bestemmer andet, bortfalder den halvårlige ydelse for såvidt angår  

 55.500  

 kr. af lånet.
Ydelsen udgør herefter indtil og efter 1/1 1971 henholdsvis kr.  

 258,88 og kr. 285,00. Ved ophør af lempelsen kan der fastsættes en kortere  

 afdragsperiode for denne del af lånet." Heri ligger efter styrelsens  

 opfattelse en udtrykkelig tilkendegivelse overfor debitor om, at  

 Boligministeriet kan bestemme, at ydelsesfritagelsen kan bortfalde.
 Styrelsen har endvidere i  

 sine overvejelser om bortfald af ydelsesfritagelsen i den konkrete sag  

 vedrørende A lagt vægt på, at der er forløbet mere end 30 år siden  

 ydelsesfritagelsen blev meddelt, og at debitor må antages at have haft god  

 tid  

 til at indrette ejendommens driftsøkonomi på tilbagebetaling af statslånet.
..." Hypotekbanken henviste i  

 udtalelsen af 30. juli 1992 til at Hypotekbanken i en anden sag noterede sig,  

 at Boligstyrelsen havde lagt låntagers manglende økonomiske muligheder til  

 grund for en konkret afgørelse om, at ydelsesfritagelsen ikke skulle  

 bortfalde.  

 Hypotekbanken skrev herefter:
 "... man går modsætningsvis  

 ud fra, at der for de i styrelsens brev af 27. juni 1991 nævnte 4 låntagere  

  

 herunder (A)  

  

 ikke er grundlag for  

 fortsat ydelsesfritagelse.
Man kan i øvrigt oplyse, at  

 (A) i 1979 optog 2 lån af Kreditforeningen Danmark til finansiering af  

 køkkenmodernisering nemlig ...
 Begge disse lån er indfriede,  

 og der er således umiddelbart sket en forbedring af låntagers økonomi ved  

 ophør  

 af ydelsesbetalingen på disse lån.
..." I et brev til A udtalte jeg  

 herefter følgende:
 "Fritagelsen for  

 betaling af den halvårlige ydelse på de 55.000 kr. af lånet blev indrømmet  

 efter bestemmelsen i lov om byggeri med offentlig støtte (lov nr. 107 af 14.  

 april 1955), § 51, stk. 2. Bestemmelsens ordlyd er:
 "  

  

 § 51.
Stk. 2.  

  

 Reglen i § 45, stk. 3, 1. punktum, finder tilsvarende  

 anvendelse på de i § 50, stk. 1, nr. 2, omhandlede byggeforetagender." I § 45, stk. 3, 1. punktum,  

 som der henvises til, hedder det:
 "  

  

 § 45.
Stk. 3.  

  

 Såfremt låntageren i tilfælde, hvor lån til institutioner  

 ydes i medfør af § 44, selv indskyder kapital i foretagendet udover 6 pct. af  

 anskaffelsessummen, kan indenrigs- og boligministeren indrømme fritagelse for  

 betaling af ydelsen på statslånet for et tilsvarende beløb, og endvidere kan  

 foranstående lån uanset bestemmelsen i § 8 optages med et tilsvarende mindre  

 beløb, eventuelt nedbringes med et sådant beløb. ..." Bestemmelsen i § 45, stk. 3,  

 nr. 1, svarede til § 47, stk. 3, i den tidligere gældende boligstøttelov  

 (bestemmelsen blev indsat ved lov nr. 59 af 14. juni 1951 om ændringer i  

 boligstøttelovgivningen). I bemærkningerne til lovforslaget henvises til  

 Betænkning angående leje- og boliganvisningslovgivning samt lovgivningen om  

 statens støtte til boligbyggeriet, 1951, afsnit C.
I afsnit C hedder det:
 "...
 I overensstemmelse med et af  

 ungdomskommissionen stillet forslag, jfr. bilag III (side 80) til den  

 førnævnte  

 betænkning foreslås det med hensyn til disse institutioner, at såfremt  

 låntageren selv indskyder kapital i foretagendet udover den egenkapital, der  

 udkræves, bortfalder ydelsen på statslånet for et tilsvarende beløb, og  

 foranstående lån kan endvidere optages med et tilsvarende mindre beløb.
 Ved de foreslåede regler  

 bliver det muligt i øget omfang at yde støtte til fritids- og  

 forsamlingslokaler med almindeligt formål, hvilket efter udvalgets mening er  

 påkrævet både i byerne, hvor der har vist sig et voksende behov for lokaler  

 af  

 denne art, og hvor de forsøg, der hidtil har været gjort i retning af at  

 fremskaffe sådanne lokaler, er faldet meget heldigt ud, og på landet, hvor  

 forsamlingshusbyggeriet allerede i længere tid har haft behov for øget støtte  

 fra det offentlige.
..." Som sagen foreligger for mig,  

 må jeg lægge til grund at der blev taget forbehold for ophør af  

 ydelsesfritagelsen.
Forbeholdet er meget bredt formuleret: Ved ophør af  

 lempelsen kan der fastsættes en kortere afdragsperiode ...
 På grund af den 1-årige  

 forældelsesfrist, der gælder for klage til ombudsmanden, kan jeg ikke nu  

 komme  

 ind på spørgsmålet om hvorvidt det var lovligt at Boligministeriet i sin tid  

 indsatte forbeholdet om ophør af ydelsesfritagelsen i pantebrevet.
 Der er ikke i loven eller  

 forarbejderne taget stilling til under hvilke betingelser en  

 ydelsesfritagelse  

 kan ophøre.
Ved Boligministeriets  

 behandling af (A's) ansøgning om statslån til byggeriet blev (A) ikke  

 orienteret om under hvilke betingelser ydelsesfritagelsen for en del af lånet  

 kunne ophøre.
Heller ikke i den endelige anvisning af lånet  

 (Boligministeriets  

 brev af 4. marts 1960) fremgår der noget om en eventuel tilbagebetaling.
Det  

 nævnes alene at 55.500 kr. af lånet er fritaget for betaling af den årlige  

 ydelse.
 Således fremgår der intet  

 nærmere om vilkårene for ydelsesfritagelsen.
Bygge- og Boligstyrelsens  

 beslutning om hvorvidt forbeholdet skulle gøres gældende, er derfor udpræget  

 skønsmæssig.
Ved udøvelsen af dette skøn gælder de almindelige  

 forvaltningsretlige  

 grundsætninger og principper for skønsudøvelse.
En beslutning om ophør af  

 ydelsesfritagelse træffes ensidigt af myndighederne og har ikke noget  

 aftaleretligt præg.
 Ved den konkrete beslutning  

 om hvorvidt ydelsesfritagelsen for (A) skulle ophøre lagde Bygge- og  

 Boligstyrelsen vægt på at der var "forløbet mere end 30 år siden  

 ydelsesfritagelsen blev meddelt, og at debitor må antages at have haft god  

 tid  

 til at indrette ejendommens driftsøkonomi på tilbagebetaling af  

 statslånet". (Styrelsens udtalelse af 15. juli 1992). Hypotekbanken  

 oplyste i udtalelsen af 30. juli 1992 til mig at to kreditforeningslån,  

 optaget i 1979, nu var blevet indfriet.
Inddragelsen af hensynet til  

 (A's) økonomi kan efter en generel vurdering ikke give mig anledning til  

 bemærkninger.
Der kan imidlertid rejses det spørgsmål om der ikke forud for  

 afgørelsen burde have været indhentet nærmere oplysninger som grundlag for en  

 konkret bedømmelse af (A's) aktuelle økonomiske forhold.
Bortset fra  

 oplysningerne om de to indfriede kreditforeningslån blev en sådan nærmere  

 undersøgelse ikke foretaget forud for afgørelsen, og der er heller ikke  

 senere  

 tilvejebragt oplysninger herom.
Ved skønsmæssige afgørelser,  

 der er bebyrdende i forhold til en part, har en forvaltningsmyndighed efter  

 min  

 opfattelse pligt til på eget initiativ at inddrage de almene kriterier som  

 klarest beskytter vedkommende part og fremskaffe oplysninger til belysning  

 heraf, jf. bl.a.
Bent Christensen, Forvaltningsret, opgaver, hjemmel,  

 organisation  

 (1991), s. 197 ff, specielt s. 198. Hensynet til en parts økonomiske  

 interesser  

 er et sådant alment hensyn, jf. f.eks. sagen i Folketingets Ombudsmands  

 beretning for 1987, s. 113 ff., specielt s. 117.
Det anførte indebærer efter  

 min opfattelse at myndighederne havde pligt til at skaffe nærmere oplysninger  

 om (A's) økonomiske forhold inden afgørelsen om et eventuelt ophør af  

 ydelsesfritagelse blev truffet.
Sådanne oplysninger kunne være fremskaffet  

 ved  

 at Bygge-og Boligstyrelsen inden afgørelsen havde præsenteret sine  

 overvejelser  

 for forsamlingshuset og anmodet forsamlingshuset om nærmere oplysninger om  

 dets økonomi.
 På den baggrund må jeg anse  

 den manglende indhentelse af oplysninger om (A's) økonomiske forhold og - i  

 den  

 forbindelse - den manglende inddragelse af (A) i sagen forud for afgørelsen  

 som en fejl.
 Jeg har gjort Bygge- og  

 Boligstyrelsen bekendt med min opfattelse.
Da styrelsen heller ikke  

 senere under sagsforløbet har indhentet nærmere oplysninger om  

 forsamlingshusets økonomiske forhold har jeg henstillet til Bygge- og  

 Boligstyrelsen at genoptage sagen og foretage en vurdering af  

 forsamlingshusets  

 økonomi.
Jeg har bedt om at modtage underretning om hvad der sker i sagen.
..." Bygge- og Boligstyrelsen  

 orienterede mig senere om, at styrelsen havde genoptaget sagen og anmodet  

 forsamlingshuset om at indsende forskellige økonomiske oplysninger.
 Herefter meddelte jeg Bygge-  

 og Boligstyrelsen at jeg ikke foretog mig mere i sagen.
