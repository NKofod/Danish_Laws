Fremsat den 3. oktober 2001 af  

 Mariann Fischer Boel (V), Svend Aage Jensby (V), Kristian  

 Jensen (V),  

 Flemming Hansen (KF), Brian Mikkelsen (KF), Klaus Kjær (DF), Kristian  

 Thulesen Dahl (DF),  

 Sonja Albrink (CD) og Kim Behnke (UP) Forslag til folketingsbeslutning om fremme af mulighederne for opsparing med henblik  

 på etablering af selvstændig erhvervsvirksomhed Folketinget opfordrer regeringen til at fremsætte  

 lovforslag til ændring af etableringskontoloven, som udvider  

 mulighederne for at etablere og fortsætte virksomheder.
 Lovforslaget skal indeholde følgende  

 ændringer:
 1.	Forhøjelse af indskudsgrænsen for et indkomstår  

 fra 25 pct. af nettolønindtægten til 40 pct. af  

 nettolønindtægten.
 2.	Aldersgrænsen på 46 år for indskud på  

 etableringskonto ophæves, og etableringskontomidler skal kunne  

 anvendes, indtil kontohaveren fylder 65 år.
 3.	Adgangen til at trække opsparede midler ud, hvis der ikke  

 etableres egen virksomhed, skal lempes.
 4.	Adgang til at indskyde midler på etableringskonto i indtil 5  

 år efter etablering af virksomheden fra såvel  

 lønindtægter uden for virksomheden som  

 lønindtægter/overskud fra den etablerede virksomhed.
 5.	Midler på etableringskonto skal kunne benyttes i forbindelse  

 med overtagelse af en bestående virksomhed, som er ejet i  

 selskabsform.
Bemærkninger til forslaget Beslutningsforslaget er en  

 genfremsættelse af beslutningsforslag nr.
B 3, folketingsåret  

 2000-01, fremsat af Venstre og Det Konservative Folkeparti.
Der henvises  

 vedrørende B 3 til Folketingstidende 2000-01, tillæg A side 1068  

 og 1071 og FF side 920.
Begrundelse for forslaget Forslagsstillerne ønsker at fremme mulighederne for  

 opsparing med henblik på etablering af selvstændig  

 erhvervsvirksomhed og har med henblik herpå fremsat dette  

 beslutningsforslag, hvormed Folketinget opfordrer regeringen til at  

 fremsætte lovforslag til ændring af etableringskontoloven, som  

 udvider mulighederne for at etablere og fortsætte virksomheder.
Venstre og Det Konservative Folkeparti finder, at flere  

 lønmodtagere skal kunne realisere drømmen om at blive  

 selvstændige.
Kapitalgrundlaget for de nye iværksættere  

 skal derfor styrkes.
Det vil gøre de nystartede virksomheder mere  

 robuste i perioder med svigtende afsætning.
Der skal også i  

 lovgivningen tages højde for, at mange først har mod til at  

 starte virksomhed i en sen alder, hvor de har opnået stor viden inden  

 for et forretningsområde.
Der skal skabes bedre mulighed for spontant  

 at starte egen virksomhed i Danmark.
Danmark skal have flere  

 iværksættere, og iværksætterne skal have et  

 tilstrækkeligt kapitalgrundlag til at kunne overleve de første  

 vanskelige år.
Særligt inden for IT-branchen skal Danmark udbygge  

 sin position som internationalt foregangsland.
Og flere gode ideer bør  

 udmøntes i fremtidsrettet produktion og beskæftigelse.
Etableringskontoloven Den, der med henblik på etablering af  

 selvstændig erhvervsvirksomhed her i landet foretager indskud på  

 etableringskonto efter reglerne i etableringskontoloven, kan fradrage  

 indskuddet ved opgørelsen af den skattepligtige indkomst.
Loven giver  

 således lønmodtagere adgang til at indskyde en del af  

 lønindtægten på en konto til senere etablering af  

 selvstændig virksomhed.
Når der senere i forbindelse med  

 etablering anskaffes et aktiv, hvorpå der kan afskrives, kan indskuddet  

 benyttes til såkaldt forlods afskrivning.
Etableringskontoloven blev senest forbedret ved lov nr.  

 1031 af 23. december 1998. Denne lov, som var en del af aftalen om  

 finansloven for 1999 mellem regeringen, Venstre, Det Konservative Folkeparti,  

 Centrum-Demokraterne og Kristeligt Folkeparti, forbedrede og øgede  

 mulighederne for at kunne indskyde på etableringskonti, og  

 lønmodtagerne blev dermed tilskyndet til i øget omfang at spare  

 op til etablering af selvstændig erhvervsvirksomhed.
Loven indeholdt  

 tre elementer: 1) Aldersgrænsen for personer, der kan indskyde på  

 etableringskonto blev forhøjet fra 40 til 46 år, og tidspunktet  

 for anvendelsen af etableringskontomidler blev forlænget, således  

 at kontohavere kan anvende etableringskontomidler indtil udgangen af det  

 indkomstår, hvor kontohavere fylder 55 år. 2) Det årlige  

 mulige indskud uanset størrelsen af kontohaverens  

 nettolønindtægt blev forhøjet fra 50.000 kr. til 100.000  

 kr. 3) Afskrivningsadgangen blev forbedret.
Der henvises vedrørende  

 Folketingets behandling af denne lov til lovforslag nr.
L 120,  

 folketingsåret 1998-99.
 Forslagsstillerne finder, at de gennemførte  

 forbedringer var et skridt i den rigtige retning, men at der er behov for  

 yderligere forbedringer af etablingskontoordningen.
 Lovbekendtgørelse nr. 115 af 24. februar 1999  

 indeholder den gældende formulering af etableringskontoloven (dog  

 ændret ved § 6 i lov nr. 958 af 20. december 1999).
Der henvises i øvrigt til, at  

 etableringskontoordningen er behandlet i Betænkning nr. 1374 (august  

 1999) om generationsskifte afgivet af det af regeringen og CD nedsatte  

 Generationsskifteudvalg, jf. betænkningen side 50-53, 165-166 og bilag  

 1 side 24-29.  Et af forslagene behandlet i Generationsskifteudvalget  

 behandles nedenfor under pkt. 5 Bemærkninger til forslagets enkelte bestemmelser Punkt 1:
Efter den gældende lov (etableringskontolovens § 3)  

 skal indskuddet for et indkomstår udgøre mindst 5.000 kr. og kan  

 højst udgøre 25 pct. af indskyderens  

 nettolønindtægt i indkomståret.
Dog kan der altid  

 indskydes 100.000 kr. af nettolønindtægten.
 Det foreslås, at indskudsgrænsen for et  

 indkomstår på 25 pct. af nettolønindtægten  

 forhøjes til 40 pct. af nettolønindtægten.
 Punkt 2:
Efter den gældende lov (etableringskontolovens § 2)  

 kan indskud på etableringskonto foretages af fuldt skattepligtige  

 personer, som i indkomståret har oppebåret  

 lønindtægt, og som ved indkomstårets udløb ikke er  

 fyldt 46 år.
Etablering skal være sket inden 10 år efter  

 udløbet af det indkomstår, hvori indskuddet er fradraget  

 (etableringskontolovens § 8).
Aldersgrænsen foreslås ophævet, og det  

 foreslås, at etableringskontomidler skal kunne anvendes, indtil  

 kontohaveren fylder 65 år, som er den officielle pensionsalder.
Med en  

 ophævelse af aldersgrænsen vil de 46-65-årige, der  

 ønsker at benytte deres erhvervede erfaringer til etablering af  

 selvstændig virksomhed, få mulighed for at anvende  

 etableringskontoordningen.
Samtidig vil man komme en urimelig,  

 uhensigtsmæssig og unødvendig aldersdiskrimination til livs.
 Punkt 3:
Hvis etablering ikke sker inden fristens udløb,  

 eller hvis indskud på en etableringskonto hæves, uden at  

 etablering er sket, efterbeskattes indskuddene efter gældende lov.
Ved  

 efterbeskatningen medregnes indskudsbeløbet med tillæg af 5 pct.  

 for hvert år fra udløbet af det indkomstår, hvori  

 indskuddet er fradraget, og indtil fristens udløb henholdsvis  

 udløbet af det indkomstår, hvor indskuddet hæves, i den  

 skattepligtige indkomst for det indkomstår, hvor fristen udløber  

 henholdsvis beløbet hæves (etableringskontolovens § 9).
 Det foreslås at lempe beskatningsreglerne ved  

 hævelse af indskud på etableringskonto således, at hvis  

 midlerne på en etableringskonto ikke anvendes til at starte  

 selvstændig virksomhed, skal opsparingen til enhver tid kunne  

 trækkes ud, og (alene) den aktuelle skatteværdi af fradragene  

 skal betales, dvs. uden tillæg.
Forslagsstillerne er indstillet på at drøfte,  

 om beskatningsreglerne ved hævelse af indskud på etableringskonto  

 uden at der sker etablering kan lempes på anden vis.
Der henvises i den  

 forbindelse til, at skatteministeren i et svar til Skatteudvalget har oplyst,  

 at han har sat en undersøgelse i gang i Skatteministeriet med henblik  

 på at vurdere, om de gældende regler for efterbeskatning er  

 hensigtsmæssige (Skatteudvalget, 2000-01, B 3   bilag 2).
 Punkt 4:
 Efter gældende lov (etableringskontolovens § 2) er  

 det en betingelse for indskud på en etableringsordning, at kontohaveren  

 har haft lønindtægt det pågældende indkomstår,  

 men adgangen til at foretage indskud bortfalder ikke, fordi den  

 pågældende også har haft indtægt fra egen  

 erhvervsvirksomhed.
Det foreslås at udvide etableringskontoordningen  

 således, at en iværksætter skal have mulighed for at  

 videreføre en etableringskonto fem år efter, at den  

 pågældende har startet sin egen virksomhed, og at opspare 40 pct.  

 af lønindtægt fra lønarbejde uden for virksomheden eller  

 lønindtægt/overskud fra den nystartede virksomhed med ret til at  

 fratrække indskuddet ved opgørelsen af den skattepligtige  

 indkomst   eventuelt kombineret med en øvre grænse for indskud.  

 Det kan være en etableringskonto, der videreføres efter  

 virksomhedens etablering, eller en ny etableringsordning, der først  

 oprettes efter iværksættervirksomhedens start.
Hermed forbedres  

 iværksætternes muligheder for at have et tilstrækkeligt  

 kapitalgrundlag til at kunne overleve de første vanskelige  

 år.
 Punkt 5:
 Efter gældende lov er det en betingelse, at der  

 etableres selvstændig erhvervsvirksomhed   herunder er det bl.a. en  

 betingelse for at anse etableringen af selvstændig erhvervsvirksomhed  

 for at have fundet sted, at kontohaveren eller dennes ægtefælles  

 deltager med personlig arbejdsindsats i ikke uvæsentligt omfang  

 (etableringskontolovens § 5).
 Det foreslås at udvide etableringskontoordningen  

 således, at midler på etableringskonto også skal kunne  

 benyttes i forbindelse med overtagelse af en bestående virksomhed, som  

 er ejet i selskabsform eventuelt under visse betingelser om omfanget af  

 deltagelsen og indflydelsen i virksomheden.
 Af Betænkning nr. 1374 (august 1999) om  

 generationsskifte afgivet af det af regeringen og CD nedsatte  

 Generationsskifteudvalg fremgår, at der i udvalgsarbejdet har  

 været stillet forslag om, at indskud på etableringskonto skal  

 kunne benyttes, hvor der overtages en bestående virksomhed, som er ejet  

 i selskabsform, jf. betænkningen side 50-53 og bilag 1 side 24-29.  

 Forslaget kan, jf. betænkningen, sikre, at der ikke gøres  

 forskel på køb af et selskab og køb af en virksomhed, som  

 ejes personligt, og forslaget vil medvirke til en øget interesse for  

 etableringskontoordningen.
Skriftlig fremsættelse Mariann Fischer Boel (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om fremme af  

 mulighederne for opsparing med henblik på etablering af  

 selvstændig erhvervsvirksomhed.
(Beslutningsforslag nr.
B 11).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
