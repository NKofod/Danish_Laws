(Til samtlige amtsråd og  

 kommunalbestyrelser samt Hovedstadsrådet og fredningsplanudvalget) Med cirkulæreskrivelse af 28. november 1977 til amtsrådene,  

 kommunalbestyrelserne og Hovedstadsrådet fremsendte Fredningsstyrelsen en  

 publikation som Kirkeministeriet og fredningsstyrelsen i fælledsskab netop  

 havde udgivet:
 »Kirkernes omgivelser - en vejviser for menighedsråd i lovgivning og  

 myndigheder m.v.«.
 Bogen var et af resultaterne af de drøftelser Kirkeministeriet og  

 Miljøministeriet, Fredningsstyrelsen, tidligere havde optaget i fælles  

 bestræbelser for at sikre vore kirkers - specielt landsbykirkernes -  

 omgivelser.
I tilslutning hertil skal Fredningsstyrelsen henlede amternes, kommunernes  

 og Hovedstadsrådets opmærksomhed på vedlagte særtryk af tidsskriftet  

 »Arkitekten«, (* 1) som indeholder en tilskyndelse til, at der  

 foretages registreringer af kirkernes omgivelser, såvel i landsbyerne som i  

 det åbne land med det formål at pege på akutte og evenyuelt fremtidige farer,  

 der truer disse vigtige centrer f.eks. i form af skæmmende bebyggelser,  

 uheldige vejføringer og opførelser af tekniske anlæg.
Et arbejde af denne  

 karakter vil være af stor betydning for kommunernes senere udarbejdelse af  

 lokalplaner.
 Foruden det udbytte de lokale myndigheder vil kunne høste af sådanne  

 undersøgelser, vil materialet samlet fra hele landet danne et enestående  

 grundlag for studier af landsbyernes opbygning og udvikling.
 Fredningsstyrelsen skal herved anbefale, at Danske Akitekters  

 Landsforbunds projekt modtages og studeres med interesse af de kommunale  

 myndigheder, idet det er Styrelsens overbevisning, at der vil kunne hentes et  

 betydeligt udbytte ved en udbredt udnyttelse af Arkitektforbundets forslag.  

 Styrelsen skal anmode de kommuner, der bestiller projekter om at overlade  

 Styrelsen et sæt kopier af hver enkelt sag, således at materialet også kan  

 udnyttes i en almen sammenhæng.
 Der vedkægges til orientering for de kommunale myndigheder en kopi af  

 Kirkeministeriets cirkulæreskrivelse af 28. februar 1978 (* 2) til  

 provstiudvalg og menighedsråd vedrørende overnævnte projekt.
Miljøministeriet, fredningsstyrelsen, den 4. april 1978 Viggo Nielsen (* 1) Ikke medtaget her.
