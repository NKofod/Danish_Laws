Indledning Der er i lov om leje (lejeloven) og lov om midlertidig regulering af  

 boligforholdene (boligreguleringsloven) fastsat en række beløb og  

 beløbsgrænser i 1994-niveau, jf.
Boligministeriets lovbekendtgørelse nr. 837  

 af 20. september 1996 (lov om leje) med senere ændringer, samt  

 Boligministeriets lovbekendtgørelse nr. 913 af 17. oktober 1996 (lov om  

 midlertidig regulering af boligforholdene) med senere ændringer.
Kun  

 beløbsgrænsen i lejelovens § 46 d, stk. 2, (fravalg af programmer) er fastsat  

 i 1995-niveau.
Det fremgår af lovene, at de nævnte beløb og beløbsgrænser reguleres en  

 gang årligt med 2,0 pct. tillagt en tilpasningsprocent for det pågældende  

 finansår, jf. lov om en satsreguleringsprocent.
Beløbet afrundes til nærmeste  

 hele kronebeløb.
 Ved lov nr. 230 af 2. april 1997 om ændring af lov om leje og lov om  

 midlertidig regulering af boligforholdene blev det fastsat, at for 1998 og  

 fremover reguleres de pågældende beløb og beløbsgrænser i stedet efter  

 udviklingen i Danmarks Statistiks nettoprisindeks i en 12-månedersperiode  

 sluttende i juni måned året før det finansår, reguleringen vedrører.
Baggrunden for lovændringen var, at tilpasningsprocenten for 1996 blev  

 bekendtgjort så sent, at udlejerne ikke kunne nå at varsle lejeforhøjelse pr.  

 1. januar 1996. Hertil kom, at der for finansåret 1997 blev bekendtgjort 3  

 forskellige reguleringsprocenter, hvilket kunne give anledning til tvivl om,  

 hvilken reguleringsprocent, der skulle anvendes.
Ved lov nr. 230 af 2. april  

 1997 blev det derfor præciseret, at foreligger der flere på hinanden følgende  

 lovligt bekendtgjorte tilpasningsprocenter for et år, skal den senest  

 bekendtgjorte tilpasningsprocent lægges til grund.
 Det betyder, at der ved reguleringen for 1997 skal anvendes den  

 tilpasningsprocent, som blev fastsat af Finansministeriet ved lov nr. 989 af  

 26. november 1996. Det fremgår af lovens § 6, stk. 4, at for finansåret 1997  

 fastsættes tilpasningsprocenten til -0,7. Det fremgår endvidere af  

 bestemmelsen, at i 1997 og senere år anvendes ved regulering med denne  

 procent beløbsstørrelser, reguleringstal m.v. for 1996 svarende til en  

 tilpasningsprocent for 1996 på 0,0. Der er altså ved lov nr. 989 af 26.  

 november 1996 sket en ændring af såvel beregningsgrundlaget for 1996, som  

 skal anvendes ved beregning af satserne for 1997 og fremover, som af  

 tilpasningsprocenten for 1997.
 I Bygge- og Boligstyrelsens vejledning nr. 162 af 13. oktober 1995 om  

 regulering af beløbsgrænser og beløb i lov om leje og lov om midlertidig  

 regulering af boligforholdene for 1996 blev beløbene og beløbsgrænserne i  

 lejelovgivningen for finansåret 1996 reguleret i overensstemmelse med  

 Finansministeriets bekendtgørelse nr. 794 af 4. oktober 1995 om  

 satsreguleringsprocenten, tilpasningsprocenten og satstilpasningsprocenten  

 samt puljebeløbet for finansåret 1996, det vil sige med 2,0 pct. tillagt en  

 tilpasningsprocent på 0,7, i alt 2,7 pct.
I Bygge- og Boligstyrelsens vejledning nr. 162 af 24. oktober 1996 om  

 regulering af beløbsgrænser og beløb i lov om leje og lov om midlertidig  

 regulering af boligforholdene for 1997, som erstattede styrelsens vejledning  

 nr. 135 af 20. august 1996 om regulering af beløbsgrænser og beløb i lov om  

 leje og lov om midlertidig regulering af boligforholdene for 1997 (baseret på  

 en tilpasningsprocent på -0,7, men ingen ændring af 1996-niveauet), blev  

 beløbene og beløbsgrænserne i lejelovgivningen for finansåret 1997 reguleret  

 i overensstemmelse med Finansministeriets bekendtgørelse nr. 877 af 3.  

 oktober 1996 om satsreguleringsprocenten, tilpasningsprocenten og  

 satstilpasningsprocenten samt puljebeløbet for 1997, det vil sige med 2,0  

 pct. tillagt en tilpasningsprocent på -0,5, i alt 1,5 pct.
Endvidere fremgik  

 det, at i 1997 og senere år anvendes ved regulering med denne procent  

 beløbsstørrelser, reguleringstal m.v. for 1996 svarende til en  

 tilpasningsprocent for 1996 på 0,0.
 De korrekte reguleringsfaktorer for 1996 og 1997 udgør imidlertid som  

 nævnt henholdsvis 2,0 pct. og 1,3 pct.
Ved beregning af de korrekte beløb for 1997 og 1998 skal der som nævnt ske  

 en regulering af 1996-niveauet.
Det samlede uafrundede beløb for 1995  

 reguleres derfor først til 1996-niveau med den korrekte reguleringsfaktor på  

 2,0 pct.
Reguleringen foretages således, som om der var foretaget en korrekt  

 regulering i 1996.
 Med henblik på reguleringen for 1997 opreguleres det uafrundede beløb med  

 1,3 pct. (-0,7+2,0) og afrundes til nærmeste hele kronebeløb.
For finansåret 1998 skal beløbene og beløbsgrænserne som nævnt reguleres  

 efter nettoprisindeks.
Det indebærer en regulering fra 1997-niveau til  

 1998-niveau med 2,4 pct.
Efter opregulering af beløbet fra 1997 (det  

 uafrundede beløb) afrundes de pågældende beløb til nærmeste hele kronebeløb.  

 Nedennævnte beløb og beløbsgrænser er således beregnet med udgangspunkt i det  

 foregående års beløb inden afrunding.
 De korrekte reguleringsfaktorer for perioden 1994 til 1998 fremgår af  

 nedenstående skema:
 For at kompensere for at huslejerne i 1996 reelt har været reguleret med  

 0,7 pct. for meget, blev det ved lov nr. 230 af 2. april 1997 vedtaget, at  

 lejernes indbetaling til § 18 b-kontoen i 1998 nedsættes med 1 kr. pr. m2,  

 set i forhold til det, der efter loven skulle afsættes, jf.  

 boligreguleringslovens § 18 b, stk. 1. Efter at beløbet for 1998 er beregnet  

 som anført ovenfor, foretages altså et fradrag på 1 kr. pr. m2. Ordningen  

 gælder kun for 1998, og beløbet tillægges på ny ved beregningen af  

 hensættelsesbeløbene for 1999.
Som det fremgår af ovenstående, vil de udlejere, som har opkrævet husleje  

 for 1997 baseret på en regulering af lejen i overensstemmelse med Bygge- og  

 Boligstyrelsens vejledninger fra henholdsvis juni og oktober måned 1996, have  

 reguleret lejen med et for stort beløb og dermed have opkrævet for meget i  

 leje.
Lejen skal i dette tilfælde nedreguleres for fremtiden, og det for  

 meget betalte i leje for perioden, indtil denne nedregulering sker, skal  

 tilbagebetales til lejeren.
 Som følge af de problemer, der var i forbindelse med bekendtgørelsen af  

 tilpasningsprocenten for 1997, angives i det følgende også beløbene for 1997.
1. Lejelovens beløb og beløbsgrænser for 1997 og 1998 De i lejeloven angivne beløb og beløbsgrænser fastsættes pr. 1. januar  

 1997 og pr. 1. januar 1998 til følgende beløb:
2. Boligreguleringslovens beløb og beløbsgrænser for  

 1997 og 1998 De i boligreguleringsloven angivne beløb og beløbsgrænser fastsættes pr.  

 1. januar 1997 og pr. 1. januar 1998 til følgende:
 Ved lov nr. 419 af 1. juni 1994 blev ordningen med henlæggelser til  

 fornyelse af tekniske installationer ophævet.
 Udlejer kunne for 1995 til det beregnede afkast lægge et beløb, svarende  

 til 1/3 af det beløb, der lovligt henlagdes eller kunne være henlagt pr. m2  

 bruttoetageareal for ejendommen til fornyelse af tekniske installationer ved  

 udgangen af 1994, jf. dagældende boligreguleringslovs § 8.
 Reguleringen af beløbet til 1997- og 1998-niveau sker ved brug af de i  

 indledningen nævnte korrekte reguleringsfaktorer, hvilket indebærer, at  

 beløbet reguleres, som om der i 1996 var sket en korrekt regulering.
 Den reguleringsfaktor, der skal anvendes ved regulering fra 1994-niveau  

 til 1997-niveau, er således 4,0 pct.
Ved regulering fra 1994-niveau til 1998-niveau skal anvendes en  

 reguleringsfaktor på 6,5 pct.
Efter reguleringen afrundes beløbet til  

 nærmeste hele kronebeløb.
 I ejendomme taget i brug i 1964 eller senere afsættes 37,00 kr.  

 (1994-niveau) pr. m2 bruttoetageareal årligt.
 I ejendomme taget i brug før 1964 afsættes 44,00 kr. (1994-niveau)  

 pr. m2 bruttoetageareal årligt.
 Ovennævnte beløb forøgedes pr. 1. januar 1995 med et beløb svarende til  

 1/3 af det beløb, der lovligt henlagdes, eller kunne være henlagt pr. m2  

 bruttoetageareal for ejendommen til fornyelse af tekniske installationer ved  

 udgangen af 1994, jf. dagældende boligreguleringslovs § 8.
 For ejendomme, der ikke er omfattet af boligreguleringslovens § 18 b,  

 forøgedes den årlige afsætning dog med 2/3 af det beløb, der henlagdes, eller  

 kunne være henlagt pr. m2 bruttoetageareal for ejendommen til fornyelse af  

 tekniske installationer ved udgangen af 1994, jf. dagældende  

 boligreguleringslovs § 8.
Det samlede beløb, det vil sige afsætningsbeløbet til vedligeholdelse  

 opgjort i 1994-niveau med tillæg af enten 1/3 eller 2/3 af ovennævnte  

 henlæggelsesbeløb reguleres til 1997- og 1998-niveau ved brug af de i  

 indledningen nævnte korrekte reguleringsfaktorer.
Det indebærer, at beløbet  

 reguleres, som om der i 1996 var sket en korrekt regulering.
 Den reguleringsfaktor, der skal anvendes ved reguleringen af beløbet fra  

 1994-niveau til 1997-niveau, er således 4,0 pct.
Ved regulering fra 1994-niveau til 1998-niveau skal anvendes en  

 reguleringsfaktor på 6,5 pct.
Efter reguleringen afrundes beløbet til  

 nærmeste hele kronebeløb.
 I ejendomme taget i brug før 1970, som har mere end 2  

 beboelseslejligheder, afsættes ud over beløb efter boligreguleringslovens  

 § 18, et beløb på 27,50 kr. pr. m2 bruttoetageareal årligt.
 Beløbet forøgedes pr. 1. januar 1995 med et beløb svarende til 1/3 af det  

 beløb, der henlagdes eller kunne være henlagt pr. m2 bruttoetageareal for  

 ejendommen til fornyelse af tekniske installationer ved udgangen af 1994, jf.  

 dagældende boligreguleringslovs § 8.
 Beløbet forøges endvidere den 1. januar i hvert af årene 1995, 1996 og  

 1997 med 4,00 kr. pr. m2 bruttoetageareal.
 Det samlede beløb, det vil sige det faste afsætningsbeløb til  

 vedligeholdelse opgjort i 1994-niveau med tillæg af 1/3 af ovennævnte  

 henlæggelsesbeløb samt yderligere 4,00 kr. pr. m2 reguleredes til 1995-niveau  

 med reguleringsfaktoren for 1995, som var 0,7 pct., jf. skemaet i  

 indledningen.
Ved opreguleringen af det samlede beløb for 1996 skulle der som ovenfor  

 nævnt tillægges 4,00 kr. pr. m2 bruttoetageareal.
I den forbindelse skal  

 opmærksomheden henledes på bestemmelsen i boligreguleringslovens § 18 b, stk.  

 1, 3. pkt., der trådte i kraft den 16. juni 1995, hvorefter beløbet efter  

 boligreguleringslovens § 18 b, stk. 1, 2. pkt., i de nævnte år dog kun  

 forhøjes med henholdsvis 1,50 kr., 1,00 kr. og 1,00 kr. pr. m2  

 bruttoetageareal for den del af ejendommen, som vedrører beboelseslejemål,  

 hvor lejerens pligt til udvendig vedligeholdelse omfatter installationer og  

 bygningsdele som nævnt i den tidligere gældende § 20 i lov om leje, jf.  

 lovbekendtgørelse nr. 823 af 12. oktober 1993, bortset fra låse og nøgler.
Efter tillæg af beløbet på 4,00 kr. pr. m2 eller 1,00 kr. pr. m2 reguleres  

 det samlede uafrundede beløb til 1996-niveau med den korrekte  

 reguleringsfaktor på 2,0 pct.
Reguleringen foretages således, som om der var  

 foretaget en korrekt regulering i 1996.
Det uafrundede beløb reguleres efter forhøjelsen pr. m2 til 1997-niveau  

 med reguleringsfaktoren for 1997, som er 1,3 pct.
Det uafrundede beløb  

 reguleres til 1998-niveau med reguleringsfaktoren for 1998, det vil sige med  

 2,4 pct.
 Det herved fremkomne beløb nedsættes med 1 kr. pr. m2, jf. § 2, nr. 5, i  

 lov nr. 230 af 2. april 1997 om ændring af lov om leje og lov om midlertidig  

 regulering af boligforholdene, samt det i indledningen herom anførte.
 Beløbet afrundes til nærmeste hele kronebeløb.
