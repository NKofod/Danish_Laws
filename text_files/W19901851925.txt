En forening, der udover indkøbsforenings-funktion også udøvede salgs~  

 og produktionsaktiviteter, skulle til omsætningen med ikke-medlemmer henregne  

 såvel indkøbsforeningens videresalg til ikke-medlemmer som den anden  

 aktivitets opkøb hos ikke-medlemmer.
Dette, selvom foreningens køb hos  

 medlemmer kvantumsmæssigt havde oversteget engrosvideresalget.
A Lokalforening klagede for skatteåret 1986/87 over, at amtsligningsrådet  

 havde forhøjet foreningens skattepligtige indkomst.
I medfør af  

 selskabsskattelovens § 14, stk. 3, havde amtsligningsrådet beregnet  

 indkomsten til 741.996 kr. på grundlag af en samlet omsætning på 132.609.872  

 kr., en omsætning med ikke-medlemmer på 38.368.040 kr. samt en formue på  

 16.205.543 kr.
 Foreningens revisor anførte over for Landsskatteretten, at omsætningen med  

 ikke-medlemmer alene havde andraget 29.010.789 kr., og på grundlag heraf  

 ville den skattepligtige indkomst andrage 719.127 kr.
Det fremgik af sagens oplysninger, at foreningen dels indkøbte  

 foderstoffer m.v. til anvendelse af medlemmerne, dels afsatte medlemmernes  

 produkter af korn m.v.
Der var foretaget såvel køb som salg hos  

 ikke-medlemmer.
Foreningens revisor gjorde gældende, at foreningens køb af korn m.v. hos  

 medlemmer kvantumsmæssigt havde oversteget engrosvideresalget, og dette  

 videresalg var derfor i det hele anset for medlemssalg.
Revisoren henviste i  

 denne forbindelse til en af Landsskatteretten tidligere truffet afgørelse i  

 en lignende sag, der efter indbringelse for domstolene havde fået det udfald,  

 at den pågældende forening fik medhold.
 Amtsligningsrådet havde - i overensstemmelse med en af  

 Statsskattedirektoratet (nu Told- og Skattestyrelsen) afgivet udtalelse -  

 fordelt engrossalget på grundlag af foreningens bogføring, der viste køb hos  

 medlemmer og ikke-medlemmer på henholdsvis 63% og 37%.
Told- og Skattestyrelsen fastholdt under sagens behandling  

 amtsligningsrådets opgørelse af omsætningen med ikke-medlemmer.
Den af  

 revisoren nævnte sag blev ikke anset for at være identisk med den  

 foreliggende sag, da salgsaktiviteten i den nævnte sag bl.a. alene var udøvet  

 med hensyn til opkøb hos medlemmer.
Told~ og Skattestyrelsen fastholdt den  

 opfattelse, at når et kooperativ, der beskattes som indkøbsforening, foruden  

 indkøbsforenings-funktionen også udøvede salgs- og  

 produktionsforenings-aktiviteter, måtte til ikke-medlemsomsætningen henregnes  

 såvel indkøbsforeningens videresalg til ikke-medlemmer som salgs- og  

 produktionsforeningens opkøb hos ikke-medlemmer, idet der herved blev  

 overensstemmelse med de situationer, hvor de to aktiviteter udøvedes  

 særskilt.
Landsskatteretten fandt ved sagens afgørelse at måtte lægge til grund, at  

 en del af engrosvideresalget til ikke-medlemmer hidrørte fra køb ligeledes  

 hos ikke-medlemmer, og herefter fandt retten at måtte tilslutte sig Told- og  

 Skattestyrelsens foran anførte synspunkt.
Da retten endvidere ikke i øvrigt  

 havde indvendinger mod amtsligningsrådets beregning af omsætningen med  

 ikke-medlemmer, blev den påklagede ansættelse og heraf følgende  

 skatteberegning stadfæstet.
 LV 1989, SC 9.1.1.
 (* 1) Afgørelsen er offentliggjort i Skat 9, 1990, s. 704.
