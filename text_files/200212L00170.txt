Fremsat den 26. februar 2003 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om tandpleje  

 m.v.
(Større valgfrihed og fleksibilitet i børne-  

 og ungdomstandplejen) § 1 I lov om tandpleje m.v., jf. lovbekendtgørelse nr. 175 af 19. marts  

 2001, foretages følgende ændringer:
 1. §§ 2 og 3 affattes  

 således:
 »§ 2. Kommunalbestyrelsen skal sikre alle børn og unge  

 under 18 år med bopæl i kommunen adgang til vederlagsfri  

 forebyggende og behandlende tandpleje.
 Stk. 2. Kommunalbestyrelsen er ansvarlig for  

 færdiggørelse af påbegyndte behandlinger ud over det  

 fyldte 18. år.
 Stk. 3. Kommunalbestyrelsen beslutter, hvordan man  

 nærmere vil tilrettelægge tandplejetilbuddet i henhold til  

 stk. 1, jf. dog stk. 4.
 Stk. 4. Unge på 16 og 17 år har ret til  

 vederlagsfri ungdomstandpleje i privat tandlægepraksis efter eget valg.  

 Selv om kommunalbestyrelsen har besluttet at tilrettelægge tandplejen  

 for unge på 16 og 17 år hos praktiserende tandlæger, kan  

 disse unge i stedet vælge at modtage det kommunale tandplejetilbud  

 på kommunal klinik, såfremt kommunen har oprettet en  

 sådan.
 § 3. Børn og unge under 18 år, der ønsker  

 et andet tandplejetilbud end det, kommunalbestyrelsen vederlagsfrit stiller  

 til rådighed, kan vælge at modtage børne- og  

 ungdomstandpleje i privat tandlægepraksis efter eget valg eller ved en  

 anden kommunes tandklinik, jf. stk. 2 og 3.
Stk. 2. Kommunen yder tilskud til tandpleje til børn  

 under 16 år, der modtager børnetandpleje i privat  

 tandlægepraksis, hvor dette ikke er en del af det tilbud, som  

 kommunalbestyrelsen stiller vederlagsfrit til rådighed.
Indenrigs- og  

 sundhedsministeren fastsætter nærmere regler om adgangen til  

 tilskud samt om tilskuddets størrelse.
 Stk. 3. For børn og unge under 18 år, der  

 vælger tandpleje ved en anden kommunes tandklinik, der er dyrere end  

 børne- og ungdomstandplejen i bopælskommunen, kan  

 behandlerkommunen opkræve en egenbetaling, der svarer til forskellen  

 mellem den gennemsnitlige udgift pr. barn i den kommunale tandpleje i  

 henholdsvis behandlerkommunen og bopælskommunen.
Stk. 4. Indenrigs- og sundhedsministeren fastsætter  

 nærmere regler om adgangen til at skifte mellem kommunal  

 kliniktandpleje og privat tandlægepraksis samt om adgangen til at  

 modtage tandplejetilbuddet ved en anden kommunes tandklinik.« 2. I § 5, stk. 1, ændres »jf. §§ 2 og  

 4« til: »jf. §§ 2, 3 og 4«.
 3. § 11 affattes således:
 »§ 11. Kommunerne afholder de udgifter, der er forbundet med  

 den kommunale børne- og ungdomstandpleje i henhold til §§ 2 og  

 3.
Stk. 2. For børn og unge, der modtager tandpleje ved en  

 anden kommunens tandklinik, jf. § 3, stk. 3, betaler  

 bopælskommunen behandlerkommunen et beløb, der svarer til  

 bopælskommunens gennemsnitlige udgift pr. barn i børne- og  

 ungdomstandplejen.
Betalingen kan dog højst udgøre et  

 beløb, der svarer til behandlerkommunens gennemsnitlige udgift pr.  

 barn i den kommunale tandpleje.
Indenrigs- og sundhedsministeren kan  

 fastsætte nærmere regler om kommunal betaling samt  

 opkrævning af egenbetaling efter § 3, stk. 3.« 4. I § 13 ændres »§§ 2 og 4 i denne lov«  

 til: »§§ 2, 3, 4, 4a, 6a, 6b, 6c og 6d i denne lov«.
§ 2 Loven træder i kraft den 1. august 2003.
§ 3 Loven gælder ikke for Færøerne og Grønland, men  

 kan ved kgl. anordning sættes i kraft på Færøerne  

 med de afvigelser, som de særlige færøske forhold  

 tilsiger.
Bemærkninger til lovforslaget Almindelige bemærkninger 1. Formålet med lovforslaget   samt hovedindhold Formålet med lovforslaget er at skabe større  

 valgfrihed og fleksibilitet i børne- og ungdomstandplejen både  

 for borgerne og for kommunerne.
Der er ikke med forslaget sket  

 indholdsmæssige ændringer vedrørende opgaverne i den  

 kommunale børne- og ungdomstandpleje.
 Kommunalbestyrelsens pligt til at tilbyde vederlagsfri  

 forebyggende og behandlende tandpleje til alle børn og unge under 18  

 år er også efter forslaget uændret.
Forslaget skal skabe øget valgfrihed for  

 børn/forældre i børnetandplejen.
I dag må  

 forældre til børn under 16 år, der ønsker privat  

 tandlægepraksis i stedet for kommunens tilbud på kommunal klinik,  

 melde barnet ud af den kommunale tandpleje og selv afholde udgifterne til  

 barnets tandpleje.
Der er ikke hjemmel i sygesikringsloven til at yde tilskud  

 til børn, der er omfattet af det kommunale tandplejetilbud, men som er  

 udmeldt af børnetandplejen.
Efter forslaget vil disse forældre kunne vælge  

 at modtage børnetandpleje hos praktiserende tandlæge efter eget  

 valg.
Barnets bopælskommune bliver efter forslaget forpligtet til at  

 betale et tilskud til forebyggende og behandlende tandpleje ved valg af  

 privat tandlægepraksis.
 Den adgang, som unge på 16 og 17 år i dag har  

 til selv at vælge, om de ønsker at modtage det kommunale  

 tandplejetilbud vederlagsfrit på kommunal klinik i bopælskommunen  

 eller hos privat praktiserende tandlæge efter eget valg, opretholdes i  

 forslaget.
 I de kommuner, hvor kommunalbestyrelsen vælger at  

 tilrettelægge børnetandplejen hos praktiserende tandlæger  

 (praksiskommuner), vil tandplejen ligesom i dag fortsat være  

 vederlagsfri for børn/forældre, der samtidig selv   som i dag  

 frit vil kunne vælge tandlæge.
Lovforslaget skaber også øget valgfrihed  

 på tværs af kommunegrænsen.
Børn/forældre kan  

 efter forslaget vælge at modtage børnetandpleje ved en anden  

 kommunes tandklinik.
Et beløb, der er fastlagt ud fra  

 bopælskommunens udgiftsniveau i den kommunale børne- og  

 ungdomstandpleje vil ved et sådant valg følge barnet til hel  

 eller delvis betaling af børnetandplejen i den valgte kommune.
Forslaget kan indebære en egenbetaling, hvis  

 forældrene vælger en kommune, der har et højere pris- og  

 serviceniveau i børnetandplejen end bopælskommunen, idet  

 forskellen mellem behandlerkommunens og bopælskommunens gennemsnitlige  

 udgift pr. barn til børnetandpleje kan pålægges  

 forældrene.
Forslaget skal sikre, at bopælskommunen ikke  

 påføres merudgifter som følge af borgerens valg af et  

 dyrere serviceniveau i en anden kommune.
Med lovforslaget får kommunalbestyrelsen fuld frihed  

 til at beslutte, hvordan man vil tilrettelægge børne- og  

 ungdomstandplejen.
Kommunalbestyrelsen kan i dag i medfør af § 3  

 i lov om tandpleje m.v., (Folketingstidende 1985-86, FF sp. 3636, 4780,  

 12094, 12498. Till.
A sp. 2445. Till.
B sp. 2151. Till.
C sp. 1021) selv  

 beslutte, om den ønsker at tilrettelægge tandplejen på  

 kommunale klinikker eller i privat tandlægepraksis, hvor  

 forældrene frit kan vælge tandlæge.
Med forslaget får  

 kommunalbestyrelsen endvidere mulighed for at udlicitere børne- og  

 ungdomstandplejen og indgå aftale med én eller flere  

 tandlæger om varetagelse af opgaven.
Lovforslaget omfattes af lovovervågning.
Det er som  

 led heri bl.a. hensigten efter en treårig periode at udarbejde en  

 redegørelse, der vil blive sendt i høring hos de myndigheder og  

 organisationer, der har været hørt over lovforslaget.  

 Redegørelsen vil sammen med høringssvarene blive fremsendt til  

 Folketingets Sundhedsudvalg.
Det er hensigten, at overvågningen skal  

 fokusere på:
i hvilket omfang kommunalbestyrelserne har valgt at udlicitere den  

 kommunale børne- og ungdomstandpleje i hvilket omfang børn/forældre har benyttet sig af  

 muligheden for valg af privat tandlægepraksis med tilskud på 65  

 % i hvilket omfang børn/forældre har benyttet sig af  

 adgangen til at vælge tandpleje ved en anden kommunes  

 tandklinik.
 2. Lovforslagets økonomiske og administrative konsekvenser  

 m.v.
 Ved opgørelse af de kommunale udgifter er lagt til  

 grund, at kommunerne med udmøntning af forslaget i en ny  

 bekendtgørelse bliver forpligtet til at yde et tilskud på 65 %  

 til forebyggende og behandlende tandpleje til børn/forældre, der  

 vælger at modtage det kommunale tandplejetilbud i privat  

 tandplejepraksis.
En gennemførelse af den større valgfrihed i  

 forslaget skønnes under de angivne forudsætninger umiddelbart at  

 medføre merudgifter for klinikkommunerne i forhold til børn,  

 der i dag er udmeldt af børnetandplejen, og som må formodes at  

 tilslutte sig ordningen med 65 % tilskud.
Til gengæld vil kommunerne  

 under ét opnå en mindreudgift vedr. den gruppe børn, der  

 i dag modtager vederlagsfri børnetandpleje, men som fremover vil  

 vælge at gå i privat tandlægepraksis med et tilskud  

 på 65 %.
 En gennemførelse af lovforslaget skønnes  

 samlet set ikke at medføre merudgifter for kommunerne.
 Der er ikke i de økonomiske beregninger taget  

 hensyn til mulige besparelser for kommunerne som følge af, at det  

 efter lovforslaget bliver muligt at udlicitere børnetandplejen.
 Lovforslaget har ingen væsentlige administrative  

 konsekvenser for stat, kommuner og amtskommuner.
 Forslaget har ingen erhvervsøkonomiske eller  

 miljømæssige konsekvenser.
3. Forholdet til EU-retten Lovforslaget indeholder ikke EU-retlige aspekter.
4. Høring Lovforslaget er sendt i høring hos relevante  

 organisationer, myndigheder samt de kommunale parter.
Vurdering af konsekvenser af lovforslaget Positive konsekvenser/  

 Mindreudgifter Negative konsekvenser/  

 Merudgifter Økonomiske og administrative konsekvenser for  

 staten Ingen Ingen Økonomiske og administrative konsekvenser for kommuner  

 og amtskommuner Mindreudgifter for kommunerne vedr. gruppen af børn,  

 der overgår fra vederlagsfri behandling til 65 %  

 tilskud.
 Merudgifter for kommunerne vedr. den gruppe børn, der  

 i dag er udmeldt af børnetandplejen.
 Hertil kommer en beskeden merudgift til administration.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte  

 bestemmelser Til § 1 Til nr. 1 Der er ikke med forslaget sket ændringer i den  

 kommunale forpligtelse til at sikre alle børn og unge under 18  

 år adgang til vederlagsfri forebyggende og behandlende tandpleje.
 Kommunerne er også fortsat forpligtet til at  

 færdiggøre påbegyndte behandlinger, selv om den unge er  

 fyldt 18 år, jf. forslagets § 2, stk. 2. Forslagets § 2,  

 stk. 1 og 2, svarer således til den gældende tandplejelovs  

 § 2, stk. 1 og 3.
 Forslagets § 2, stk. 3, erstatter gældende  

 lovs § 3, der i dag fastlægger kommunernes adgang til at  

 organisere den kommunale tandpleje.
Ifølge tandplejelovens § 3 er det op til  

 kommunalbestyrelsen at beslutte, om børne- og ungdomstandplejen skal  

 varetages på kommunale klinikker med kommunalt ansat tandplejepersonale  

 eller i privat tandlægepraksis, hvor det er de privat praktiserende  

 tandlæger, der udfører opgaven (praksiskommuner).  

 Kommunalbestyrelsen kan også tilrettelægge sin børne- og  

 ungdomstandpleje således, at kommunen både anvender offentlige  

 klinikker og praktiserende tandlæger.
Den kommunalt tilrettelagte  

 tandpleje er i alle tilfælde gratis for forældrene, der  

 endvidere, når kommunen har besluttet at bruge privat  

 tandlægepraksis, frit kan vælge mellem alle praktiserende  

 tandlæger, der har tilsluttet sig en overenskomst indgået mellem  

 Kommunernes Landsforening og Dansk Tandlægeforening  

 (BUT-overenskomsten), hvilket hovedparten af de praktiserende tandlæger  

 har.
Kommunalbestyrelsen har imidlertid ikke i dag mulighed for  

 at udlicitere børne- og ungdomstandplejen og indgå aftale med  

 én eller flere tandlæger om varetagelse af opgaven.
Forslagets  

 § 2, stk. 3, der erstatter gældende lovs § 3, vil  

 gøre en udlicitering mulig, idet bestemmelsen understreger, at  

 kommunalbestyrelsen får fuld frihed til at beslutte, hvordan opgaverne  

 i børne- og ungdomstandplejen skal løses.
 Kommunalbestyrelsen har fortsat ansvaret for opgavens  

 løsning, selv om der indgås aftale med en eller flere  

 tandlæger om opgavevaretagelsen (udlicitering). Kravene til indholdet  

 af det kommunale tandplejetilbud er også de samme, hvad enten  

 tandplejen ydes på offentlig klinik eller i privat  

 tandlægepraksis.
Af forslagets § 2, stk. 4, følger, at de  

 16-17 årige bevarer den adgang, de i dag har til vederlagsfri  

 tandpleje, når de vælger privat tandlægepraksis, uanset om  

 kommunalbestyrelsen vælger at tilrettelægge tandplejen på  

 kommunal klinik eller indgår aftale med en eller flere tandlæger  

 om opgaven (udlicitering). Ligeledes vil de 16-17 årige efter forslaget  

 bevare den ret, de har i dag til at vælge behandling på  

 bopælskommunens tandklinik, hvis en sådan findes, selv om  

 kommunalbestyrelsen har valgt at tilrettelægge ungdomstandplejen i  

 privat tandlægepraksis.
Vælger de 16-17 årige behandling  

 ved en anden kommunes tandklinik, er de omfattet af forslagets § 3,  

 stk. 3, og der vil i disse tilfælde kunne blive tale om en  

 egenbetaling.
Med forslagets § 3, stk. 1, vil forældre,  

 der ønsker at lade deres barn behandle af en privatpraktiserende  

 tandlæge, ikke længere være nødt til at melde deres  

 barn ud af den kommunale tandpleje, men kan vælge at modtage  

 børnetandpleje i privat tandlægepraksis.
Valg af privat praksis  

 gælder det samlede tandplejetilbud.
Efter forslagets § 3, stk. 2, vil  

 forældre, der vælger dette, have ret til et tilskud fra kommunen  

 til barnets forebyggende og behandlende tandpleje.
De nærmere regler  

 vedrørende tilskuddets størrelse samt adgangen til tilskud  

 fastsættes af indenrigs- og sundhedsministeren.
Det er hensigten, at  

 tilskuddets størrelse skal svare til det tilskud, unge i alderen 18-25  

 år modtager i sygesikringstandplejen (p.t. 65 %) til regelmæssig  

 diagnostisk undersøgelse (forebyggende ydelse).
I henhold til § 2, stk. 3, i  

 bekendtgørelse om tandpleje (bekg. nr. 205 af 22. marts 2001), som er  

 udstedt i medfør af lov om tandpleje, kan kommunens betaling for  

 tandregulering og andre særligt kostbare behandlingsydelser til 16-17  

 årige, som har valgt privat tandlægepraksis, gøres  

 betinget af, at kommunalbestyrelsen forinden har godkendt  

 iværksættelsen samt det af tandlægen afgivne  

 behandlingstilbud.
Der er i forslagets § 3, stk. 2, 2. pkt. hjemmel  

 til, at en lignende bestemmelse kan indføres for så vidt  

 angår behandlingen af de 0-15 årige, der vælger privat  

 tandlægepraksis.
Forslagets § 3, stk. 1, giver endvidere mulighed  

 for at vælge børnetandpleje på tværs af  

 kommunegrænsen, idet børn og unge under 18 år får  

 adgang til at vælge tandbehandling ved en anden kommunes tandklinik.
Et  

 beløb fastlagt ud fra bopælskommunens udgiftsniveau i den  

 kommunale børne- og ungdomstandpleje vil i disse situationer  

 følge barnet til betaling af børnetandpleje i den valgte  

 kommune.
Da det fortsat er bopælskommunen, der har  

 forpligtelsen til at yde tandplejen, jf. forslagets § 2, stk. 1,  

 vil behandlerkommunen have ret til betaling af udgifter fra  

 bopælskommunen, når kommunen modtager børn fra andre  

 kommuner, jf. bemærkningerne til nr. 3 (§ 11, stk. 2).  

 Betalingsforslaget skal - ud fra skat/service tanken - sikre, at  

 bopælskommunen ikke påføres merudgifter som følge  

 af borgerens valg af et dyrere serviceniveau i en anden kommune.
Dette  

 forslag kan derfor indebære en egenbetaling, hvis forældre  

 vælger en kommune, der har et højere udgifts- og serviceniveau i  

 børnetandplejen end bopælskommunen, idet forskellen mellem  

 behandlerkommunens og bopælskommunens gennemsnitlige udgift pr. barn  

 til børnetandpleje efter § 3, stk. 3, kan  

 pålægges forældrene.
Da lovforslaget giver alle forældre ret til at  

 vælge tandpleje i en anden kommune, end der hvor de bor, uanset hvilken  

 begrundelse, der ligger bag valget, er der ikke længere behov for at  

 opretholde den særregel, der i dag i medfør af  

 bekendtgørelse om tandpleje § 1, stk. 2, skal sikre, at  

 børn og unge, der flytter kommune, men bevarer skolegangen i  

 fraflytningskommunen, også har ret til at vælge fortsat at  

 modtage børnetandpleje sammen med deres skolekammerater i  

 fraflytningskommunen.
I dag refunderer bopælskommunen i disse  

 tilfælde et beløb, der svarer til skolekommunens gennemsnitlige  

 udgift pr. barn i børne- og ungdomstandplejen.
Med forslaget bliver  

 disse børn ligestillet med andre børn, der vælger  

 tandpleje uden for bopælskommunen, hvilket kan indebære, at  

 forældrene, hvis skolekommunen har et højere udgifts- og  

 serviceniveau i børnetandplejen end bopælskommunen, kan blive  

 pålagt en egenbetaling.
 Adgangen til at vælge tandpleje ved en anden  

 kommunes tandklinik omfatter det fulde tandplejetilbud og skønnes kun  

 at blive benyttet af et begrænset antal børn/forældre.
Forslagets § 3, stk. 4 indeholder en  

 bemyndigelse til indenrigs- og sundhedsministeren til at fastsætte  

 nærmere regler vedrørende valg af tilhørsforhold samt  

 adgang til behandlerskift.
Der vil her bl.a. skulle tages stilling til, hvor  

 tit der skal være adgang til at ændre tilhørsforhold, hvis  

 man skal sikre »et sammenhængende patientforløb«.
 Samme bestemmelse bemyndiger også ministeren til at  

 fastsætte nærmere regler, der i særlige tilfælde  

 giver kommunerne mulighed for at afvise børn og unge fra andre  

 kommuner, f.eks. af kapacitetsmæssige årsager.
Til nr. 2 Ændringen af § 5, stk. 1, er en konsekvens  

 af, at den kommunale børne- og ungdomstandpleje efter forslaget vil  

 være reguleret både i § 2 og § 3.
Til nr. 3 Forslagets § 11, stk. 1, svarer til den  

 gældende tandplejelovs § 11, der fastslår, at udgifterne  

 forbundet med den vederlagsfri forebyggende og behandlende børne- og  

 ungdomstandpleje, påhviler primærkommunerne, jf. forslagets  

 § 2, stk. 1. Det er ligeledes primærkommunerne, der er  

 forpligtet til at udrede det tilskud, som forældre efter forslagets  

 § 3, stk. 2, har ret til, når de vælger at modtage det  

 kommunale børnetandplejetilbud hos praktiserende tandlæge.  

 Bestemmelsens stk. 1 indeholder derfor en henvisning både til  

 § 2 og § 3.
Forslagets § 11, stk. 2, skal medvirke til at  

 sikre, at bopælskommunen ikke påføres merudgifter,  

 når børn og unge vælger tandpleje ved en anden kommunes  

 tandklinik.
Derfor er den betalingsmodel, der er lagt til grund i  

 lovforslaget, baseret på bopælskommunens udgiftsniveau i den  

 kommunale børne  og ungdomstandpleje.
Bopælskommunen vil  

 således skulle betale et beløb til behandlerkommunen, der svarer  

 til den gennemsnitlige udgift pr. barn i børne- og ungdomstandplejen i  

 bopælskommunen.
Beløbet kan dog aldrig udgøre mere end  

 behandlerkommunens gennemsnitlige udgift i børne- og  

 ungdomstandplejen.
 Forslagets § 11, stk. 2, 3. pkt. indeholder  

 hjemmel til, at indenrigs- og sundhedsministeren i en bekendtgørelse  

 kan fastsætte nærmere regler om mellemkommunal betaling samt  

 egenbetaling efter forslagets § 3, stk. 3. Bestemmelsen indeholder  

 også bemyndigelse til, at ministeren kan fastsætte regler  

 vedrørende opgørelse af de gennemsnitlige udgifter i  

 børne- og ungdomstandplejen.
Til nr. 4 Indenrigs- og sundhedsministeren kan i dag godkende  

 forsøg med nye organisations- og behandlingsformer, ændrede  

 tilskud og ændrede honoreringssystemer inden for den kommunale  

 børne- og ungdomstandpleje, omsorgstandplejen og  

 sygesikringstandplejen.
Med ændringen bliver det også muligt for  

 ministeren at godkende forsøg inden for amtstandplejen.
Til § 2 Det foreslås, at loven træder i kraft den 1.  

 august 2003.
Til § 3 Loven gælder ikke for Færøerne eller  

 Grønland.
 For Færøernes vedkommende kan loven  

 sættes i kraft ved kongelig anordning med de afvigelser, som de  

 særlige færøske forhold tilsiger.
 For Grønlands vedkommende er kompetencen til at  

 fastsætte regler inden for sundhedslovgivningen overgået til  

 hjemmestyrets myndigheder, jf. § 1 i lov nr. 369 af 6. juni 1991 om  

 sundhedsvæsenet i Grønland. Ønsker Grønlands  

 Hjemmestyre regler af tilsvarende indhold gennemført i  

 Grønland, må dette ske ved landstingsforordning.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om tandpleje m.v., jf. lovbekendtgørelse nr. 175 af 19. marts  

 2001, foretages følgende ændringer:
 1. §§ 2 og 3 affattes  

 således:
 § 2. Kommunalbestyrelsen skal sikre alle børn og unge  

 under 18 år med bopæl i kommunen adgang til vederlagsfri  

 forebyggende og behandlende tandpleje.
 »§ 2. Kommunalbestyrelsen skal sikre alle børn og unge  

 under 18 år med bopæl i kommunen adgang til vederlagsfri  

 forebyggende og behandlende tandpleje.
 Stk. 2. Unge på 16 og 17 år kan selv vælge,  

 om de ønsker at modtage det kommunale tandplejetilbud på  

 kommunal klinik eller hos privat praktiserende tandlæge, jf. dog  

 stk. 3 og § 3.
 Stk. 2. Kommunalbestyrelsen er ansvarlig for  

 færdiggørelse af påbegyndte behandlinger ud over det  

 fyldte 18. år.
 Stk. 3. Behandlinger, der påbegyndes i den kommunale  

 tandpleje, skal færdiggøres i denne.
 Stk. 3. Kommunalbestyrelsen beslutter, hvordan man  

 nærmere vil tilrettelægge tandplejetilbuddet i henhold til  

 stk. 1, jf. dog stk. 4.
 Stk. 4. Unge på 16 og 17 år har ret til  

 vederlagsfri ungdomstandpleje i privat tandlægepraksis efter eget valg.  

 Selv om kommunalbestyrelsen har besluttet at tilrettelægge tandplejen  

 for unge på 16 og 17 år hos praktiserende tandlæger, kan  

 disse unge i stedet vælge at modtage det kommunale tandplejetilbud  

 på kommunal klinik, såfremt kommunen har oprettet en  

 sådan.
 § 3. Den kommunale tandpleje skal tilbydes enten på  

 offentlige klinikker eller hos praktiserende tandlæger, med hvilke  

 kommunalbestyrelsen indgår aftale.
 § 3. Børn og unge under 18 år, der ønsker  

 et andet tandplejetilbud end det, kommunalbestyrelsen vederlagsfrit stiller  

 til rådighed, kan vælge at modtage børne- og  

 ungdomstandpleje i privat tandlægepraksis efter eget valg eller ved en  

 anden kommunes tandklinik, jf. stk. 2 og 3.
Stk. 2. Kommunen yder tilskud til tandpleje til børn  

 under 16 år, der modtager børnetandpleje i privat  

 tandlægepraksis, hvor dette ikke er en del af det tilbud, som  

 kommunalbestyrelsen stiller vederlagsfrit til rådighed.
Indenrigs- og  

 sundhedsministeren fastsætter nærmere regler om adgangen til  

 tilskud samt om tilskuddets størrelse.
 Stk. 3. For børn og unge under 18 år, der  

 vælger tandpleje ved en anden kommunes tandklinik, der er dyrere end  

 børne- og ungdomstandplejen i bopælskommunen, kan  

 behandlerkommunen opkræve en egenbetaling, der svarer til forskellen  

 mellem den gennemsnitlige udgift pr. barn i den kommunale tandpleje i  

 henholdsvis behandlerkommunen og bopælskommunen.
Stk. 4. Indenrigs- og sundhedsministeren fastsætter  

 nærmere regler om adgangen til at skifte mellem kommunal  

 kliniktandpleje og privat tandlægepraksis samt om adgangen til at  

 modtage tandplejetilbuddet ved en anden kommunes tandklinik.« § 5. Regler om omfanget af og kravene til den kommunale  

 tandpleje, jf. §§ 2 og 4, fastsættes af sundhedsministeren.
 2. I § 5, stk. 1, ændres »jf. §§ 2 og  

 4« til: »jf. §§ 2, 3 og 4«.
 3. § 11 affattes således:
 § 11. Kommunerne afholder de udgifter, der er forbundet med  

 den kommunale tandpleje i henhold til § 2.
 »§ 11. Kommunerne afholder de udgifter, der er forbundet med  

 den kommunale børne- og ungdomstandpleje i henhold til §§ 2 og  

 3.
Stk. 2. For børn og unge, der modtager tandpleje ved en  

 anden kommunens tandklinik, jf. § 3, stk. 3, betaler  

 bopælskommunen behandlerkommunen et beløb, der svarer til  

 bopælskommunens gennemsnitlige udgift pr. barn i børne- og  

 ungdomstandplejen.
Betalingen kan dog højst udgøre et  

 beløb, der svarer til behandlerkommunens gennemsnitlige udgift pr.  

 barn i den kommunale tandpleje.
Indenrigs- og sundhedsministeren kan  

 fastsætte nærmere regler om kommunal betaling samt  

 opkrævning af egenbetaling efter § 3, stk. 3.« § 13. Sundhedsministeren kan godkende, at der  

 iværksættes forsøg med nye organisations- og  

 behandlingsformer, ændrede tilskud og ændrede  

 honoreringssystemer, hvorved reglerne i §§ 2 og 4 i denne lov samt  

 reglerne om tilskud til tandpleje i lov om offentlig sygesikring kan  

 fraviges.
 4. I § 13 ændres »§§ 2 og 4 i denne lov«  

 til: »§§ 2, 3, 4, 4a, 6a, 6b, 6c og 6d i denne lov«.
