 I medfør af § 4, stk. 2, i lov om erhvervsuddannelse, jf.
 lovbekendtgørelse nr. 122 af 5. februar 1997, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som vognmaler.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Malerfagets faglige Fællesudvalg.
 Uddannelsens varighed og struktur m.v.
 § 2.  Uddannelsen varer i 3 år og 6 måneder.
 Stk. 2.  Uddannelsen indledes i praktikvirksomhed eller  

 med 2. skoleperiode.
 Stk. 3.  Elever, som indleder uddannelsen i en  

 virksomhed, indgår uddannelsesaftale på 3 år og 6 måneder.
 Stk. 4.  Elever, som indleder uddannelsen på skole,  

 indgår efter 2. skoleperiode uddannelsesaftale på 3 år og 12 uger.
 § 3.  Personer over 25 år kan indgå uddannelsesaftale  

 med afkortning af uddannelsestiden med den tid, der fremgår af bilag 1. Det  

 faglige udvalg træffer afgørelse efter indhentning af udtalelse fra skolen  

 jf. stk. 3.
 Stk. 2.  Det faglige udvalg kan i særlige tilfælde  

 dispensere fra beskæftigelseskravet, hvis udvalget efter samråd med  

 praktikvirksomheden og eleven skønner, at eleven har de fornødne  

 forudsætninger for at gennemføre uddannelsen.
 Stk. 3.  Det er en forudsætning, at eleven, efter  

 skolens vurdering, vil kunne gennemføre skoleundervisningen efter § 4, stk.  

 2, inden for den fastsatte uddannelsestid, eventuelt efter fritagelse for  

 dele af undervisningen jf. § 5.
 § 4.  Skoleundervisningen varer 35 uger.  

 Skoleundervisning veksler med praktikuddannelse som vist i figuren nedenfor:
 Stk. 2.  For elever med uddannelsesaftale efter § 3  

 fastsætter skolen i samråd med det faglige udvalg et uddannelsesforløb  

 bestående af perioder med skoleundervisning og praktikuddannelse.
 § 5.  Elever kan af skolen fritages for dele af  

 skoleundervisningen på baggrund af anden uddannelse jf. bilag 1.
 Stk. 2.  Fritagelse for dele af uddannelsen kan ske  

 efter hovedbekendtgørelsen.
Uddannelsens mål og indhold § 6.  Den uddannede skal selvstændigt, kreativt og  

 rutineret kunne planlægge, beskrive og udføre korrekt vognmalerarbejde under  

 iagttagelse af kvalitets-, produktivitets-, æstetiske og farvemæssige hensyn.
 Stk. 2.  Uddannelsen tilrettelægges således, at den  

 uddannede opnår forståelse for arbejdsmiljø og miljøbeskyttelse samt kendskab  

 til reglerne herom.
Skoleundervisningen § 7.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven fornødne generelle og  

 specielle kvalifikationer, herunder give eleven forudsætninger for at  

 varetage de arbejdsområder, uddannelsen tager sigte på.
Undervisningen skal  

 endvidere bidrage til elevens personlige udvikling og give forståelse af  

 samfundet og dets udvikling.
Undervisningen skal samtidig give den uddannede  

 grundlag for at deltage i efter- og videreuddannelse.
 Stk. 2.  Undervisningen i grundfag og skolens udbud af  

 valgfag skal supplere og uddybe den faglige kvalificering.
Stk. 3.  Hvis uddannelsesforløbet er fastsat efter § 4,  

 stk. 2, tilrettelægger skolen undervisningen efter elevens forudsætninger og  

 behov, idet den vejledende uddannelsestid og den fastsatte fordeling af  

 undervisningen på skoleperioder fraviges i fornødent omfang under respekt for  

 de angivne mål for undervisningen.
Undervisningen skal omfatte valgfag.
 § 8.  Undervisningen omfatter følgende grundfag:
 Stk. 2.  Grundfagene:
indgår i 2. skoleperiode.
Førstehjælp og brandbekæmpelse afsluttes i 2.  

 skoleperiode.
 Stk. 3.  Grundfagene:
indgår i 3. skoleperiode.
Materialeforståelse afsluttes i 3. skoleperiode.
 Stk. 4.  Grundfagene:
indgår i 4. skoleperiode.
Produktudvikling, produktion og service og  

 Arbejdsmiljø afsluttes i 4. skoleperiode.
 Stk. 5.  Grundfagene:
 indgår og afsluttes i 5. skoleperiode.
 Stk. 6.  Mål, indhold og vejledende uddannelsestid for  

 de enkelte grundfag følger reglerne for disse fag.
 § 9.  Undervisningen omfatter følgende områdefag med  

 den angivne uddannelsestid og har de undervisningsmål, som er beskrevet i  

 stk. 2-8:
Stk. 2.  I faget kundebetjening skal eleven efter  

 2. skoleperiode have opnået forståelse for kundebetjeningens og  

 kundeservicens betydning for malervirksomheden.
Eleven skal opnå forståelse  

 for den personlige kontakts betydning for virksomhedens relationer til  

 forskellige kundetyper og samarbejdspartnere.
Eleven skal opnå forståelse af  

 den interne virksomhedspolitiks indhold og formål og skal endvidere opnå  

 forståelse af sin egen placering i virksomhedens kundepolitik.
Stk. 3.  I faget materialelære skal eleven  

 selvstændigt kunne vurdere den givne bund og foretage begrundede materiale-  

 og behandlingsvalg.
Eleven skal herudover kunne foretage kvalitetssikring af  

 eget arbejde.
Eleven skal kunne analysere bundens art og tilstand, opnå viden  

 om materialernes fysiske og kemiske egenskaber og ud fra et produktkendskab  

 kunne foretage et korrekt materialevalg.
Eleven skal opnå den fornødne viden  

 om behandlingsopbygning, kunne anvende relevant teknisk information, kende og  

 kunne anvende relevante kontrolmetoder samt kunne træffe de fornødne  

 lovmæssige foranstaltninger til sikring af både arbejdsmiljø og det ydre  

 miljø.
Stk. 4.  I faget farvelære skal eleven kunne være  

 i stand til at anvende sin viden om farvernes psykiske, fysiske, æstetiske og  

 blandingsmæssige egenskaber.
Eleven skal opnå viden om de begreber, som  

 anvendes indenfor farvelæren, have en viden om og færdigheder i farvernes  

 blandingsmæssige egenskaber og skal kunne udføre kuløranalyse, farveblanding  

 og -efterligning.
Eleven skal opnå kendskab til farvernes psykologiske  

 virkning og en bevidst holdning til at anvende farver og kunne anvende de  

 værktøjer og hjælpemidler (herunder scanner-teknik og kreativ anvendelse af  

 EDB), som er til rådighed for farveblanding og farvesætning.
Ved  

 undervisningens start skal eleven testes for farveblindhed.
Stk. 5.  I faget påføringsteknikker skal eleven  

 korrekt kunne anvende og vurdere sammenhængen mellem værktøj, udstyr,  

 materialer og teknikker.
Eleven skal kunne udføre limning og svejsning af  

 auto-plastemner, kunne opbygge en bund med slibning, manuel spartling og med  

 fylder, kunne udføre lakering med forskellige typer materialer og med  

 forskellige sprøjteteknikker og kunne udføre effekt-lakering.
Eleven skal  

 kunne anvende forskellige tørreteknikker (eksempelvis indfrarød tørring),  

 kunne anvende forskellige dekorationsteknikker (blandt andet ved hjælp af  

 tapeteknik og udtoninger) og kunne udføre finish med forskellige  

 efterbehandlingsmetoder.
Eleven skal kunne anvende og vedligeholde apparatur  

 og værktøj og kunne anvende de gældende miljø- og sikkerhedsbestemmelser.
Stk. 6.  I faget opmåling og prisberegning skal  

 eleven have opnået en sådan prislisteforståelse, at eleven er i stand til at  

 planlægge eget arbejde, opmåle og foretage prisberegning.
Eleven skal kunne  

 udføre arbejds- og tidsplanlægning af eget arbejde, kende vognmalerfagets  

 opmålingsprincipper og foretage opmåling samt anvende målliste.
Eleven skal  

 kunne udarbejde akkordregning, kunne give en vejledende pris på givne opgaver  

 og anvende emnerelevant edb.
 Stk. 7.  Epoxysikkerhedsundervisningen gennemføres i  

 regi af Arbejdsmarkedsstyrelsens kursus »Kursus i personlig sikkerhed  

 ved arbejde med epoxyharpikser og isocyanater«.
Stk. 8.  I faget industriel overfladebehandling  

 skal eleven efter skoleundervisningens afslutning have et grundlæggende  

 teoretisk kendskab til forskellige typer industriel overfladebehandling og de  

 forskellige elementer, som indgår heri.
Eleven skal opnå en grundlæggende  

 viden om sikkerhedsforanstaltninger, materialer, anlæg og maskiner,  

 påføringsmetoder, kontrol og kvalitetssikring samt reparation og  

 vedligeholdelse.
§ 10.  Undervisningen i valgfag følger reglerne i  

 hovedbekendtgørelsen.
Der anvendes ca. 5,3 uger til valgfag.
Undervisningsplan § 11.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Praktikuddannelsen § 12.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 6.
§ 13.  Praktikuddannelsen skal give eleven praktisk  

 oplæring i de almindeligt forekommende arbejdsfunktioner, metoder, materialer  

 og værktøjer.
Eleven skal beskæftiges med varierende arbejdsopgaver, der  

 giver mulighed for at arbejde med vognmalerfaget i hele dets bredde for  

 herigennem at opnå en alsidig oplæring, rutine og selvstændighed.
 Stk. 2.  I løbet af praktiktiden skal eleven stilles  

 overfor arbejdsopgaver med stadig stigende sværhedsgrad inden for hver af de  

 i stk. 4 nævnte discipliner således, at eleven udvikler en stadig større  

 selvstændighed og rutine i udførelsen af vognmalerfagets arbejdsområder.  

 Herudover skal eleven forberedes til og motiveres for uddannelsens  

 skoleophold.
 Stk. 3.  Praktiktiden i virksomheden varer ca. 147 uger,  

 og den opdeles i tre intervaller af hver ca. 49 ugers varighed.
 Stk. 4.  Praktikuddannelsen skal i første interval  

 indeholde oplæring i følgende discipliner, som eleven skal beherske ved  

 intervallets afslutning:
 Stk. 5.  Praktikuddannelsen skal i 2. interval indeholde  

 oplæring i følgende discipliner, som eleven skal beherske ved intervallets  

 afslutning:
 Stk. 6.  I løbet af sidste interval skal eleven  

 selvstændigt og rutineret kunne planlægge, beskrive og udføre samtlige  

 arbejdsområder i vognmalerfaget.
Stk. 7.  Til sikring af den enkelte elevs oplæring i  

 virksomheden anvendes en personlig uddannelseshåndbog.
De nærmere regler for  

 anvendelse af håndbogen udformes af Malerfagets faglige Fællesudvalg.
 § 14.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse af  

 skolens elever, jf. hovedbekendtgørelsen.
 § 15.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven,  

 hvorvidt der er arbejdsområder, hvor eleven ikke har opnået et  

 tilfredsstillende niveau, og giver supplerende oplysninger om elevens faglige  

 standpunkt, som kan være til gavn for skolens planlægning af elevens  

 undervisning i skoleperioden.
 Stk. 2.  Virksomheden udsteder en afsluttende  

 praktikerklæring i overensstemmelse med hovedbekendtgørelsen, ved  

 afslutningen af praktiktiden i en virksomhed.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og stk. 2. Praktikvirksomheden kan  

 rekvirere blanketterne på skolen og hos det faglige udvalg.
Bedømmelse og uddannelsesbeviser Uddannelsesbevis § 16.  Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som dokumentation  

 for, at eleven har opnået kompetence inden for uddannelsen, jf. stk. 1.
 Stk. 2.  Uddannelsesbevis udstedes, når skolebevis er  

 udstedt, jf. § 17, og afsluttende praktikerklæring er udstedt, jf. § 15, stk.  

 2, og når afsluttende prøve (svendeprøve) i områdefag er bestået, jf. § 21,  

 stk. 2.
 Stk. 3.  I uddannelsesbeviset, der affattes i  

 overensstemmelse med hovedbekendtgørelsen, skal angives uddannelsens  

 betegnelse, jf. § 1, stk. 1, samt oplysning om den opnåede karakter ved den  

 afsluttende prøve (svendeprøve) i områdefag.
 Stk. 4.  Det faglige udvalg opbevarer fortegnelser over  

 udstedte uddannelsesbeviser i 30 år.
Skolebevis § 17.  Når samtlige skoleperioder i uddannelsen er  

 gennemført, og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelser skal være opfyldt for  

 udstedelse af skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 20,  

 stk. 3.
 Stk. 5.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
§ 18.  Senest ved afslutningen af sidste skoleperiode  

 i uddannelsen udsteder skolen eksamensbeviser for de grundfag eller valgfag,  

 som er afsluttet med eksamen.
Hvis et fag ikke er afsluttet med eksamen,  

 giver skolen ved uddannelsens afslutning eleven bevis for den gennemførte  

 undervisning med angivelse af den opnåede karakter, hvis karakteren ikke  

 fremgår af skolebeviset, jf. § 17, stk. 3.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende periode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 19.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og give grundlag for udstedelse af skolevejledning  

 samt evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen er endvidere at bidrage til grundlaget for  

 udstedelse af skolebevis, jf. § 17.
Skolevejledning § 20.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og praktikvirksomheden, jf.  

 dog stk. 4.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde:
Stk. 3.  Efter sidste skoleperiode i uddannelsen  

 udsteder skolen kun en skolevejledning, hvis betingelserne for udstedelse af  

 skolebevis, jf. § 17, stk. 2, ikke er opfyldt.
Skolen kan dog udstede en  

 skolevejledning efter sidste skoleperiode med angivelse af elevens eventuelle  

 behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 21.  Ved karaktergivning anvendes 13-skalaen, jf.  

 eksamensbekendtgørelsen.
Stk. 2.  Karakteren ved den afsluttende prøve i  

 områdefag (svendeprøve) udtrykkes ved en af de betegnelser uden tal, som er  

 angivet i nedenstående skala: 00 - 5,9 Ikke antaget 6,0 - 9,4 Antaget 9,5 -  

 10,4 Antaget med ros 10,5 - 11,4 Tildelt malerfagets bronzemedalje 11,5 - 13 Tildelt malerfagets sølvmedalje Afsluttende bedømmelse § 22.  Skolen afholder eksamen i grundfag i henhold  

 til de regler, der er fastsat herfor.
 Stk. 2.  Endvidere afholdes afsluttende prøve i  

 områdefag efter reglerne i § 23 og 24.
 Stk. 3.  Skolen giver i øvrigt karakter i de grundfag,  

 som ikke afsluttes med eksamen efter stk. 1.
Stk. 4.  I områdefag giver skolen ved afslutningen af  

 den sidste skoleperiode en bedømmelse i forhold til slutmålene for  

 undervisningen i det enkelte områdefag, jf. § 9. Der gives karakterer i  

 kundebetjening, farvelære, materialelære, påføringsteknikker, opmåling og  

 prisberegning samt industriel overfladebehandling.
Karaktererne lægges  

 sammen, divideres med 6 og afrundes til nærmeste decimal.
 Stk. 5.  For valgfag foretages bedømmelse efter reglerne  

 om disse fag.
§ 23.  I sidste skoleperiode afholdes en afsluttende  

 prøve, der samtidig udgør en svendeprøve.
Prøven består af en skriftlig prøve  

 og praktiske opgaver, jf. § 24, og foregår uden vejledning.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elvernes praktikvirksomheder til  

 det faglige udvalg.
Stk. 4.  Det faglige udvalg udpeger herefter de censorer  

 (skuemestre), der er nævnt i stk. 5, og giver skolen meddelelse om  

 udpegelsen.
Tidspunkt for bedømmelse af prøven aftales mellem skolen og det  

 faglige udvalg.
Stk. 5.  Elevernes løsning af opgaverne bedømmes efter  

 reglerne i § 26 af en lærer udpeget af skolen og 2 censorer.
Censorerne skal  

 have den fornødne fagkundskab og repræsentere henholdsvis arbejdsgiversiden  

 og arbejdstagersiden i det faglige udvalg.
Censorerne skal opfylde  

 habilitetskravene i henhold til eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
§ 24.  Den skriftlige prøve består af opgaver inden  

 for områdefagene Opmåling og prisberegning samt Materialelære.  

 Skriftligt opslagsmateriale herunder elevens egne notater og regnemaskiner må  

 anvendes under løsning af opgaven.
Opgaven skal besvares indenfor 4  

 klokketimer.
 Stk. 2.  De praktiske opgaver indenfor områdefag består  

 af følgende discipliner med tilhørende vægtning:
 Stk. 3.  De praktiske opgavers varighed udgør ialt 33  

 klokketimer.
 Stk. 4.  Læreren skal være til stede under udførelsen af  

 de praktiske prøver.
§ 25.  Ved bedømmelsen af opgaven ved den skriftlige  

 prøve, jf. § 24, stk. 1, giver læreren og de to censorer hver en karakter  

 under anvendelse af talværdierne i karakterskalaen i § 21, stk. 1.  

 Karaktererne ved prøven fremkommer som et gennemsnit af de tre afgivne  

 karakterer.
Karakteren for den skriftlige prøve vægtes med 1/4 af den samlede  

 bedømmelse af prøven (svendeprøven).
 Stk. 2.  Ved bedømmelsen af de praktiske opgaver, jf. §  

 24, stk. 2, giver læreren og de to censorer hver en karakter under anvendelse  

 af talværdierne i karakterskalaen i § 21, stk. 2. Karaktererne ved prøven  

 fremkommer som et gennemsnit af de tre afgivne karakterer.
 Stk. 3.  For at bestå den afsluttende prøve  

 (svendeprøve) kræves, at karakteren for den praktiske prøve i stk. 2 gange  

 med 3 plus karakteren for den skriftlige prøve i stk. 1 sammentalt og  

 divideret med 4 og herefter afrundet til nærmeste decimal efter almindelige  

 regneregler skal blive mindst 6,0.
 Stk. 4.  Resultatet af den afsluttende prøve  

 (svendeprøve) udtrykkes ved en af de betegnelser uden tal, som er angivet i §  

 21, stk. 2.
Stk. 5.  Ved de beregninger, som er forudsat i stk. 1, 2  

 og 3, foretages ikke afrunding.
Forinden fastsættelse af karakteren efter  

 stk. 4, foretages afrunding af det endelige resultat til en decimal efter  

 almindelige regneregler.
Stk. 6.  De beregninger, som er forudsat i stk. 1, 2 og  

 3, foretages af skolen.
Skolen indsender resultatet af beregningen og  

 oplysninger om de enkelte karakterer, som er givet efter stk. 1 og 2, til det  

 faglige udvalg.
Det faglige udvalg kan udarbejde et skema til dette formål.
 § 26.  Skolen skal tilbyde elever, der ikke består den  

 afsluttende prøve, en ny prøve eventuelt efter supplerende praktikuddannelse  

 eller skoleundervisning.
 Stk. 2.  Elever, som har været forhindret i at fuldføre  

 prøven (svendeprøven) på grund af dokumenteret sygdom eller anden tvingende  

 årsag, kan deltage i en ny prøve efter det faglige udvalgs nærmere  

 bestemmelse.
Ikrafttrædelses- og overgangsbestemmelser § 27.  Bekendtgørelsen træder i kraft den 1. januar  

 1998.
 Stk. 2.  Samtidig ophæves bekendtgørelse nr. 1035 af 14.  

 december 1995 om uddannelse til vognmaler.
Stk. 3.  For elever, der har indgået uddannelsesaftale  

 før 1. januar 1998, og som mangler at gennemføre sidste skoleophold efter 1.  

 januar 1998, giver skolen ved afslutningen af sidste skoleperiode en  

 bedømmelse i forhold til slutmålene for undervisningen i det enkelte  

 områdefag, jf. § 10 i bekendtgørelse af 15. december 1995 om uddannelse til  

 vognmaler.
Der gives karakter for hvert områdefag.
Karaktererne lægges  

 sammen, divideres med 7 og afrundes til nærmeste decimal.
Stk. 4.  Elever, der i 1997 har gennemført 2.  

 skoleperiode på 20 uger uden uddannelsesaftale skal indgå en  

 uddannelsesaftale med en varighed på 3 år med skoleophold på 2x5 uger.
Skolen  

 fastsætter efter samråd med det lokale uddannelsesudvalg fornødne  

 overgangsordninger for elever, der på ikrafttrædelsestidspunktet er i gang  

 med uddannelsen.
