Resumé A klagede over, at det vederlag, som han modtog i forbindelse med  

 hvervet som medlem af et huslejenævn, blev fradraget i hans  

 arbejdsløshedsdagpenge.
Reglerne om fradrag i dagpenge som følge af indtægter ved arbejde  

 mv. findes i bekendtgørelse nr. 57 af 1. marts 1982, der er udstedt af  

 Direktoratet for Arbejdsløshedsforsikringen.
Ifølge bekendtgørelsens § 2,  

 stk.  

 2, skal der ske fradrag for udøvelse af borgerligt ombud eller andet hverv i  

 det offentliges tjeneste, for hvilket der udbetales et vederlag, der ikke  

 alene  

 har karakter af diæter og lignende.
Varetagelse af hverv som f.eks. lægdommer  

 ved boligretten medfører dog efter bekendtgørelsens § 2, stk. 3, ikke  

 fradrag.
For sit hverv i huslejenævnet modtog A vederlag i form af 300 kr.  

 pr. dag.
På dage, hvor hvervet beslaglagde mere end fire timer, udgjorde  

 vederlaget dog det dobbelte.
Navnlig under hensyn til den meget beskedne sammenhæng mellem den  

 ydelse, der i tidsmæssig udstrækning skulle præsteres, og det vederlag, som A  

 modtog, fandt ombudsmanden, at A's vederlag mest naturligt måtte betegnes som  

 en diæt i bekendtgørelsens forstand.
Da endvidere hvervet som lægdommer i  

 boligretten efter bekendtgørelsen udtrykkeligt var undtaget fra reglerne om  

 fradrag, var det efter en samlet vurdering ombudsmandens opfattelse, at A's  

 vederlag som medlem af huslejenævnet ikke burde medføre fradrag i hans  

 dagpenge.
 Ombudsmanden henstillede derfor til myndighederne at overveje  

 sagen på ny. (J. nr. 1991-1217-022).
 Ikke fradrag i arbejdsløshedsdagpenge for diæter modtaget for  

 hvervet som medlem af et huslejenævn.
 A klagede over, at  

 Arbejdsmarkedets Ankenævn havde tiltrådt en afgørelse fra Direktoratet for  

 Arbejdsløshedsforsikringen om, at det vederlag, som A modtog i forbindelse  

 med  

 sit hverv som medlem af et huslejenævn, blev fradraget i hans  

 arbejdsløshedsdagpenge.
 De faktiske omstændigheder i  

 sagen var i korthed følgende:
A havde siden 1983 været  

 medlem af huslejenævnet i K Kommune.
Han var udpeget til dette hverv af  

 kommunalbestyrelsen i K Kommune efter indstilling fra Lejernes LO.
For  

 deltagelse i hvert af nævnets møder modtog A et vederlag på 300 kr.
Oversteg  

 mødets varighed fire timer, udgjorde vederlaget dog det dobbelte.
A klagede til  

 Specialarbejderforbundets lokale arbejdsløshedskasse i K over, at det beløb,  

 han fik udbetalt i mødediæt, blev fratrukket hans dagpenge.
I skrivelsen  

 anførte A bl.a. følgende:
 "...
Den praksis som rundskrivelse  

 nr. 10/90 lægger op til kan derfor kun betegnes som grov diskrimination mod  

 arbejdsløse, der påtager sig et borgerligt ombud, der alene medfører  

 udbetaling  

 af mødediæter - men ikke fast vederlag eller direkte løn.
Som den eneste  

 gruppe  

 skal arbejdsløse acceptere at udføre et borgerligt ombud uden at få dækket  

 sit  

 indtægtstab i den tid som det tager at udføre det borgerlige ombud - og alene  

 nøjes med den dækning, som mødediæterne giver.
..." Arbejdsløshedskassen tog  

 stilling til A's klage i en skrivelse til A.
I skrivelsen var bl.a. anført  

 følgende:
 "...
 [Det er] nu fastslået, at der  

 altid skal ske fradrag for vederlag samt diæter, såfremt disse er  

 indkomstskattepligtige.
 ...
Såfremt afdelingen har  

 dokumentation fra kommunen for, at ikke  

  

 hele  

  

 beløbet, der udbetales, er skattepligtigt, kan fremgangsmåden anvendes.
Alene  

 det beløb, der er skattepligtigt, skal modregnes.
..." A klagede til Direktoratet  

 for Arbejdsløshedsforsikringen over arbejdsløshedskassens afgørelse.
I  

 anledning af denne klage udtalte arbejdsløshedskassen i en skrivelse til  

 direktoratet, at man i princippet var enig i, at der ikke burde ske fradrag  

 for  

 diæter.
 I direktoratets afgørelse i  

 sagen var bl.a. anført følgende:
 "...
 I denne anledning skal man  

 meddele, at der skal ske fradrag for udøvelse af borgerligt ombud eller andet  

 hverv i det offentliges interesse, for hvilket der udbetales et vederlag, der  

 ikke alene har karakter af diæter og lignende, jf. § 2, stk. 2, i  

 direktoratets  

 bekendtgørelse nr. 57 af 1. marts 1982 om arbejdes og indtægters betydning  

 for  

 dagpengenes størrelse.
 Ved afgørelsen af om  

 vederlaget medfører fradrag i dagpenge, er det ikke vederlagets benævnelse -  

 f.eks. "mødediæter" - men dets karakter, der er afgørende for, om  

 der  

 skal ske fradrag i dagpengene.
 Ved afgørelsen af om der  

 foreligger en egentlig aflønning, finder direktoratet, at der skal tages  

 udgangspunkt i om ydelsen er skattepligtig.
 På dette grundlag og på  

 grundlag af at de udbetalte mødediæter er skattepligtige, finder  

 direktoratet,  

 at disse skal medføre fradrag i dagpengene, jf. § 2, stk. 2, i ovennævnte  

 bekendtgørelse.
 Direktoratet har i øvrigt  

 lagt vægt på, at udbetalingen og størrelsen af mødediæterne er nøje  

 sammenhængende med det udførte arbejde, d.v.s. mødernes længde.
 Direktoratet kan endelig  

 oplyse, at arbejdsløshedskassemedlemmer, der udfører borgerligt ombud, ikke  

 er  

 stillet anderledes end andre ledige arbejdsløshedskassemedlemmer, der i  

 ledighedsperioden har indtægter ved bibeskæftigelse.
..." A klagede til  

 Arbejdsmarkedets Ankenævn over direktoratets afgørelse.
I skrivelsen gjorde A  

 bl.a. gældende, at direktoratets afgørelse indebar ulovlig  

 forskelsbehandling.
 I en skrivelse til A meddelte  

 Arbejdsmarkedets Ankenævn, at man havde behandlet A's klage på et møde, og at  

 ankenævnet her havde besluttet at tiltræde direktoratets afgørelse med den  

 anførte begrundelse.
 I Specialarbejdernes  

 Arbejdsløshedskasses klage for A til mig var anført følgende:
 "...
 På baggrund af diæternes  

 størrelse, set i forhold til den medgåede tid, er det herefter kassens  

 opfattelse, at diæterne ikke udgør en egentlig aflønning for det, der er  

 udført, hvorfor det er kassens opfattelse, at de diæter, som udbetales, ikke  

 skal medføre fradrag i arbejdsløshedsdagpengene.
 Kassen er derfor uenig i den  

 af direktoratet og ankenævnet skabte præcedens gående ud på, at første  

 kriterie, for hvorvidt der skal foretages fradrag i dagpengene, er, om den  

 udbetalte diæt er skattepligtig.
..." Arbejdsløshedskassens klage  

 var vedlagt en redegørelse om sagen fra A selv.
I denne redegørelse gjorde A  

 bl.a. gældende, at de trufne afgørelser indebar ulovlig diskrimination af  

 arbejdsløse, og at afgørelserne var i strid med den internationale konvention  

 om borgerlige og politiske rettigheder.
Arbejdsløshedskassen præciserede  

 senere, at A's redegørelse skulle betragtes som en del af kassens klage.
 I en udtalelse, som jeg i  

 anledning af klagen indhentede fra Direktoratet for  

 Arbejdsløshedsforsikringen,  

 var anført følgende:
 "...
 Diæter og lignende vederlag  

 vil ofte være kendelige på, at der ikke er en sammenhæng mellem beløbet og  

 den  

 tid, som beskæftigelsen har taget, og de vil typisk være skattefri, da der  

 ikke  

 ved beskæftigelsen opnås en (netto)indtægt.
 Direktoratet har ved  

 afgørelsen af, om der foreligger en egentlig aflønning, fundet det  

 formålstjenligt at tage udgangspunkt i, om ydelsen (vederlaget/diæten) er  

 skattepligtig indkomst eller helt eller delvis skattefrit.
 Dette kriterie står  

 imidlertid ikke alene, idet der ved afgørelsen af, om der er tale om  

 aflønning,  

 også lægges vægt på, om der er en sammenhæng mellem det udbetalte beløb og  

 den  

 medgåede tid, herunder for eksempel om diæternes størrelse er afhængige af  

 mødernes varighed og medlemmets deltagelse i møderne.
 Er der således tale om diæter  

 eller lignende vederlag, hvor der ikke er en sammenhæng mellem det udbetalte  

 beløb og den medgåede tid, er det direktoratets opfattelse, at disse beløb på  

 trods af skattepligt ikke skal medføre fradrag.
 For så vidt angår den  

 konkrete sag, er det fortsat direktoratets opfattelse, at de diæter, der er  

 udbetalt til ovennævnte i forbindelse med hans deltagelse i møder i  

 huslejenævnet, skal medføre fradrag i dagpengene med den begrundelse, der er  

 anført i direktoratets skrivelse af ... .
..." I min afsluttende skrivelse  

 til klageren udtalte jeg følgende:
 "1. Loven om  

 arbejdsformidling og arbejdsløshedsforsikring indeholder i § 58 følgende  

 bestemmelse:
"§ 58. Efter forhandling  

 med landsarbejdsnævnet kan direktøren for arbejdsløshedsforsikringen  

 fastsætte  

 regler om ...
3) hvilken betydning arbejde  

 og indtægt i ledighedsperioden skal have for størrelsen af dagpengene." I medfør af denne bestemmelse  

 har Direktoratet for Arbejdsløshedsforsikringen udstedt bekendtgørelse nr. 57  

 af 1. marts 1982 (med senere ændringer) om arbejdes og indtægters betydning  

 for  

 arbejdsløshedsdagpengenes størrelse.
Bekendtgørelsens §§ 1 og 2 har følgende  

 ordlyd:
 "  

  

 § 1. Udførelse af arbejde i en ledighedsperiode, herunder arbejde  

 uden for normal arbejdstid og på helligdage, medfører fradrag i dagpengene.
Stk. 2. Ved arbejde forstås aktiviteter, som enten medfører indtægt  

 eller efter sin art almindeligvis medfører indtægt.
Diæter og lignende  

 vederlag, samt små beløb eller andre ydelser, der ikke kan anses for at være  

 en  

 aflønning, betragtes i denne forbindelse ikke som indtægt.
 Stk. 3. Almindeligt vedligeholdelses- eller reparationsarbejde i  

 eget hjem medfører ikke fradrag.
 § 2. Udøvelsen af hverv som medlem af en kommunalbestyrelse  

 medfører fradrag i dagpengene i det omfang, medlemmet har mulighed for at  

 opnå  

 fast vederlag eller erstatning for tabt arbejdsfortjeneste i henhold til den  

 kommunale styrelseslov eller lov om et hovedstadsråd.
Stk. 2. Der skal i øvrigt ske fradrag for udøvelse af borgerligt  

 ombud eller andet hverv i det offentliges interesse, for hvilket der  

 udbetales  

 et vederlag, der ikke alene har karakter af diæter og lignende, herunder a) hverv som formand for en kommunalbestyrelses stående udvalg, b) hverv som formand for en skolekommission, c) hverv som det offentliges repræsentant i institutioner m.v., d) hverv, der i medfør af lov om skattemyndighedernes organisation og om  

 klageadgang m.m. (skattestyrelsesloven) og vurderingsloven varetages i  

 forbindelse med ligninger og vurderinger.
Stk. 3. Varetagelse af hverv som nævning, domsmand eller lægdommer  

 ved boligretten, tilforordnet ved valg, medlem af skolenævn og lignende, samt  

 opfyldelse af vidnepligt medfører ikke fradrag." Bekendtgørelsen er suppleret  

 af direktoratets vejledning af 1. marts 1982. Under omtalen af  

 bekendtgørelsens  

 § 1 hedder det i vejledningen bl.a. følgende:
 "...
 Hvis beskæftigelsen medfører  

 indtægt, enten direkte i form af aflønning eller mere indirekte i form af  

 modydelser  

 eller lignende, vil dette være afgørende, således at der skal ske fradrag.  

 Der  

 er imidlertid ydelser, der ikke i denne sammenhæng betragtes som indtægt.
 Dette gælder diæter og  

 lignende vederlag, jfr. bekendtgørelsens § 1, stk. 2. Der er her tale om  

 beløb,  

 der indeholder en vis aflønning, men samtidig indeholder dækning af  

 omkostninger ved beskæftigelsen, og hvor de enkelte bestanddele ikke kan  

 gøres  

 op.
 ...
Sådanne udbetalinger har ikke  

 betydning for dagpengene, og det samme gælder små beløb eller andre ydelser,  

 der har karakter af en erkendtlighed, f.eks. for en særlig indsats i en  

 idrætsforening eller en humanitær organisation.
Ofte vil sådanne tilfælde  

 være  

 kendelige på, at der ikke er den sammenhæng mellem beløbet og den tid,  

 beskæftigelsen har taget, som er normalt, når der er tale om en egentlig  

 aflønning.
..." Under omtalen af  

 bekendtgørelsens § 2 anføres det i vejledningen bl.a. følgende:
 "...
 Hovedretningslinien er, at  

 der kun skal ske fradrag, hvis der er en egentlig aflønning forbundet med  

 hvervet.
..." Det bemærkes, at den citerede  

 bestemmelse i bekendtgørelsens § 2, stk. 3, ikke er nærmere omtalt i  

 direktoratets vejledning.
2. Huslejenævnene er nedsat i  

 medfør af kap.
VI i lov om midlertidig boligregulering (lovbekendtgørelse nr.  

 714 af 25. oktober 1991). Der er i hver kommune et eller flere huslejenævn,  

 jf.  

 lovens § 35, stk. 1. Medlemskab af et huslejenævn må betragtes som borgerligt  

 ombud, jf. boligreguleringslovens § 37, stk. 2, sammenholdt med lejelovens §  

 109, stk. 3.
 Om vederlag for nævnsmedlemmernes  

 virksomhed indeholder boligreguleringsloven alene følgende bestemmelse:
 "  

  

 § 38.
 ...
Kommunalbestyrelsen kan  

 tillægge formanden og de øvrige medlemmer vederlag for deres  

 virksomhed." Sekretariatschefen for De  

 Københavnske Huslejenævn har over for en af mine medarbejdere bekræftet, at  

 der  

 heller ikke på andet grundlag centralt er fastsat særlige bestemmelser om  

 vederlag eller diæter til nævnsmedlemmerne.
Det er således i princippet op  

 til  

 hver enkelt kommune at fastsætte vederlagsformen.
I (K) Kommune - hvis  

 huslejenævn (A) som anført er medlem af - udbetales der efter det over for  

 mig  

 oplyste vederlag til nævnets medlemmer efter reglerne i Indenrigsministeriets  

 bekendtgørelse nr. 471 af 20. juni 1991 om diæter og vederlag for udøvelsen  

 af  

 kommunale hverv.
Bekendtgørelsen er udstedt i medfør af bl.a.  

 kommunestyrelseslovens §§ 16 og  

 16 a.  

 Bekendtgørelsens § 3 har følgende ordlyd:
"  

  

 § 3. Diætbeløbet for deltagelse i møder, kurser m.v., jf. § 16,  

 stk. 2, 3 og 5 i lov om kommunernes styrelse, udgør 300 kr. pr. dag.
For  

 dage,  

 hvor hvervet beslaglægger mere end 4 timer, ydes 600 kr." 3. De argumenter, som  

 Direktoratet for Arbejdsløshedsforsikringen har anført for, at det udbetalte  

 vederlag skal fradrages i dagpengene, kan sammenfattes således:
 Vederlaget  

 er skattepligtigt.
 Vederlagets  

 størrelse er "nøje sammenhængende med det udførte arbejde, d.v.s.  

 mødernes  

 længde" (citat fra direktoratets afgørelse ...).
 Til disse argumenter skal jeg  

 kort anføre følgende:
 ad a.  

  

 Jeg er opmærksom på, at direktoratet udtrykkeligt har  

 fremhævet, at den omstændighed, at det pågældende beløb er skattepligtigt,  

 ikke  

 i sig selv har været afgørende for direktoratets afgørelse.
Jeg kan tilslutte mig, at det  

 anførte kriterium kan have en vis vejledende betydning i tvivlstilfælde.
Da  

 det  

 imidlertid ofte kan være forskellige hensyn, der gør sig gældende ved  

 fortolkningen af henholdsvis skattelovgivningen og den sociale lovgivning,  

 mener jeg, at kriteriet i den samlede afvejning kun kan tillægges begrænset  

 vægt over for de modstående fortolkningsfaktorer.
ad b.
Jeg kan tilslutte mig, at det ved vurderingen af, om et  

 vederlag skal anses som aflønning eller diæt i bekendtgørelsens forstand, må  

 tillægges betydelig vægt, hvilken sammenhæng der er mellem størrelsen af det  

 vederlag, der udbetales, og den tid, der er forbrugt på hvervet.
Derimod må jeg i nogen grad  

 stille mig uforstående over for direktoratets bemærkning om, at der i det  

 foreliggende tilfælde er en nøje sammenhæng mellem det beløb, der er udbetalt  

 til (A) og den tid, han har anvendt på varetagelse af sit hverv; som det  

 fremgår af § 3 i Indenrigsministeriets bekendtgørelse, anvendes der kun to  

 vederlagssatser: én for møder af mindre end fire timers varighed og én for  

 alle  

 andre møder.
Efter min opfattelse må der på den baggrund tværtimod siges at  

 være meget beskeden sammenhæng mellem vederlag og arbejdsindsats.
Den  

 sammenhæng, der er, genfindes i hvert fald næppe i noget normalt  

 ansættelsesforhold.
 Herefter må jeg anse det for  

 tvivlsomt, om de argumenter, direktoratet har anført, i sig selv kan bære den  

 trufne afgørelse.
 4. Afgørelsen af, om (A's)  

 vederlag skal anses for indtægt eller diæt i bekendtgørelsens forstand, må i  

 første række bero på en fortolkning af retsgrundlaget: §§ 1 og 2 i  

 direktoratets bekendtgørelse.
Princippet i bekendtgørelsens  

 § 2 kan siges at være følgende: Hovedreglen er, at der skal ske fradrag for  

 det  

 vederlag, der udbetales som led i varetagelse af borgerligt ombud eller andet  

 hverv i det offentliges tjeneste, såfremt vederlaget ikke alene har karakter  

 af  

 diæt.
Dette gælder dog ikke for de borgerlige ombud, der er nævnt i  

 bestemmelsens stk. 3. I disse sidstnævnte tilfælde er det således uden  

 betydning, i hvilket omfang vederlaget kan siges at have karakter af diæt.
 Herefter mener jeg, at der  

 navnlig må lægges vægt på følgende:
a.
Jeg må være enig med arbejdsløshedskassen i, at det vederlag,  

 som (A) modtager for sit medlemskab, i hvert fald har betydelig lighed med en  

 diæt i ordets normale betydning.
Herved har jeg navnlig lagt vægt på,  

  

 at  

  

 sammenhængen mellem den ydelse, der i  

 tidsmæssig udstrækning præsteres, og det vederlag, der modtages, som anført  

 må  

 anses for meget beskeden, og  

  

 at  

  

 den  

 "timeløn", der eksempelvis ydes ved et møde af fire timers varighed  

 (75 kr.), som følge heraf må siges at være væsentligt lavere, end hvad man  

 normalt ville forbinde med en egentlig aflønning; i den forbindelse har jeg i  

 øvrigt noteret mig, at det af de ovenfor citerede bemærkninger i  

 direktoratets  

 vejledning fremgår, at den omstændighed, at et vederlag indeholder en vis  

 aflønning,  

 efter direktoratets opfattelse ikke udelukker, at der er tale om en diæt.
 På den baggrund finder jeg,  

 at det vederlag, der ydes (A), mest naturligt må betegnes som en diæt i  

 bekendtgørelsens forstand.
 b.  

  

 Hertil kommer, at det hverv, som (A) varetager, ikke har nogen  

 lighed med den opregning af hverv, der er foretaget i bekendtgørelsens § 2,  

 stk. 2. Denne omstændighed må efter min opfattelse tillægges en vis betydning  

 som fortolkningsmoment, uanset at opregningen efter bestemmelsens ordlyd ikke  

 er  

 udtømmende.
Derimod har (A's) hverv meget  

 betydelig lighed med de hverv, der er opregnet i bekendtgørelsens § 2, stk.  

 3,  

 hvor det bl.a. er bestemt, at vederlag for hvervet som lægdommer i  

 boligretten  

 ikke medfører fradrag i dagpengeretten.
Uanset at bekendtgørelsens § 2, stk.  

 3,  

 har karakter af en undtagelsesbestemmelse, må det umiddelbart forekomme noget  

 vanskeligt at indse, at der i henseende til fradrag i dagpenge bør være  

 forskel  

 på, om man er medlem af boligretten eller af et huslejenævn.
I den  

 forbindelse  

 bemærker jeg, at heller ikke vederlæggelsen af de hverv, der er opregnet i  

 bekendtgørelsens § 2, stk. 3, - herunder medlemskab af boligretten - er  

 ganske  

 uafhængig af, hvor meget tid der er forbundet med hvervets varetagelse; jeg  

 henviser herved til Justitsministeriets bekendtgørelse nr. 712 af 17.  

 november  

 1987 om ydelser til lægdommere og vidner mv.
5. Efter en samlet vurdering  

 må det herefter være min opfattelse, at det vederlag, som (A) modtager som  

 medlem af huslejenævnet i (K) Kommune, mest naturligt bør henføres under  

 begrebet diæt i bekendtgørelsens forstand.
Vederlaget bør derfor ikke  

 fradrages  

 i (A's) ret til dagpenge.
 Jeg har ikke fundet grundlag  

 for at formulere min retsopfattelse som en kritik af Direktoratet for  

 Arbejdsløshedsforsikringen og Arbejdsmarkedets Ankenævn.
Jeg har gjort direktoratet og  

 ankenævnet bekendt med min opfattelse og henstillet, at ankenævnet genoptager  

 (A's) sag på grundlag af det, jeg har anført.
Jeg har udbedt mig underretning  

 om ankenævnets afgørelse.
..." I skrivelse af 27. maj 1993  

 meddelte Arbejdsmarkedets Ankenævn mig, at ankenævnet havde ophævet den  

 tidligere trufne afgørelse i A's sag, således at de mødediæter, som A havde  

 modtaget som medlem af huslejenævnet i K Kommune, ikke medførte fradrag i  

 hans  

 dagpenge.
 Jeg meddelte herefter  

 ankenævnet, at jeg tog afgørelsen til efterretning.
