Bekendtgørelse om ændring af bekendtgørelse om selvforskyldt ledighed § 1 I bekendtgørelse om selvforskyldt ledighed, jf. bekendtgørelse nr. 62 af 25. januar 2012 foretages efter forhandling med Beskæftigelsesrådet følgende ændringer:
 1. Indledningen affattes således:
»I medfør af § 62, stk. 6, § 63, stk. 5, § 65, stk. 6, og § 65 a, stk. 7, i lov om arbejdsløshedsforsikring m.v., jf. lovbekendtgørelse nr. 838 af 4. juli 2011, fastsættes efter forhandling med Beskæftigelsesrådet:« 2. § 1, stk. 3-11, ophæves og i stedet indsættes:
»Stk. 3. Ved »anden aktør« forstås en anden offentlig eller privat samarbejdspartner, som jobcenteret har indgået aftale med, jf. lov om ansvaret for og styringen af den aktive beskæftigelsesindsats.
Anden aktør sidestilles i denne bekendtgørelse med jobcenteret i det omfang, anden aktør har fået overladt at varetage opgaver for jobcenteret efter lov om en aktiv beskæftigelsesindsats.
 Stk. 4. Ved »samtale« forstås alle samtaler, som jobcenteret, a-kassen eller anden aktør indkalder medlemmet til efter lov om en aktiv beskæftigelsesindsats eller lov om arbejdsløshedsforsikring m.v.
 Stk. 5. Ved »tilbud« forstås tilbud efter lov om en aktiv beskæftigelsesindsats.
Stk. 6. Ved »selvvalgt uddannelse« forstås 6 ugers selvvalgt uddannelse efter kapitel 8 a i lov om en aktiv beskæftigelsesindsats.« 3. § 2, stk. 2, affattes således:
»Stk. 2. Bekendtgørelsen omfatter også ledige medlemmer af en a-kasse, som 1) afslår et arbejde, som jobcenteret eller a-kassen har henvist til, 2) afslår at være med til at udarbejde eller revidere en jobplan eller som 3) afslår eller ophører i et tilbud.« 4. § 2, stk. 4, affattes således:
»Stk. 4. Bekendtgørelsen omfatter afslag og ophør, eller hvad der kan sidestilles hermed, inden for de seneste 12 måneder.
De 12 måneder regnes fra seneste afslag eller ophør.« 5. § 3 ophæves.
 6. I § 4, nr. 6, § 7, stk. 1, nr. 1, § 8, nr. 1, og § 9, nr. 3, udgår: »eller efter lov om børnepasningsorlov«.
 7. I § 4, nr. 6, udgår »får uddannelsesydelse efter loven,«.
 8. § 4, nr. 9, ophæves.
 9. Kapitel 2 ophæves.
 10. § 7, stk. 1, nr. 3, og § 9, nr. 3, ændres »får uddannelsesydelse efter loven« til: »deltager i selvvalgt uddannelse«.
 11. I § 7, stk. 2, udgår »dog«.
 12. § 12 affattes således:
»§ 12. Et medlem er selvforskyldt ledig, hvis medlemmet uden en gyldig grund, jf. kap. 4, afslår et arbejde, som pågældende er henvist til.
Dette gælder også, hvis medlemmet afslår et arbejde, som pågældende er henvist til, i en periode, hvor medlemmet 1) deltager i et tilbud eller 2) deltager i selvvalgt uddannelse.
Stk. 2. Det sidestilles med et afslag, hvis et medlem 1) udebliver fra en samtale hos en arbejdsgiver i forbindelse med en henvisning eller 2) ikke begynder på et arbejde, som pågældende er henvist til.
Stk. 3. Stk. 2 finder også anvendelse, hvis medlemmet udebliver fra en samtale med en arbejdsgiver om et henvist arbejde, eller ikke begynder på et arbejde, som pågældende er henvist til 1) på grund af ferie, som medlemmet ikke har meddelt til jobcenteret senest 14 dage før ferien holdes, og inden jobcenteret eller a-kassen henviser medlemmet til arbejdet eller 2) på grund af sygdom, som medlemmet ikke har meddelt til arbejdsgiveren inden samtalen eller arbejdets begyndelse.
 Stk. 4. Medlemmer, der er ansat på fuld tid med løntilskud eller som vikar på fuld tid i forbindelse med jobrotation, skal aftale ferie og meddele sygdom til arbejdsgiveren.
 Stk. 5. Det sidestilles også med et afslag, hvis et medlem udviser en adfærd, som gør, at jobcenteret eller a-kassen ikke henviser medlemmet til arbejdet, eller at arbejdsgiveren ikke ansætter medlemmet.
Stk. 6. Et medlem er ikke selvforskyldt ledig, jf. stk. 1, hvis medlemmet udebliver fra en samtale med en arbejdsgiver om et henvist arbejde eller ikke begynder i det arbejde, som pågældende er henvist til, hvis det dokumenteres, at dette skyldes et akut, udefrakommende forhold, som medlemmet ikke har kunnet forudse eller forhindre.
Det er en betingelse, at medlemmet har haft vilje til at møde til samtalen eller i arbejdet, og at medlemmet uden ugrundet ophold kontakter jobcenteret eller a-kassen om det manglende fremmøde.
Stk. 7. Stk. 1-3 finder ikke anvendelse, hvis jobcenteret har fraveget kravet om, at medlemmet skal stå til rådighed for henvist arbejde.« 13. § 13 affattes således:
 »§ 13. Et medlem er selvforskyldt ledig, hvis medlemmet uden en gyldig grund, jf. kap. 4, afslår at være med til at udarbejde eller revidere en jobplan.
 Stk. 2. Et medlem er også selvforskyldt ledig, hvis medlemmet uden en gyldig grund, jf. kap. 4, afslår eller ophører i et tilbud.
 Stk. 3. Det sidestilles med et afslag, hvis et medlem udviser en adfærd, som gør, at medlemmet ikke får udarbejdet eller revideret en jobplan eller ikke får et tilbud.
 Stk. 4. Det sidestilles med et afslag, hvis et medlem ikke begynder på et tilbud.
Stk. 5. Stk. 4 finder også anvendelse, hvis medlemmet ikke begynder på et tilbud 1) på grund af ferie, som medlemmet ikke har meddelt til jobcenteret senest 14 dage før ferien holdes, og inden jobcenteret afgiver tilbuddet eller 2) på grund af sygdom, som medlemmet ikke har meddelt til jobcenteret inden tilbuddets begyndelse.
Stk. 6. Et medlem er ikke selvforskyldt ledig, jf. stk. 4, hvis medlemmet ikke begynder i tilbuddet, 1) fordi medlemmet er til en ansættelsessamtale hos en arbejdsgiver eller er begyndt på et arbejde eller 2) hvis det dokumenteres, at det manglende fremmøde skyldes et akut udefrakommende forhold, som medlemmet ikke har kunnet forudse eller forhindre.
Stk. 7. Det er en betingelse for anvendelsen af stk. 6, at medlemmet har haft vilje til at møde i tilbuddet ved dets begyndelse, og at medlemmet uden ugrundet ophold kontakter jobcenteret eller a-kassen om det manglende fremmøde.« 14. § 15 affattes således:
 »§ 15. En gyldig grund skal foreligge på det tidspunkt, hvor et medlem afslår eller opsiger et arbejde, herunder et henvist arbejde, eller afslår eller ophører i et tilbud.
Stk. 2. Der foreligger ikke en gyldig grund, hvis årsagen til afslaget, opsigelsen eller ophøret er en afledt følge af en handling, som medlemmet har foretaget efter eget valg.« 15. I § 16, stk. 1, § 17, stk. 1, § 18, stk. 1, § 19, stk. 1, § 20, stk. 1, § 21, stk. 1, § 27, stk. 1, § 29, stk. 1, § 31, stk. 1 og 2, § 33, stk. 4, § 34, § 35 og § 39, stk. 1, udgår: »eller en aktivitet«.
 16. § 19, stk. 3, ophæves.
 Stk. 4 bliver herefter stk. 3.
 17. § 20, stk. 3, ophæves.
 Stk. 4 bliver herefter stk. 3.
 18. I § 20, stk. 4, som bliver stk. 3, ændres »Stk. 1« til: »Stk. 1 og 2«.
 19. § 27, stk. 3, ophæves.
 Stk. 4 bliver herefter stk. 3.
 20. § 39, stk. 3, ophæves.
 Stk. 4 bliver herefter stk. 3.
 21. Overskriften før § 41 og § 41 ophæves.
 22. § 42 affattes således:
»§ 42. Et medlem skal have 3 ugers karantæne, hvis medlemmet er selvforskyldt ledig, jf. dog § 45.« 23. § 43, stk. 1 og 2, affattes således:
 »En karantæne har virkning fra den dag, et medlem afslår et henvist arbejde eller afslår et tilbud, herunder afslår at være med til at udarbejde eller revidere en jobplan, jf. dog stk. 4-6.
Stk. 2. En karantæne har virkning dagen efter et ophør i et arbejde eller et tilbud, jf. dog stk. 3-5 og stk. 7.« 24. § 43, stk. 5, affattes således:
»Stk. 5. Bliver et medlem selvforskyldt ledig, mens medlemmet er på orlov efter lov om ret til orlov og dagpenge ved barsel, får voksenuddannelsesstøtte efter lov om statens voksenuddannelsesstøtte eller får godtgørelse efter lov om erhvervsrettet voksen- og efteruddannelse, får en karantæne tidligst virkning fra den dag, hvor medlemmet ophører med at få barseldagpenge, voksenuddannelsesstøtte eller godtgørelse, jf. dog stk. 6.« 25. I § 43, stk. 6, udgår »uddannelsesydelse efter loven eller«.
 26. § 44, stk. 2, 2. pkt., ophæves.
 27. § 46 affattes således:
 »§ 46. Et medlem skal oplyse om afslag på og ophør i arbejde, herunder om medlemmet er udeblevet fra en samtale med en arbejdsgiver om et henvist arbejde, og om medlemmet ikke er begyndt i et arbejde, som jobcenteret eller a-kassen har henvist pågældende til.
Stk. 2. Medlemmet skal også oplyse om afslag på og ophør i tilbud.« § 2 Bekendtgørelsen træder i kraft den 5. marts 2012.
