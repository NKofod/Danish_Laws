 Ved kgl. resolution af 22. januar 1970 har Danmark ratificeret den i  

 Monaco den 3. maj 1967 undertegnede konvention om Den internationale  

 hydrografiske Organisation.
 Konventionen har følgende ordlyd:
De i denne konvention deltagende regeringer er I BETRAGTNING AF, at Det internationale hydrografiske Bureau blev oprettet  

 i juni 1921 for at bidrage til at gøre navigationen i verden lettere og  

 sikrere ved forbedring af søkort og publikationer, samt UD FRA ØNSKET OM at videreføre deres samarbejde inden for hydrografien på  

 mellemstatlig basis BLEVET ENIGE om følgende:
Artikel I Der oprettes herved en international hydrografisk organisation, i det  

 følgende kaldet »organisationen«, med hjemsted i Monaco.
Artikel II Organisationen er af rådgivende og rent faglig karakter.
Dens formål er at  

 sikre:
Artikel III Organisationens medlemmer er de regeringer, der er deltagere i denne  

 konvention.
Artikel IV Organisationen omfatter:
- Den internationale hydrografiske Konference, i det følgende kaldet  

 »konferencen«; - Det internationale hydrografiske Bureau, i det følgende kaldet  

 »bureauet«, under ledelse af direktionskomiteen.
Artikel V Konferencens opgaver er:
Artikel VI 1. Konferencen består af repræsentanter for  

 medlemsregeringerne.
Den træder sammen til et ordinært møde hvert femte år.  

 Et ekstraordinært møde kan afholdes af konferencen på forlangende af en  

 medlemsregering eller af bureauet under forbehold af, at dette godkendes af  

 flertallet af medlemsregeringerne.
2. Konferencen indkaldes af bureauet med mindst seks  

 måneders varsel.
En foreløbig dagsorden skal fremsendes sammen med  

 indkaldelsen.
 3. Konferencen vælger sin præsident og vice-præsident.
4. Hver medlemsregering har een stemme.
For så vidt  

 angår de i artikel V (b) omtalte forhold, har hver medlemsregering imidlertid  

 et antal stemmer, der bestemmes i overensstemmelse med en på deres  

 skibstonnage baseret skala.
5. Afgørelser på konferencen træffes med simpelt  

 flertal af de på konferencen repræsenterede medlemsregeringer, bortset fra de  

 tilfælde, hvor denne konvention har fastsat andre bestemmelser.
Hvis  

 stemmerne står lige, har konferencens præsident ret til at træffe afgørelsen.  

 Når det drejer sig om resolutioner, der skal opføres i fortegnelsen over  

 Tekniske Resolutioner, skal flertallet i hvert tilfælde inkludere ja-stemmer  

 fra mindst en tredjedel af medlemsregeringerne.
6. Mellem konferencens møder kan bureauet skriftligt  

 rådføre sig med medlemsregeringerne i spørgsmål angående udøvelsen af  

 organisationens faglige opgaver.
Stemmeproceduren svarer til den, der er  

 fastsat i denne artikels stk. 5, idet flertallet i dette tilfælde beregnes på  

 basis af organisationens samlede medlemstal.
 7. Konferencen nedsætter selv sine komiteer, heri  

 indbefattet den i artikel VII omtalte finanskomitee.
Artikel VII 1. Kontrollen med organisationens økonomiske  

 administration udøves af en finanskomitee, i hvilken hver medlemsregering kan  

 være repræsenteret med een delegeret.
 2. Komiteen afholdt møde, når konferencen er samlet.  

 Den kan afholde ekstraordinære møder.
Artikel VIII Til opfyldelse af de i artikel II omtalte formål er det særlig bureauets  

 opgave:
Artikel IX Bureauet består af direktionskomiteen og det for organisationen nødvendige  

 tekniske og administrative personale.
Artikel X 1. Direktionskomiteen leder bureauet i  

 overensstemmelse med denne hørende bestemmelse samt efter de af konferencen  

 angivne retningslinjer.
2. Direktionskomiteen består af tre medlemmer af  

 forskellig nationalitet valgt af konferencen, som yderligere vælger en af dem  

 til at beklæde stillingen som præsident for komiteen.
Direktionskomiteens  

 funktionstid er fem år, Dersom en stilling bliver ledig i perioden mellem to  

 konferencer, kan der pr. korrespondance afholdes et suppleringsvalg som  

 anført i de Almindelige Bestemmelser.
 3. Præsidenten for direktionskomiteen repræsenterer  

 organisationen.
Artikel XI Organisationens opgaver fastsættes i detailler i de Almindelige  

 Bestemmelser og Økonomiske Bestemmelser, som er vedhæftet denne konvention,  

 men ikke udgør en integrerende del heraf.
Artikel XII Organisationens officielle sprog er engelsk og fransk.
Artikel XIII Organisationen er en juridisk person.
Inden for hvert af dens medlemmers  

 territorium nyder den, under forbehold af den pågældende medlemsregerings  

 samtykke, sådanne privilegier og en sådan immunitet, som måtte være nødvendig  

 for udøvelsen af dens opgaver og opfyldelsen af dens formål.
Artikel XIV De til udøvelsen af organisationens opgaver nødvendige udgifter afholdes:
Artikel XV Enhver medlemsregering, som er to år i restance med sit kontingent, skal  

 nægtes alle de rettigheder og fordele, som tildeles medlemsregeringerne  

 ifølge konventionen og de til denne hørende bestemmelser, indtil det  

 tidspunkt da det skyldige kontingent er betalt.
Artikel VXI Organisationens budget udarbejdes af direktionskomiteen, gennemgås af  

 finanskomiteen og godkendes af konferencen.
Artikel XVII Enhver tvist om fortolkningen eller anvendelsen af denne konvention, som  

 ikke afgøres ved forhandling eller ved direktionskomiteens mellemkomst som  

 mægler, skal efter anmodning af en af tvistens parter henvises til en  

 voldgiftsmand udpeget af præsidenten for Den mellemfolkelige Domstol.
Artikel XVIII 1. Denne konvention står åben i Monaco den 3. maj  

 1967, og derefter i Fyrstendømmet Monacos legation i Paris fra den 1. juni  

 til den 31. december 1967, for undertegnelse af enhver regering, som er  

 deltager i bureauets arbejde den 3. maj 1967.
 2. De i stk. 1 ovenfor omtalte regeringer kan blive  

 deltagere i denne konvention:
 3. Ratifikations- eller godkendelsesinstrumenter skal  

 tilstilles Fyrstendømmet Monacos legation i Paris til deponering i  

 Fyrstendømmet Monacos regerings arkiv.
 4. Fyrstendømmet Monacos regering skal underrette de i  

 stk. 1 ovenfor nævnte regeringer samt præsidenten for direktionskomiteen om  

 enhver undertegnelse og enhver deponering af et ratifikations- eller  

 godkendelsesinstrument.
Artikel XIX 1. Denne konvention træder i kraft tre måneder efter  

 den dato, på hvilken otteogtyve regeringer er blevet deltagere i  

 overensstemmelse med bestemmelserne i artikel XVIII, stk. 2.
 2. Fyrstendømmet Monacos regering skal give meddelelse  

 om denne dato til alle signatarregeringer samt til præsidenten for  

 direktionskomiteen.
Artikel XX Efter denne konventions ikrafttræden står den åben for tiltrædelse af  

 enhver søfartsnations regering, som tilstiller Fyrstendømmet Monacos regering  

 en ansøgning med opgivelse af dens skibstonnage, og hvis optagelse godkendes  

 af to tredjedele af medlemsregeringerne.
Fyrstendømmet Monacos regering skal  

 give den pågældende regering meddelelse om sådan godkendelse.
Konventionen  

 træder i kraft for en sådan regerings vedkommende på den dato, hvilken den  

 har deponeret sit tiltrædelsesinstrument hos Fyrstendømmet Monacos regering,  

 som skal underrette medlemsregeringerne og præsidenten herom.
Artikel XXI 1. Enhver kontraherende part kan foreslå ændringer til  

 denne konvention.
 2. Ændringsforslag behandles af konferencen og afgøres  

 af et flertal på to tredjedele af de på konferencen repræsenterede  

 medlemsregeringer.
 Når en foreslået ændring er blevet godkendt af konferencen, skal  

 præsidenten for direktionskomiteen anmode Fyrstendømmet Monacos regering om  

 at sende den til alle kontraherende parter.
3. Ændringen træder i kraft for alle kontraherende  

 parter tre måneder efter, at to tredjedele af de kontraherende parter er  

 blevet modtaget af Fyrstendømmet Monacos regering.
Sidstnævnte skal  

 underrette de kontraherende parter og præsidenten for direktionskomiteen  

 herom med angivelse af ændringens ikrafttrædelsesdato.
Artikel XXII 1. Ved udløbet af en periode på fem år efter denne  

 konventions ikrafttrædelsesdato kan den opsiges af enhver kontraherende part  

 med mindst et års varsel i en meddelelse adresseret til Fyrstendømmet Monacos  

 regering.
Opsigelsen træder i kraft den førstkommende 1. januar efter  

 varslets udløb og medfører afståelse fra den pågældende regering af alle  

 rettigheder og fordele i forbindelse med medlemskab af organisationen.
 2. Fyrstendømmet Monacos regering skal underrette de  

 kontraherende parter og præsidenten for direktionskomiteen om enhver af den  

 modtaget meddelelse om opsigelse.
Artikel XXIII Efter at denne konvention er trådt i kraft, skal den af Fyrstendømmet  

 Monacos regering indregistreres i De forenede Nationers sekretariat i  

 overensstemmelse med artikel 102 i De forenede Nationers pagt.
 TIL BEKRÆFTELSE HERAF har de undertegnede, som er tilbørligt bemyndiget  

 hertil, underskrevet den konvention.
UDFÆRDIGET i Monaco den 3. maj 1967 på det engelske og franske sprog, idet  

 de to tekster har samme gyldighed, i et enkelt eksemplar, som skal deponeres  

 i Fyrstendømmet Monacos regerings arkiv.
Fyrstendømmet Monacos regering skal  

 tilstille enhver af signatarregeringerne og de regeringer, som har tiltrådt  

 konventionen, samt præsidenten for direktionskomiteen en bekræftet kopi af  

 konventionen.
---------------------------------------------------------------- Danmarks ratifikationsinstrument deponeredes den 22. juni 1970 hos  

 Fyrstendømmet Monacos regering.
 Foruden Danmark har følgende lande tiltrådt eller ratificeret  

 konventionen:
 Amerikas forenede Stater, Den forenede arabiske Republik, Argentina,  

 Australien, Brasilien, Canada, Cuba, Finland, Frankrig, Indien, Indonesien,  

 Iran, Island, Japan, Jugoslavien, Republikken Kina (Formosa) (* 2),  

 Republikken Korea, Monaco, Nederlandene, New Zealand, Norge, Pakistan,  

 Portugal, Spanien, Det forenede Kongerige Storbritannien og Nordirland, Den  

 sydafrikanske Republik og Forbundsrepublikken Tyskland (inklusive Land  

 Berlin).
 Konventionen trådte i medfør af artikel XIX i kraft for Danmark og nævnte  

 lande den 22. september 1970.
 Forbundsrepublikken Tyskland har ved deponeringen af sit  

 ratifikationsinstrument taget følgende forbehold:
»Beslutning om ændringer i denne konvention i henhold til artikel XXI  

 såvel som i de Almindelige Bestemmelser og i de Økonomiske Bestemmelser i  

 henhold til artikel V (f) samt beslutninger vedrørende særlige bestemmelser i  

 henhold til artikel V (g), der ifølge tysk ret betragte s som  

 lovgivningsanliggender, træder først i kraft for Forbundsrepublikken  

 Tysklands vedkommende, når de internretlige forudsætninger er opfyldt.« Udenrigsministeriet, den 27. oktober  

 1970.
 Poul Hartling.
