Nr LSF 177 Forslag til Lov om ændring af lov om museer m.v.
Fremsat af kulturministeren (Ole Vig Jensen) den 12. januar 1989 Vedtaget ved tredjebehandling den 23. maj 1989 Lov nr. 380 af 07/06/1989 § 1 I lov om museer m.v., jf. lovbekendtgørelse nr. 998 af 23. december 1986,  

 som ændret ved lov nr. 356 af 1. juli 1988, foretages følgende ændringer:
 1. § 5, stk. 1, affattes således:
»De statslige museer kan i særlige tilfælde efter indstilling af  

 direktør og eventuel styrelse og efter godkendelse af kulturministeren  

 udskille genstande fra samlingerne.« 2. § 10 affattes således:
»§ 10. Kulturministeren godkender et museum som tilskudsberettiget  

 efter indhentet udtalelse fra Statens Museumsnævn.« 3. I § 11, stk. 1, ændres »§§ 12, 13, 14 og 15« til:  

 »§§ 12 og 13«.
 4. I § 11, stk. 1, nr. 3, 1. pkt., ændres »Statens  

 Museumsnævn« til: »den kommune eller amtskommune, der driver museet  

 eller er hovedtilskudsyder til museet, i særlige tilfælde af  

 Kulturministeriet«.
 5. I § 11, stk. 1, nr. 3, indsættes efter 2. pkt. som nyt 3.  

 og 4. pkt.:
»Vedtægtsudkast, der vedrører museets ansvarsområde, forelægges  

 Statens Museumsnævn til udtalelse forinden godkendelse.
De godkendte  

 vedtægter indsendes til Statens Museumsnævn.« 6. I § 11, stk. 1, nr. 8, ændres »vedkommende museumsråd og  

 til Statens Museumsnævn« til: »den kommune eller amtskommune, der  

 driver museet eller er hovedtilskudsyder til museet, i særlige tilfælde til  

 Kulturministeriet«.
 7. I § 11, stk. 1, nr. 9, indføjes efter 3. pkt. som nyt 4.  

 pkt.:
»Planen sendes endvidere hvert 4. år til den kommune eller  

 amtskommune, der driver museet eller er hovedtilskudsyder til museet, i  

 særlige tilfælde til Kulturministeriet.« 8. § 12 affattes således:
» § 12. Til godkendte museer ydes et almindeligt statstilskud,  

 der fastsættes på grundlag af de ikke-statslige tilskud, jf. stk. 2 og 3, og  

 den på finansloven afsatte bevilling til dette formål.
Der beregnes på  

 grundlag heraf årligt en statstilskudsprocent, som anvendes ved fastsættelsen  

 af statstilskuddet til hvert enkelt museum på grundlag af de ikke-statslige  

 tilskud, der er ydet til museets drift ifølge det senest reviderede regnskab.
 Stk. 2. Huslejeudgifter, prioritetsrenter og -afdrag modregnes i de  

 ikke-statslige tilskud, der lægges til grund for beregningen af  

 statstilskuddet efter stk. 1.
 Stk. 3. Der fastsættes årligt på finansloven et maksimum for, hvor stort  

 et beløb statstilskuddet til det enkelte museum kan udgøre.
 Stk. 4. Drives museet af flere primærkommuner i fællesskab, kan  

 statstilskuddet, uanset stk. 3, dog udgøre et beløb, der svarer til summen af  

 de statstilskud, som det enkelte tilskud fra en tilsluttet kommune kan  

 udløse.
Stk. 5. Statstilskuddet skal anvendes til museets drift.
Statstilskud må  

 ikke henlægges.« 9. § 13 affattes således:
 » § 13. Til godkendte museer, der af særlige grunde ikke kan  

 oppebære fornødent tilskud efter § 12, ydes statstilskud som særlig bevilling  

 på finansloven.
Stk. 2. Såfremt det samlede statstilskud udgør mindst halvdelen af museets  

 driftsudgifter, skal fastsættelsen af løn- og ansættelsesforhold ske efter  

 samme regler som for statsansatte.« 10. §§ 14 og 15 ophæves.
 11. § 20, stk. 1, affattes således:
»Til varetagelse af de opgaver, der er nævnt i §§ 18 og 19, yder  

 kulturministeren inden for en beløbsramme fastsat på finansloven et årligt  

 tilskud til hvert museumsråd.« 12. § 22 affattes således:
 » § 22. Statens Museumsnævn har til opgave:
1) at virke som samarbejdsorgan på landsplan, 2) at rådgive kulturministeren og andre offentlige myndigheder i  

 museumsanliggender, herunder at rådgive ministeren om godkendelse af museer  

 som tilskudsberettigede, 3) at indberette til kulturministeren, såfremt nævnet bliver bekendt med,  

 at et museum ikke opfylder betingelserne for at bevare statstilskud efter §  

 11, 4) at beregne statens tilskud til museer, der er omfattet af § 12, på  

 grundlag af senest reviderede regnskaber, 5) at fordele tilskud efter § 34, 6) at yde museumsteknisk og anden faglig rådgivning og 7) at formidle og koordinere internationalt samarbejde for museerne.
Stk. 2. Statens Museumsnævn kan på eget initiativ tage fælles anliggender  

 for museerne op.« 13. I § 23, stk. 1, ændres »15 medlemmer« til: »12  

 medlemmer«, og nr. 5, 6 og 7 udgår.
 14. § 34, stk. 1, affattes således:
»På de årlige finanslove opføres under Kulturministeriet en  

 rådighedssum til fremme af museernes virksomhed i Danmark.« 15. I § 34, stk. 2, indsættes efter nr. 4 som nyt nummer:
»5) undersøgelser, indsamling, registreringer og bevaringsopgaver  

 inden for det naturvidenskabelige område.« Nr. 5-6 bliver herefter nr. 6-7.
 16. I § 35, stk. 1, indsættes efter nr. 2:
 »3) Museumshøjskolen og«.
 Nr. 3 bliver herefter nr. 4.
 17. § 35, stk. 2, affattes således:
»Stk. 2. Tilskud efter 1. stk. fastsættes på grundlag af et budget,  

 der er godkendt af kulturministeren. § 13, stk. 2, finder tilsvarende  

 anvendelse.« 18. § 36 affattes således:
» § 36. Kulturministeren kan godkende, at staten påtager sig  

 den forsikringsmæssige risiko for udenlandske udlån af værker til kunstnerisk  

 eller kulturelt set betydelige udstillinger på danske museer og  

 udstillingssteder, som specielt er godkendt i dette øjemed.« 19. Efter § 36 indsættes i kapitel 7:
»§ 36 a.
Kommunalbestyrelsen skal underrette de kulturhistoriske  

 museer, der har ansvaret for det etnologiske arbejde i området, når der  

 udfærdiges en lokalplan eller meddeles ombygnings- eller  

 nedrivningstilladelser, der vil medføre afgørende ændring i brug eller  

 funktion af bygninger, bebyggelser eller andre kulturlevn.
§ 36 b.
Den, der i Danmark finder en botanisk eller en zoologisk genstand  

 af fossil eller subfossil oprindelse eller en geologisk genstand af  

 enestående videnskabelig eller udstillingsmæssig værdi, skal tilbyde staten  

 genstanden.
 Stk. 2. Genstanden skal afleveres til enten Botanisk, Geologisk eller  

 Zoologisk Museum i København eller til et andet statsligt eller statsstøttet  

 naturvidenskabeligt museum.
Stk. 3. Ønsker staten at erhverve genstanden, fastsættes en godtgørelse  

 til finderen eller den, der besidder genstanden, af Statens Museumsnævn.  

 Godtgørelsen fastsættes under hensyn til genstandens værdi og sjældenhed samt  

 til den omhu, hvormed finderen har sikret genstanden.« 20. § 37, stk. 1, nr. 1, affattes således:
»1) overtræder § 26, stk. 1, § 27, stk. 2, 2. pkt., § 28, stk. 3, 1.  

 pkt., eller § 36 b, stk. 1 og 2.« 21. § 37, stk. 2, affattes således:
»Stk. 2. Er en overtrædelse af § 27, stk. 2, 2. pkt., § 28, stk. 3,  

 1. pkt., eller § 36 b, stk. 1 og 2, begået med forsæt, og foreligger der i  

 øvrigt særlig skærpende omstændigheder, kan straffen stige til hæfte eller  

 fængsel i indtil 1 år.« § 2 Loven træder i kraft den 1. januar 1990.
Oprindeligt fremsat forslag § 1 I lov om museer m.v., jf. lovbekendtgørelse nr. 998 af 23. december 1986,  

 som ændret ved lov nr. 356 af 1. juli 1988, foretages følgende ændringer:
 1. § 10 affattes således:
 »§ 10. Kulturministeren godkender et museum som tilskudsberettiget  

 efter indhentet udtalelse fra Statens Museumsnævn.«.
 2. I § 11, stk. 1 ændres »§§ 12, 13, 14 og 15«  

 til: »§ 12.«.
 3. I § 11, stk. 1, nr. 3, 1. pkt., ændres »Statens  

 Museumsnævn« til: »den kommune eller amtskommune, der driver  

 museet, eller er hovedtilskudsyder til museet, i særlige tilfælde af  

 Kulturministeriet.«.
4. I § 11, stk. 1, nr. 3, indsættes efter 2. pkt. som nyt  

3. og 4. pkt.: »Vedtægtsudkast, der vedrører museets  

 ansvarsområde, forelægges Statens Museumsnævn til udtalelse forinden  

 godkendelse.
De godkendte vedtægter indsendes til Statens Museumsnævn.«.
 5. I § 11, stk. 1, nr. 8, ændres »vedkommende museumsråd og  

 til Statens Museumsnævn« til: »den kommune eller amtskommune, der  

 driver museet, eller er hovedtilskudsyder til museet, i særlige tilfælde til  

 Kulturministeriet«.
 6. I § 11, stk. 1, nr. 9, indføjes efter 3. pkt. som nyt  

4. pkt.:
 »Planen sendes endvidere hvert 4. år til den kommune eller  

 amtskommune, der driver museet, eller er hovedtilskudsyder til museet, i  

 særlige tilfælde til Kulturministeriet.«.
 7. § 12 affattes således:
 »§ 12. Kulturministeren yder inden for en beløbsramme fastsat på  

 finansloven tilskud til driften af godkendte museer.«.
 8. § 13, stk. 1 og 2 ophæves og stk. 3 bliver herefter  

stk. 1.
 9. §§ 14 og 15 ophæves.
 10. § 20, stk. 1, affattes således:
 »Til varetagelse af de opgaver, der er nævnt i §§ 18 og 19, yder  

 kulturministeren inden for en beløbsramme fastsat på finansloven et årligt  

 tilskud til hvert museumsråd.«.
 11. § 22 affattes således:
 »§ 22. Statens Museumsnævn har til opgave:
1) at rådgive kulturministeren og andre offentlige myndigheder i  

 museumsanliggender, herunder at rådgive ministeren om godkendelse af museer  

 som tilskudsberettigede, 2) at medvirke til samarbejde og koordinering af museernes arbejde på  

 landsplan, 3) at indberette til kulturministeren, såfremt nævnet bliver bekendt med,  

 at et museum ikke opfylder betingelserne for at bevare statstilskud efter §  

 11, 4) at fordele tilskud efter § 34, 5) at yde museumsteknisk og anden faglig rådgivning og 6) at formidle og koordinere internationalt samarbejde for museerne.
 Stk. 2. Statens Museumsnævn kan på eget initiativ tage fælles anliggender  

 for museerne op.«.
 12. § 34, stk. 1, affattes således:
 »På de årlige finanslove opføres under Kulturministeriet en  

 rådighedssum til fremme af museernes virksomhed i Danmark.«.
 13. I § 34, stk. 2, indsættes efter nr. 4 som nyt nummer:
 »5) undersøgelser, indsamling, registreringer og bevaringsopgaver  

 inden for det naturvidenskabelige område.«.
 Nr. 5-6 bliver herefter nr. 6-7.
 14. I § 35, stk. 1, indsættes efter nr. 2.:
 »3) Museumshøjskolen og«.
 Nr. 3 bliver herefter nr. 4.
 15. § 35, stk. 2, affattes således:
 »Stk. 2. Tilskud efter 1. stk. fastsættes på grundlag af et budget,  

 der er godkendt af kulturministeren. § 13 finder tilsvarende  

 anvendelse.«.
 16. § 36 affattes således:
 »§ 36. Kulturministeren kan godkende, at staten påtager sig den  

 forsikringsmæssige risiko for udlån af værker til kunstnerisk eller kulturelt  

 set betydelige udstillinger på danske museer og udstillingssteder, som  

 specielt er godkendt i dette øjemed.«.
 17. Efter § 36 indsættes i kapitel 7:
»§ 36 a.
Kommunalbestyrelsen skal underrette de kulturhistoriske  

 museer, der har ansvaret for det etnologiske arbejde i området, når der  

 udfærdiges en lokalplan eller meddeles ombygnings- eller  

 nedrivningstilladelser, der vil medføre afgørende ændring i brug eller  

 funktion af bygninger, bebyggelser eller andre kulturlevn.
§ 36 b.
Den der i Danmark finder en botanisk eller en zoologisk genstand  

 af fossil eller subfossil oprindelse eller en geologisk genstand af  

 enestående videnskabelig eller udstillingsmæssig værdi, skal tilbyde staten  

 genstanden.
 Stk. 2. Genstanden skal afleveres til enten Botanisk, Geologisk eller  

 Zoologisk Museum i København, eller til et andet statsligt eller statsstøttet  

 naturvidenskabeligt museum.
 Stk. 3. Ønsker staten at erhverve genstanden fastsættes en godtgørelse til  

 finderen eller den der besidder genstanden af Statens Museumsnævn.  

 Godtgørelsen fastsættes under hensyn til genstandens værdi og Sjældenhed samt  

 til den omhu, hvormed finderen har sikret genstanden.«.
 18. § 37, stk. 1, nr. 1, affattes således:
 »1) overtræder § 26, stk. 1, § 27, stk. 2, 2. pkt., § 28, stk. 3, 1.  

 pkt. eller § 36 b, stk. 1 og 2.«.
 19. § 37, stk. 2, affattes således:
 »Stk. 2. Er en overtrædelse af § 27, stk. 2, 2. pkt., § 28, stk. 3,  

 1. pkt. eller § 36 b, stk. 1 og 2, begået med forsæt, og foreligger der i  

 øvrigt særlig skærpende omstændigheder, kan straffen stige til hæfte eller  

 fængsel i indtil 1 år.«.
§ 2 Loven træder i kraft den 1. januar 1990.
Bemærkninger til lovforslaget Almindelige bemærkninger Den gældende lov om museer m.v. (lov nr. 291 af 6. juni 1984 med  

 ændringer, der følger af lov nr. 592 af 19. december 1985 og lov nr. 948 af  

 18. december 1986, jf. bekendtgørelse nr. 998 af 23. december 1986 af lov om  

 museer m.v. samt lov nr. 356 af 1. juli 1988 om ændring af lov om museer  

 m.v.) blev vedtaget af Folketinget ved 3. behandling den 24. maj 1984 og  

 trådte i kraft 1. juli 1984. Om behandlingen af 1984-loven henvises til  

 Folketingstidende 1983-84, 1. samling, sp. 3966-3968, Folketingstidende  

 1983-84, 2. samling, sp. 148, 869, 6810, 6977, tillæg A, sp. 851, tillæg B,  

 sp. 783, 1115 og tillæg C, sp. 481. Om behandlingen af L 592 af 19. december  

 1985, der delegerede kompetencen til at træffe endelig afgørelse om fordeling  

 af rådighedssummen til Statens Museumsnævn henvises til Folketingstidende  

 1985-86, sp. 830, 1510, 4304, 4664, tillæg A, sp. 1085, tillæg B, sp. 205 og  

 tillæg C, sp. 165. Om behandlingen af L 948 af 18. december 1986, der ændrede  

 lovens automatiske pristalsreguleringsordninger, henvises til  

 Folketingstidende 1986-87, sp. 3014, 3414, 4367, 4823, tillæg A, sp. 2111,  

 tillæg B, sp. 329, 441 og tillæg C, sp. 221. Om behandlingen af L 356 af 1.  

 juli 1988 om ændring af lov om museer m.v. henvises til Folketingstidende  

 1987-88, 2. samling, sp. 53, 281-289, 728 og 887, tillæg A, sp. 331, tillæg  

 B, sp. 35 og tillæg C, sp. 97.
Ifølge lovens § 43, således som denne bestemmelse blev ændret ved lov nr.  

 356 af 1. juli 1988 om ændring af lov om museer m.v., skal forslag til  

 revision af loven fremsættes for Folketinget senest i folketingsåret 1988-89.  

 Revisionsbestemmelsen blev indføjet under lovbehandlingen af 1984-loven efter  

 ønske fra kulturudvalget på baggrund af, at loven var den første lov for det  

 samlede danske museumsvæsen.
Motiveringen var endvidere, at der i løbet af  

 nogle år ville foreligge et erfaringsgrundlag for den stedfundne  

 ressortfordeling af arkæologiske opgavaer, således som foreslået af  

 Møllmann-udvalget, og at man også på dette tidspunkt formentlig ville have  

 mulighed for nærmere at indkredse problemerne og finde frem til anvendelige  

 metoder for så vidt angår sikring af bevaringsværdige miljøer og elementer  

 fra nyere tid.
Med den gældende lov om museer m.v. fik man i 1984 gennemført en generel  

 beskrivelse af museernes opgaver og et fælles lovgrundlag for de statslige  

 museer og de statsstøttede museer under Kulturministeriet.
Hermed ønskede man  

 styrket enheden i museumsvæsenet og det samarbejde og den koordinering af  

 museernes arbejde, der allerede var indledt med museumsloven fra 1976.  

 Foruden den nævnte strukturelle styrkelse blev der i tilslutning til loven  

 gennemført en økonomisk forbedring af museumsrådet.
Det er ministeriets opfattelse, at det har været hensigtsmæssigt med den  

 givne opgavebeskrivelse i loven og de statslige museers inddragelse under  

 loven.
Der foreslås derfor ingen ændringer i lovens kap. 1 og 2.
 I forbindelse med fremsættelsen af forslag til 1984-loven blev det af  

 kulturministeren tilkendegivet, at man med henblik på en revision af lovens  

 tilskudsordning nærmere ville undersøge spørgsmålet om gennemførelse af en  

 bloktilskudsordning og i sammenhæng hermed en decentralisering af beføjelser  

 og ansvar på museumsområdet.
 En sådan undersøgelse har været iværksat med henblik på udlægning til  

 amterne af en række opgaver i forbindelse med finansieringen og forvaltningen  

 af det lokale museumsvæsen, og revisionen af loven blev udskudt fra  

 Folketingsåret 1987-88 til 1988-89, bl.a. fordi undersøgelsen havde rejst en  

 række økonomiske og museumsfaglige spørgsmål, som gjorde det ønskeligt  

 yderligere at overveje omfanget af og formen for en sådan decentralisering af  

 det lokale museumsvæsen.
 Ministeriet har tidligere i forbindelse med museumslovens revision anmodet  

 museumsnævnet om et oplæg, som foruden en bedømmelse af den gældende ordning  

 for de antikvariske opgaver og forslag til en fremtidig ordning for den nyere  

 tids kulturhistorie skulle indeholde forslag til en forenkling af  

 tilskudssystemet og det administrative arbejde samt forslag til hvorledes man  

 indenfor museumsområdets eksisterende bevillingsramme kunne godkende nye  

 museer.
 Det af museumsnævnet udarbejdede forslag til revision af museumsloven  

 bygger imidlertid videre på den eksisterende lovs tilskudsprincipper, og  

 indeholder iøvrigt en udbygning af den nuværende lovs struktur med  

 inddragelse af yderligere opgaver under lovens område, og dermed forbundne  

 merudgifter.
Den nuværende lovs tilskudsordninger er i vidt omfang bevillingsmæssigt  

 lovbundne udgifter.
Med det eksisterende totalrammebevillingssystem og en  

 økonomisk politik, der ikke levner stigning i det offentlige forbrug, er det  

 imidlertid nødvendigt, at der er mulighed for styring af udgifterne inden for  

 Kulturministeriets område.
 Det nuværende tilskudssystem har været hensigtsmæssigt i en  

 opbygningsperiode, og staten har i en lang årrække gennem dette  

 tilskudssystem animeret til en udvikling af det lokale museumsvæsen, så det i  

 dag på landsplan må siges at være kommet op på et niveau, der såvel i faglig  

 som i økonomisk henseende som helhed må betegnes som tilfredsstillende.
En omlægning af den nuværende tilskudsordning med automatiske lovbundne  

 tilskud til museerne til en ordning, der gør en økonomisk styring fra statens  

 side mulig, forekommer således at være nødvendig.
Også det eksisterende meget  

 komplicerede system for beregning af driftstilskuddene til museerne, gør en  

 omlægning til en mere enkel administrativ ordning naturlig.
 Man har herefter overvejet forskellige muligheder for ændringer af lovens  

 almindelige tilskudsordning efter § 12, og er nået frem til en ordning med  

 faste statstilskud til eksisterende godkendte ikke-statslige museer, der i  

 dag er omfattet af lovens § 12. Disse museer vil herefter modtage et årligt  

 statstilskud til driften, der forventes beregnet med udgangspunkt i det  

 statstilskud, der er ydet i 1987. Om enkelthederne i ordningen henvises til  

 de specielle bemærkninger til pkt. 8).
 Til godkendelse af de museer, som Statens Museumsnævn i de senere år har  

 indstillet til kulturministerens godkendelse som tilskudsberettigede, er  

 inden for dan samlede økonomiske ramme afsat 1,6 mio. kr. til dækning af  

 dette akkumulerede behov, jf. det økonomiske bilag.
 For at opnå en yderligere forenkling af administrationen af museumsloven  

 og undgå dobbeltadministration, foreslås museernes budgetter, regnskaber og  

 beretninger for fremtiden alene indsendt til den lokale myndighed, der driver  

 museet eller er hovedtilskudsyder til dette, ligesom denne myndighed også  

 foreslås som vedtægtsgodkendende for fremtiden i stedet for som nu Statens  

 Museumsnævn, jf. pkt. 2-6 i Bemærkninger til de enkelte bestemmelser.
Ved lovforslaget bibeholdes enhedstanken i dansk museumsvæsen.
Det  

 landsdækkende samarbejde og koordineringen af museernes arbejde skønnes  

 vigtigt og bør fortsætte både igennem arbejdet i Statens Museumsnævn og  

 arbejdet i museumsrådene.
 Fra museernes og museumsnævnets side er der påpeget et særligt behov for  

 en lovmæssig sikring af nyere tids kulturhistorie og de naturhistoriske fund.
Ministeriet har forståelse for de påpegede behov, men man har ikke fundet  

 det i takt med regeringens generelle hensigter vedrørende forenkling og  

 afbureaukratisering at søge etableret nye institutioner, der vil være  

 administrativt og bevillingsmæssigt krævende.
Man har derfor begrænset  

 lovforslaget til at optage disse opgaver i lovforslagets § 36 a og § 36 b om  

 henholdsvis den nyere tids historie samt naturvidenskabelige fund.
 Endelig indeholder lovforslaget en justering af bestemmelserne i lovens §  

 36 om National Indemnity.
I forbindelse med lovforslaget søges gennem omprioritering tilvejebragt  

 økonomiske muligheder for løsning af væsentlige opgaver på museumsområdet.  

 Det drejer sig som oven for nævnt om tilvejebringelse af bevillinger til  

 godkendelse af nye museer, men herudover har man fundet det vigtigt i  

 overensstemmelse med indstilling fra Statens Museumsnævn, at der blev  

 tilvejebragt en særlig finanslovbevilling som tilskud til drift af en  

 museumshøjskole.
Endelig søges der gennem en merbevilling til Louisiana  

 påbegyndt den forbedring af nutidskunstens vilkår, som der tidligere er  

 blevet stillet forslag om af en arbejdsgruppe nedsat under Kulturministeriet.
 For så vidt angår fordeling af de arkæologiske opgaver mellem  

 rigsantikvaren og Skov- og Naturstyrelsen, som skete ved kgl. resolution af  

 10. januar 1983 i overensstemmelse med Møllmann-udvalgeats indstilling  

 (Betænkning nr. 953/82 om samarbejde mellem fredningsmyndighederne og  

 museerne) kan man, efter indhentede udtalelser fra rigsantikvaren og Skov- og  

 Naturstyrelsen konstatere, at den fastlagte fordeling af undersøgelses- og  

 bevaringsarbejdet for såvel de arkæologiske opgaver på landjorden som  

 vedrørende historiske varg og fortidsminder på havbunden hidtil har fungeret  

 tilfredsstillende.
Bemærkninger til de enkelte bestemmelser Til § 1 Til nr. 1 Formuleringen har alene til formål at forenkle lovens tekst.
Til nr. 2-6 Ændringerne tilsigter en forenkling i administrationen af museumsloven.  

 Vedtægtsgodkendelser foreslås henlagt til den lokale myndighed, der er  

 hovedbidragsyder til museet.
I særlige tilfælde skal vedtægterne dog  

 godkendes af Kulturministeriet.
Det drejer sig om vedtægter for de museer,  

 der modtager tilskud i form af særlig bevilling på finansloven, jf.  

 bemærkningerne til pkt. 8-9 og andre museer, hvor der ikke er nogen lokal  

 hovedtilskudsyder.
For at opnå den størst mulige samordning af museernes  

 ansvarsområder, der indgår som en del af enhedstanken i dansk museumsvæsen,  

 skal vedtægtsudkast, der vedrører et museums ansvarsområde, dog forinden  

 godkendelse indsendes til Statens Museumsnævn til udtalelse.
Efter 1984-loven  

 er så godt som alle museers vedtægter gennemgået af Statens Museumsnævn, og  

 sager om vedtægtsændringer må formodes at blive af begrænset omfang.
Museernes budgetter, regnskaber og beretninger foreslås også for fremtiden  

 alene indsendt til den pågældende myndighed, der forudsættes i forbindelse  

 med den gennemgang, man i øvrigt foretager, at påse, at den statslige  

 bevilling er anvendt til driften af museet.
Det forekommer på denne baggrund  

 naturligt, at den nævnte lokale myndighed også hvert 4. år får tilsendt  

 museets arbejdsplan.
De museer, der modtager tilskud i form af særlig  

 bevilling på finansloven og andre museer, hvor der ikke er nogen lokal  

 hovedtilskudsyder skal dog indsende budgetter, regnskaber, beretninger og  

 arbejdsplaner til Kulturministeriet.
Ved hovedtilskudsyder forstås den lokale amtslige eller kommunale  

 myndighed, der yder det største årlige driftstilskud.
Såfremt en flerhed af  

 stedlige myndigheder betaler lige store tilskud, forudsættes der indgået  

 aftale mellem de pågældende om, hvem der skal modtage budget, regnskab og  

 beretning samt godkende vedtægter.
Til nr. 7 Som nævnt i de almindelige bemærkninger til lovforslaget tilsigter  

 lovforslaget at ændre den nuværende lovbundne tilskudsordning, der bygger på  

 et refusionssystem, til en bevillingsmæssig styrbar ordning med statslige  

 tilskud, der fastsættes af kulturministeren.
 Ordningen tænkes gennemført således, at der til de godkendte museer, der  

 hidtil har modtaget statstilskud til driften efter § 12 i bekendtgørelsen af  

 lov om museer nr. 998 af 23. december 1986, for fremtiden ydes et årligt  

 statstilskud, der i finanslov 1989 pris- og lønniveau beregnes som det til  

 det enkelte museum i 1987 udbetalte statstilskud forhøjet med 2,4 pct.  

 Tilskuddet tænkes herefter reguleret med en procentsats, der fastsættes af  

 Kulturminsiteriet for det enkelte år.
Da der eventuelt vil kunne forekomme tilfælde, hvor det forhold, at 1987  

 er valgt som basisår for beregningen af statstilskuddet, kan føre til, at et  

 museum vil få et væsentligt lavere statstilskud end normalt, vil der blive  

 afsat et særligt beløb til imødegåelse heraf.
Beløbet, der tænkes fastsat til  

 0,5 mio. kr., fordeles af Kulturministeriet efter indstilling fra Statens  

 Museumsnævn som ekstraordinært tilskud til det enkelte museums drift.
Statstilskud til nye museer fastsættes af Kulturministeriet og reguleres  

 på samme måde som tilskuddene til de allerede godkendte museer.
Til  

 godkendelse af 4 nye museer til statstilskud er afsat 1,6 mio. kr. inden for  

 den samlede bevillingsramme, jf. det økonomiske bilag.
Det er en forudsætning, at det statslige tilskud med denne nyordning ikke  

 kommer til at udgøre en større procentdel af de stedlige tilskud end i dag,  

 men af forenklingsgrunde vil man ikke foretage en årlig beregning.
Af denne  

 grund og for at undgå at ordningen bliver for statisk, er det hensigten efter  

 en kortere periode, f.eks. 2-3 år, at tage tilskudsfordelingen op til fornyet  

 overvejelse.
I den forbindelse vil man foretage en vurdering af den  

 stedfundne udvikling i de lokale tilskud, herunder forholdet mellem det  

 statslige tilskud og de lokale tilskud.
Til nr. 8-9 I den nuværende lovs §§ 13-15 er der tilvejebragt særlige  

 tilskudsordninger for en række museer, enten fordi de ikke eller kun i  

 begrænset omfang modtager tilskud fra anden side, eller fordi de har et emne  

 - eller virkeområde, der har medført særtilskud ud over det normale §  

 12-tilskud.
Endelig har Ny Carlsberg Glyptotek siden 1954 haft en særlig  

 lovbunden tilskudsordning.
 Ministeriet finder det rimeligt at søge disse særordninger forenklet og  

 begrænset.
 Ved museumsloven af 1984 ophævedes den særlige lov om tilskud af  

 statskassen til Ny Carlsberg Glyptotek, og museet fik sin egen  

 tilskudsbestemmelse (lovens § 15). Denne bestemmelse foreslås nu ophævet,  

 således at Ny Carlsberg Glyptotek får samme bevillingsmæssige status som de  

 andre museer, der modtager statstilskud ved særlig bevilling på finansloven.
I forbindelse med behandlingen af forslag til den nuværende museumslov gav  

 den daværende kulturminister over for Københavns Kommune tilsagn om snarest  

 muligt og inden næste lovrevision at søge at finde udvej for en lettelse af  

 kommunens bidrag til Ny Carlsberg Glyptotek.
På denne baggrund har der været  

 ført en række forhandlinger med Københavns Kommune og Hovedstadsrådet, der  

 har ført til, at rådet med virkning fra 1. januar 1988 har overtaget  

 Københavns Kommunes forpligtelse over for Glyptoteket.
Som for andre  

 kulturelle institutioner, der berøres af den nu foreslåede nedlæggelse af  

 Hovedstadsrådet, skal der snarest muligt findes en finansieringsordning for  

 Ny Carlsberg Glyptotek, der kan træde i stedet for det tilskud, der nu ydes  

 fra Hovedstadsrådet.
Når dette er afklaret, vil den nærmere tilskudsordning  

 for fremtiden blive fastlagt.
 Til hovedparten af de museer, der hidtil har oppebåret statstilskud efter  

 både § 12 og § 14, foreslås tilskud for fremtiden ydet under den foreslåede  

 faste tilskudsordning efter lovforslagets § 12. Det drejer sig om følgende  

 museer: Danmarks Tekniske Museum, Vikingeskibshallen i Roskilde,  

 Sønderjyllands Kunstmuseum, Aarhus Kunstmuseum og Nordjyllands Kunstmuseum.
 Til de øvrige museer, der har oppebåret tilskud efter både § 12 og § 14,  

 det vil sige Orlogsmuseet, Louisiana og Forhistorisk Museum i Århus, foreslås  

 det samlede statstilskud for fremtiden søgt ydet som særlig bevilling på  

 finansloven på grund af særlige forhold for hvert enkelt af disse museer.
Med henblik på forbedring af de museale vilkår for nutidskunsten er det  

 hensigten at søge tilvejebragt forbedrede pladsmæssige forhold på Statens  

 Museum for Kunst og en forbedring af de driftsmæssige forhold på Louisiana.  

 Det foreslås derfor, at staten nu med henblik på en etapevis gennemførelse  

 øger sit økonomiske engagement i driften af Louisiana foreløbigt,  

 således at staten øger sit tilskud i 1990 med 1 mio. kr. (1989 pris- og  

 lønniveau) til i alt 2.478.300 kr.
Når det er afklaret, hvem der overtager  

 Hovedstadsrådets nuværende tilskudsydelse til Louisiana, vil der blive  

 fastlagt en nærmere samlet tilskudsordning for museet.
 De ikke-statslige museer, der fremover vil oppebære statstilskud i form af  

 særlig bevilling på finansloven, vil herefter være følgende:
Det danske Kunstindustrimuseum, Musikhistorisk Museum og Carl Claudius'  

 Samling, De danske Kongers kronologiske Samling på Rosenborg, »Den Gl.  

 By« i Århus, Naturhistorisk Museum i Århus, Herregårdsmuseet Gl.
Estrup,  

 Liselund Gl.
Slot, Thorvaldsensamlingen på Nysø, Tersløsegaard, Teatermuseet,  

 Ny Carlsberg Glyptotek, Orlogsmuseet, Louisiana og Forhistorisk Museum i  

 Århus.
Til nr. 10 Ændringen tilsigter at gøre den nuværende lovbundne ordning til en  

 bevillingsmæssigt rammebelagt tilskudsordning, og tænkes gennemført således,  

 at statens tilskud til amtsmuseumsrådene for fremtiden fastsættes med  

 udgangspunkt i det tilskud, de har modtaget i 1989. Beløbet reguleres årligt  

 med en af Kulturministeriet fastsat procent.
Til nr. 11 Statens Museumsnævns opgaver vil som følge af de ændrede tilskudsregler  

 blive begrænset, idet nævnet ikke længere skal beregne statstilskuddene til §  

 12-museerne.
Endvidere foreslås det af forenklingsgrunde, at de nuværende  

 opgaver med vedtægts-, regnskabs- og budgetgodkendelse bortfalder, jf.  

 bemærkningerne til nr. 2-6, ligesom der ikke skønnes at være behov for, at  

 budgetterne for de museer som vil oppebære statstilskud i henhold til særlig  

 bevilling på finansloven generelt forelægges nævnet til udtalelse.
Endelig  

 forudsætter man, at der sker en begrænsning i de opgaver af mere  

 servicepræget karakter, som museumsnævnet hidtil har påtaget sig over for  

 museerne.
Herved påregnes en besparelse på ca. 1-2 årsværk og i alt ca. 1mio.  

 kr. på sekretariatets virksomhed.
 Statens Museumsnævn skal fortsat virke som fagligt, rådgivende organ på  

 landsplan, herunder rådgive kulturministeren vedrørende godkendelse af nye  

 tilskudsmuseer.
Som led i dets landsdækkende virksomhed skal nævnet søge at samordne  

 museernes ansvarsområder, således at en rimelig emnemæssig og geografisk  

 dækning sikres.
Med henblik på det kollegiale og landsdækkende samarbejde  

 museerne imellem skal nævnet medvirke til samordning af museumsrådenes  

 arbejdsplaner, som dog ikke for fremtiden skal godkendes af nævnet.
For så  

 vidt angår den del af planerne, der er omfattet af kap. 6, videresendes denne  

 til Det arkæologiske Nævn.
 Da der er en formodning for, at museerne med den stedfundne  

 professionalisering opfylder betingelserne for at bevare tilskud efter § 11,  

 kan nævnets tilsyn indskrænkes til en indberetning, såfremt man bliver  

 bekendt med, at et museum ikke længere opfylder betingelserne.
 Som ny opgave skal nævnet formidle og koordinere internationalt  

 museumssamarbejde.
Til nr. 12 Som hidtil søges under Kulturministeriet opført en særlig råddighedssum  

 til fremme af museernes virksomhed i Danmark.
Den almindelige rådighedssum,  

 der hidtil har været beregnet procentuelt i forhold til de statslige  

 bevillinger til museerne, vil for fremtiden blive fastsat på finansloven med  

 et af Kulturministeriet ansøgt beløb.
Til nr. 13 Som nyt formål foreslås opført en bestemmelse som ny nr. 4 om  

 undersøgelser, indsamling og registrering af naturvidenskabelige fund, de  

 såkaldte Danekræ. Bestemmelsen, der svarer til bestemmelsen vedrørende den  

 nyere tids kulturhistorie, skal understrege den betydning, man tillægger  

 arbejdsområdet.
Til nr. 14-15 Den foreslåede tilføjelse tilsigter at skabe lovhjemmel for et  

 driftstilskud til den selvejende institution Museumshøjskolen.
Højskolens  

 formål er på landsdækkende plan at sikre museernes medarbejdere mulighed for  

 efter- og videreuddannelse.
Skolens elever forudsættes fortsat at bidrage  

 økonomisk til uddannelsen og opholdet på højskolen.
Til nr. 16 Den foreslåede ændring tilsigter at bringe lovens ordlyd i  

 overensstemmelse med det behov, der har været i forbindelse med udenlandske  

 arrangementer, hvor staten har påtaget sig den forsikringsmæssige risiko.
 Ikke blot større officielle udstillinger men også andre betydelige  

 kunsthistoriske eller kulturhistoriske udstillinger bør kunne opnå den  

 omhandlede forsikringsmæssige garantiordning.
Til nr. 17 Under hensyn til den fortsat hurtige samfundsudvikling med deraf følgende  

 væsentlige strukturelle omvæltninger i vores daglige livsvilkår, søges loven  

 udbygget med henblik på at sikre de kulturhistoriske museer, som er udpeget  

 som ansvarlige for det etnologiske arbejde i området, mulighed for at  

 gennemføre etnolgoiske, kulturhistoriske og/eller bygningsarkæologiske  

 undersøgelser, indsamling og dokumentation inden for nyere tids  

 kulturhistorie.
Det foreslås at pålægge kommunalbestyrelsen en  

 underretningspligt over for de pågældende museer, således at disse får  

 mulighed for at iværksætte en undersøgelse.
 Underretningspligten omfatter alene tilfælde der vil medføre afgørende  

 ændringer i brug eller funktion af bygninger, bebyggelse eller andre  

 kulturlevn, når en kommunal myndighed udfærdiger lokalplaner, ombygnings-  

 eller nedrivningstilladelser.
Der er ikke ved forslaget påregnet økonomisk kompensation eller statslige  

 merbevillinger til dækning af de opgaver, som ved dette forslag pålægges en  

 række myndigheder samt de berørte museer.
Museer der påtager sig disse  

 opgaver vil fortsat kunne søge lovens rådighedssum, jf. § 34.
Til nr. 18 Bestemmelsen, der svarer til bestemmelsen om kulturhistoriske fund,  

 såkaldt »Danefæ«, har til hensigt at sikre fund af enestående  

 naturhistoriske genstande, såkaldt »Danekræ«, for offentligheden.
For at undgå oprettelsen af flere faglige nævn eller råd foreslås  

 kompetencen til at afgøre om der foreligger et fund af så enestående  

 videnskabelig karakter, at genstanden skal være statsejendom, samt at  

 fastsætte størrelsen af den eventuelle godtgørelse, henlagt til Statens  

 Museumsnævn.
Der henvises i øvrigt til bemærkningerne til pkt. 13.
Til § 2 Af hensyn til overgangen til nyt tilskudssystem foreslås det, at loven  

 først får virkning fra den 1. januar 1990.
Bilag 1 Oversigt over de bevillingsmæssige ændringer som følge af lovforslaget Lovforslaget vil ikke medføre bevillingsmæssige merudgifter, men  

 lovforslagets ændrede tilskudsbestemmelser medfører ændringer på de enkelte  

 bevillingskonti inden for den samlede bevillingsramme.
Endvidere er der  

 gennem besparelser på visse områder tilvejebragt mulighed for at tilgodese  

 særlige formål inden for museumsvæsenet.
Nuværende finanslovkonto FL 1989 FL1990 03.10.51.01. Museer med almindelig tilskudsordning 59.984.400 56.646.500 (* 1) 03.10.51.02. Ny Carlsberg Glyptotek § 15 7.240.700 - 03.10.51.04. Rådighedssummen § 34 7.858.400 7.158.400 03.10.52.02. Museer med særlige tilskudsordninger § 13, øvrig drift 17.096.300 31.596.500 (* 2) 03.10.52.03. Museer med supplerende tilskudsordninger § 14 6.921.600 - 03.10.52.04. Permanente fællesinstitutioner § 35 1.956.100 2.556.100 (* 3) - Erstatninger i h.t. lovens § 36 b (»Danekrægodtgørelse«) - 100.000 - Efterregulering af tilskud for 1989 til museer efter hidtidig tilskudsordning (§ 12), Engangsbevilling - 4,0 03.11. Statens Museumsnævn driftsudgifter 2.781.100 1.781.100 I alt 103.838.600 103.838.600 Den skematiske oversigt er i 1989 pris- og lønniveau (* 1) beløbet fordeler sig således:
119 museer med tilskud fastsat efter lovforslagets § 12 54.546.500 Pulje til supplerende tilskud 500.000 Tilskud til 4 nye museumsgodkendelser 1.600.000 (* 2) Beløbet fordeler sig således:
Tilskud til nuværende § 13-museer 17.096.300 Ny Carlsberg Glyptotek 7.240.700 Orlogsmuseet 1.524.900 Forhistorisk Museum i Århus 3.256.300 Louisiana 2.478.300 (* 3) Beløbet fordeler sig således:
Tilskud til nuværende § 35-institutioner 1.956.100 Tilskud til Museumshøjskolen 600.000 Bilag 2 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 1. § 10 affattes således:
 »§ 10. Kulturministeren godkender et museum som tilskudsberettiget  

 efter indhentet udtalelse fra Statens Museumsnævn.«.
§ 10. Godkendelse som tilskudsberettiget museum sker ved særlig bevilling  

 på finansloven.
Før ministeren for kulturelle anliggender fremsætter forslag  

 om godkendelse, skal spørgsmålet forelægges for Statens Museumsnævn.
 2. I § 11, stk. 1 ændres »§» 12, 13, 14 og  

 15« til: »§ 12.«.
 3. I § 11, stk. 1, nr. 3, 1. pkt., ændres »Statens  

 Museumsnævn« til: »Den kommune eller amtskommune, der driver  

 museet, eller er hovedtilskudsyder til museet, i særlige tilfælde af  

 Kulturministeriet.«.
4. I § 11, stk. 1, nr. 3, indsættes efter 2. pkt. som nyt  

3. og 4. pkt.: »Vedtægtsudkast, der vedrører museets  

 ansvarsområde, forelægges Statens Museumsnævn til udtalelse forinden  

 godkendelse.
De godkendte vedtægter indsendes til Statens Museumsnævn.«.
 5. I § 11, stk. 1, nr. 8, ændres »vedkommende museumsråd og  

 til Statens Museumsnævn« til: »den kommune eller amtskommune, der  

 driver museet, eller er hovedtilskudsyder til museet, i særlige tilfælde til  

 Kulturministeriet«.
 6. I § 11, stk. 1, nr. 9, indføjes efter 3. pkt. som nyt  

4. pkt.:
 »Planen sendes endvidere hvert 4. år til den kommune eller  

 amtskommune, der driver museet, eller er hovedtilskudsyder til museet, i  

 særlige tilfælde til Kulturministeriet.«.
 § 11. For at opnå og bevare tilskud efter §§ 12, 13, 14 og 15 skal museet  

 opfylde følgende bestemmelser:
1) Museet skal være kommunalt, amtskommunalt eller selvejende, eller det  

 skal ejes af en forening, hvis formål er museets drift.
Ministeren for  

 kulturelle anliggender kan kræve, at museet i det omfang, hvori det er  

 foreneligt med kommunallovgivningen, administrativt og økonomisk skal være  

 adskilt fra andre institutioner.
 2) Museet skal påtage sig ansvaret for en nærmere beskrevet del af  

 Danmarks kulturarv eller for varetagelse af andre angivne museumsopgaver.
3) Museets vedtægter skal godkendes af Statens Museumsnævn.
Museets  

 ansvarsområde skal fremgå af vedtægterne.
4) Museets bestyrelse skal omfatte mindst 1 repræsentant for de lokale  

 tilskudsgivende myndigheder.
Bestyrelsen kan ikke være selvsupplerende.
 5) Museet skal have en rimelig standard og et økonomisk grundlag, der gør  

 det muligt at opretholde standarden.
 6) Museet må ikke udskille genstande fra samlingerne til andre end  

 statslige og statsstøttede museer.
 7) Museets leder skal være faguddannet og heltidsbeskæftiget.
 8) Museet skal årligt indsende budget, regnskab og beretning til  

 vedkommende museumsråd og til Statens Museumsnævn.
9) Museet skal deltage i det nationale og regionale samarbejde med andre  

 museer.
Det skal udarbejde en arbejdsplan, hvoraf det skal fremgå, hvilke  

 opgaver museet vil forpligte sig til at udføre, herunder i hvilken  

 udstrækning museet ønsker at deltage i udførelsen af de opgaver, der er nævnt  

 i kapitel 6. Planen indsendes hvert 4. år til vedkommende museumssråd og til  

 Statens Museumsnævn.
 10) Museet skal løbende indberette til det kulturhistoriske  

 centralregister og til det centrale register over kunstværker.
 11) Museet skal være tilgængeligt for offentligheden på forud  

 bekendtgjorte åbningstider.
 12) Museet skal vederlagsfrit give adgang for skoleelever, der besøger  

 museet som led i undervisningen.
 Stk. 2. Ministeren for kulturelle anliggender kan efter forelæggelse for  

 Statens Museumsnævn fravige bestemmelserne i stk. 1, nr. 6, 7 og 12, når  

 særlige omstændigheder taler derfor.
 Stk. 3. Ministeren for kulturelle anliggender kan fastsætte nærmere regler  

 om gennemførelse af bestemmelserne i stk. 1.
 Stk. 4. Ministeren for kulturelle anliggender kan bestemme, at tilskud  

 bortfalder, og at allerede udbetalte tilskud skal tilbagebetales, hvis et  

 museum tilsidesætter reglerne i stk. 1, regler udfærdiget efter stk. 3 eller  

 vilkår for tilladelser, der er meddelt efter disse regler eller efter stk. 2.
 7. § 12 affattes således:
 » § 12. Kulturministeren yder inden for en beløbsramme fastsat  

 på finansloven tilskud til driften af godkendte museer.«.
 § 12. Til godkendte museer ydes et almindeligt statstilskud på 40 pct. af  

 de ikke-statslige tilskud, jf. stk. 2 og 5.
Stk. 2. Såfremt det årlige statstilskud til et museum er større end  

 150.000 kr., kan det fra finansåret 1984 at regne ikke overstige 115 pct. af  

 statstilskuddet ydet i det foregående finansår og må højst udgøre 400.000 kr.  

 De nævnte beløb udgør i 1986 henholdsvis 231.000 kr. og 616.000 kr.
Beløbene  

 reguleres fra 1987 een gang årligt med en procentsats, der fastsættes på  

 Finansloven for det pågældende år.
 Stk. 3. Drives museet af flere primærkommuner i fællesskab, kan  

 statstilskuddet, uanset stk. 2, dog udgøre et beløb, der svarer til summen af  

 de statstilskud, som det enkelte tilskud fra en tilsluttet kommune kan  

 udløse.
Stk. 4. Statstilskuddet skal anvendes til museets drift.
I det omfang,  

 hvori det er foreneligt med museumsvirksomheden, kan et museum tillige påtage  

 sig andet kulturformidlende arbejde.
Stk. 5. Tilskud bortset fra dem, der er nævnt i 2. punktum, berettiger til  

 statstilskud i det omfang, de ydes til egentlige driftsudgifter og  

 museumstekniske intallationer.
Tilskud til ejendomsudgifter, herunder leje af  

 lokaler, hovedistandsættelser og tekniske installationer bortset fra de i 1.  

 punktum nævnte, samt forrentning og afskrivning berettiger ikke til  

 statstilskud.
Tilskud, der henlægges, berettiger først til statstilskud i det  

 regnskabsår, hvor de anvendes til tilskudsberettigede formål.
Stk. 6. Statstilskuddet udbetales i løbet af finansåret efter et budget,  

 der er godkendt af Statens Museumsnævn.
Tilskuddet fastsættes endeligt efter  

 årets udløb på grundlag af et regnskab, der er godkendt af Statens  

 Museumsnævn.
 8. § 13, stk. 1 og 2 ophæves og stk. 3 bliver herefter  

stk. 1.
 § 13. Til godkendte museer, der af særlige grunde ikke kan oppebære  

 fornødent tilskud efter § 12, ydes statstilskud ved særlig bevilling på  

 finansloven.
Stk. 2. Forslag til en tilskudsbevilling efter stk. 1 udarbejdes på  

 grundlag af et budget, der er godkendt af ministeren for kulturelle  

 anliggender.
Tilskuddet pris- og lønreguleres på de årlige  

 tillægsbevillingslove.
Budgetgodkendelsen finder sted efter forelæggelse for  

 Statens Museumsnævn.
 Stk. 3. Såfremt det samlede statstilskud udgør mindst halvdelen af museets  

 driftsudgifter, skal fastsættelsen af løn- og ansættelsesforhold ske efter  

 samme regler som for statsansatte.
 9. §§ 14 og 15 ophæves.
 § 14. Til godkendte museer, der hidtil har modtaget særligt statstilskud  

 efter § 2, stk. 1. i lov nr. 304 af 10. juni 1976 om statstilskud m.v. til  

 museer, kan der fortsat ydes særligt statstilskud. § 13, stk. 2 og 3, finder  

 tilsvarende anvendelse.
§ 15. Til Ny Carlsberg Glyptotek ydes et tilskud til dækning af  

 institutionens årlige underskud.
Statstilskuddet er betinget af, at  

 Københavns Kommune yder et årligt tilskud svarende til en tredjedel af  

 underskuddet, og at Ny Carlsbergfondet yder et årligt tilskud på mindst 1,6  

 mill. kr., der forhøjes eller nedsættes med 3 pct. for hver fulde 3 points'  

 udsving i reguleringspristallet for juli i forhold til januar 1980 (= 100).
Stk. 2. Statstilskud efter stk. 1 fastsættes på grundlag af et budget, der  

 er godkendt af ministeren for kulturelle anliggender, og reguleres endeligt  

 på de årlige tillægsbevillingslove på grundlag af et regnskab, der er  

 godkendt af ministeren.
Budget- og regnskabsgodkendelsen finder sted efter  

 forelæggelse for Statens Museumsnævn.
 Stk. 3. § 13, stk. 3, finder tilsvarende anvendelse for Ny Carlsberg  

 Glyptotek.
 10. § 20. stk. 1, affattes således:
 »Til varetagelse af de opgaver, der er nævnt i §§ 18 og 19, yder  

 kulturministeren inden for en beløbsramme fastsat på finanslvoen et årligt  

 tilskud til hvert museumsråd.«.
§ 20. Til varetagelse af de opgaver, der er nævnt i §§ 18 og 19, ydes til  

 hvert museumsråd et årligt statstilskud på 53.700 kr.
Beløbet udgør i 1986  

 82.698 kr. og reguleres een gang årligt med en procentsats, der fastsættes på  

 finansloven for det pågældende år.
 Stk. 2. Museumsrådet indsender årligt budget, regnskab og beretning til  

 Statens Museumsnævn.
 11. § 22 affattes således:
 »§ 22. Statens Museumsnævn har til opgave:
1) at rådgive kulturministeren og andre offentlige myndigheder i  

 museumsanliggender, herunder at rådgive ministeren om godkendelse af museer  

 som tilskudsberettigede, 2) at medvirke til samarbejde og koordinering af museernes arbejde på  

 plandsplan, 3) at indberette til kulturministeren, såfremt nævnet bliver bekendt med,  

 at et museum ikke opfylder betingelserne for at bevare statstilskud efter §  

 11, 4) at fordele tilskud efter § 34, 5) at yde museumsteknisk og anden faglig rådgivning og 6) at formidle og koordinere internationalt samarbejde for museerne.
 Stk. 2. Statens Museumsnævn kan på eget initiativ tage fælles anliggender  

 for museerne op.«.
 § 22. Statens Museumsnævn har til opgave:
1) at virke som samarbejdsorgan på landsplan, 2) at rådgive ministeren for kulturelle anliggender om godkendelse af  

 museer som tilskudsberettigede, 3) at påse, at de i § 11 nævnte betingelser for at bevare statstilskud er  

 opfyldt, 4) at godkende budgetter og regnskaber for de museer, der er omfattet af §  

 12, samt beregne statens tilskud til disse inden for de rammer, der er  

 fastsat af ministeren for kulturelle anliggender, 5) at rådgive ministeren for kulturelle anliggender om godkendelse af  

 budgetter for de museer, der er omfattet af §§ 13, 14 og 15, 6) at godkende museumsrådenes arbejdsplaner, idet dog den del af planerne,  

 der er omfattet af kapitel 6, forinden af nævnet forelægges for det  

 Arkæologiske Nævn til udtalelse, 7) at fordele tilskud efter § 34 og 8) at yde museumsteknisk og anden faglig rådgivning.
 Stk. 2. Statens Museumsnævn skal efter anmodning fra ministeren for  

 kulturelle anliggender udtale sig om spørgsmål af betydning for museerne,  

 ligesom nævnet af egen drift kan gøre indstilling til ministeren.
 12. § 34. stk. 1, affattes således:
 »På de årlige finanslove opføres under Kulturministeriet en  

 rådighedssum til fremme af museernes virksomhed i Danmark.«.
 13. I § 34, stk. 2, indsættes efter nr. 4 som nyt nummer:
 »5) undersøgelser, indsamling, registreringer og bevaringsopgaver  

 inden for det naturvidenskabelige område.«.
 Nr. 5-6 bliver herefter nr. 6-7.
 § 34. På de årlige finanslove opføres en rådighedssum svarende til 7 pct.  

 af de tilskud, der ydes efter §§ 12, 13, 14 og 15, samt 3/4 pct. af de  

 statslige museers driftsbevillinger på de årlige finanslove.
 Stk. 2. Rådighedssummen anvendes til følgende formål:
1) indkøb af kunst og anskaffelse af museumsgenstande, 2) særlige konserveringsarbejder og museumstekniske forbedringer, 3) løsning af fællesopgaver, 4) enkelte museers løsning af særlige opgaver, 5) midlertidig støtte til enkelte museer og 6) undersøgelser, indsamling, registreringer og bevaringsarbejder inden  

 for nyere tids kulturhistorie.
 Stk. 3. Statens Museumsnævn træffer den endelige adminsitrative afgørelse  

 om fordelingen af rådighedssummen.
 Stk. 4. Ministeren for kulturelle anliggender kan fastsætte regler for  

 rådighedssummens fordeling.
 14. I § 35, stk. 1, indsættes efter nr. 2.:
 »3) Museumshøjskolen og«.
 Nr. 3 bliver herefter nr. 4.
 15. § 35, stk. 2. affattes således:
 »Stk. 2. Tilskud efter 1. stk. fastsættes på grundlag af et budget,  

 der er godkendes af kulturministeren. § 13 finder tilsvarende  

 anvendelse.«.
 § 35. Der ydes årlig driftstilskud til følgende selvejende institutioner:
1) Museumstjenesten, 2) Weilbachs Kunstnerleksikon, 3) værket »Danmarks Kirker«.
 Stk. 2. Tilskud efter stk. 1 fastsættes på grundlag af et budget, der er  

 godkendt af ministeren for kulturelle anliggender, og pris- og lønreguleres  

 på de årlige tillægsbevillingslove. § 13, stk. 3, finder tilsvarende  

 anvendelse.
 16. § 36 affattes således:
 »§ 36. Kulturministeren kan godkende, at staten påtager sig den  

 forsikringsmæssige risiko for udlån af værker til kunstnerisk eller kulturelt  

 set betydelige udstillinger på danske museer og udstillingssteder, som  

 specielt er godkendt i dette øjemed.«.
 § 36. Ministeren for kulturelle anliggender kan godkende, at staten  

 påtager sig den forsikringsmæssige risiko for større, officielle udenlandske  

 udstillinger på danske museer og udstillingssteder, som specielt er godkendt  

 i dette øjemed.
 18. § 37, stk. 1, nr. 1, affattes således:
 1) overtræder § 26, stk. 1, § 27, stk. 2, 2. pkt., § 28, stk. 3, 1. pkt.  

 eller § 36 b, stk. 1 og 2.'.
 19. § 37, stk. 2, affattes således:
 »Stk. 2. Er en overtrædelse af § 27, stk. 2, 2. pkt., § 28, stk. 3,  

 1. pkt. eller § 36 b, stk. 1 og 2, begået med fortsæt, og foreligger der i  

 øvrigt særlig skærpende omstændigheder, kan straffen stige til hæfte eller  

 fængsel i indtil 1 år.«.
 § 37. Med bøde straffes den, der:
1) overtræder § 26, stk. 1, § 27, stk. 2, 2. punktum, eller § 28, stk. 3,  

 1. punktum, eller 2) tilsidesætter en beslutning efter § 26, stk. 2. om, at et arbejde skal  

 indstilles.
 Stk. 2. Er en overtrædelse af § 27, stk. 2, 2. punktum, eller § 28, stk.  

 3, 1. punktum, begået med fortsæt, og foreligger der i øvrigt særlig  

 skærpende omstændigheder, kan straffen stige til hæfte eller fængsel i indtil  

 1 år.
 Stk. 3. Retsmidlerne i retsplejelovens kapitel 72 og 73 kan anvendes i  

 samme omfang som i statsadvokatsager.
 Stk. 4. Er overtrædelsen begået af et aktieselskab, andelsselskab eller  

 lignende, kan der pålægges selskabet som sådan bødeansvar.
 Stk. 3. Forældelsesfristen for strafansvar efter stk. 1, nr. 1, og stk. 2  

 er 5 år.
Efter 2. behandling den 16. maj 1989 § 1 I lov om museer m.v., jf. lovbekendtgørelse nr. 998 af 23. december 1986,  

 som ændret ved lov nr. 356 af 1. juli 1988, foretages følgende ændringer:
 1. § 5, stk. 1, affattes således:
»De statslige museer kan i særlige tilfælde efter indstilling af  

 direktør og eventuel styrelse og efter godkendelse af kulturministeren  

 udskille genstande fra samlingerne.« 2. § 10 affattes således:
»§ 10. Kulturministeren godkender et museum som tilskudsberettiget  

 efter indhentet udtalelse fra Statens Museumsnævn.« 3. I § 11, stk. 1, ændres »§§ 12, 13, 14 og 15« til:  

 »§§ 12 og 13«.
 4. I § 11, stk. 1, nr. 3, 1. pkt., ændres »Statens  

 Museumsnævn« til: »den kommune eller amtskommune, der driver museet  

 eller er hovedtilskudsyder til museet, i særlige tilfælde af  

 Kulturministeriet«.
 5. I § 11, stk. 1, nr. 3, indsættes efter 2. pkt. som nyt 3.  

 og 4. pkt.:
»Vedtægtsudkast, der vedrører museets ansvarsområde, forelægges  

 Statens Museumsnævn til udtalelse forinden godkendelse.
De godkendte  

 vedtægter indsendes til Statens Museumsnævn.« 6. I § 11, stk. 1, nr. 8, ændres »vedkommende museumsråd og  

 til Statens Museumsnævn« til: »den kommune eller amtskommune, der  

 driver museet eller er hovedtilskudsyder til museet, i særlige tilfælde til  

 Kulturministeriet«.
 7. I § 11, stk. 1, nr. 9, indføjes efter 3. pkt. som nyt 4.  

 pkt.:
»Planen sendes endvidere hvert 4. år til den kommune eller  

 amtskommune, der driver museet eller er hovedtilskudsyder til museet, i  

 særlige tilfælde til Kulturministeriet.« 8. § 12 affattes således:
» § 12. Til godkendte museer ydes et almindeligt statstilskud,  

 der fastsættes på grundlag af de ikkestatslige tilskud, jf. stk. 2 og 3, og  

 den på finansloven afsatte bevilling til dette formål.
Der beregnes på  

 grundlag heraf årligt en statstilskudsprocent, som anvendes ved fastsættelsen  

 af statstilskuddet til hvert enkelt museum på grundlag af de ikkestatslige  

 tilskud, der er ydet til museets drift ifølge det senest reviderede regnskab.
 Stk. 2. Huslejeudgifter, prioritetsrenter og -afdrag modregnes i de  

 ikkestatslige tilskud, der lægges til grund for beregningen af  

 statstilskuddet efter stk. 1.
 Stk. 3. Statstilskuddet kan højst udgøre 673.754 kr., som udløses ved en  

 statstilskudsprocent på 40 af et tilskudsgrundlag på 1.684.385 kr.  

 Maksimumbeløbet fastsættes årligt på finansloven for det pågældende år.
 Stk. 4. Drives museet af flere primærkommuner i fællesskab, kan  

 statstilskuddet, uanset stk. 3, dog udgøre et beløb, der svarer til summen af  

 de statstilskud, som det enkelte tilskud fra en tilsluttet kommune kan  

 udløse.
Stk. 5. Statstilskuddet skal anvendes til museets drift.
Statstilskud må  

 ikke henlægges.« 9. § 13 affattes således:
 » § 13. Til godkendte museer, der af særlige grunde ikke kan  

 oppebære fornødent tilskud efter § 12, ydes statstilskud som særlig bevilling  

 på finansloven.
Stk. 2. Såfremt det samlede statstilskud udgør mindst halvdelen af museets  

 driftsudgifter, skal fastsættelsen af løn- og ansættelsesforhold ske efter  

 samme regler som for statsansatte.« 10. §§ 14 og 15 ophæves.
 11. § 20, stk. 1, affattes således:
»Til varetagelse af de opgaver, der er nævnt i §§ 18 og 19, yder  

 kulturministeren inden for en beløbsramme fastsat på finansloven et årligt  

 tilskud til hvert museumsråd.« 12. § 22 affattes således:
 » § 22. Statens Museumsnævn har til opgave:
1) at virke som samarbejdsorgan på landsplan, 2) at rådgive kulturministeren og andre offentlige myndigheder i  

 museumsanliggender, herunder at rådgive ministeren om godkendelse af museer  

 som tilskudsberettigede, 3) at indberette til kulturministeren, såfremt nævnet bliver bekendt med,  

 at et museum ikke opfylder betingelserne for at bevare statstilskud efter §  

 11, 4) at beregne statens tilskud til museer, der er omfattet af § 12, på  

 grundlag af senest reviderede regnskaber, 5) at fordele tilskud efter § 34, 6) at yde museumsteknisk og anden faglig rådgivning og 7) at formidle og koordinere internationalt samarbejde for museerne.
Stk. 2. Statens Museumsnævn kan på eget initiativ tage fælles anliggender  

 for museerne op.« 13. I § 23, stk. 1, ændres »15 medlemmer« til: »12  

 medlemmer«, og nr. 5, 6 og 7 udgår.
 14. § 34, stk. 1, affattes således:
»På de årlige finanslove opføres under Kulturministeriet en  

 rådighedssum til fremme af museernes virksomhed i Danmark.« 15. I § 34, stk. 2, indsættes efter nr. 4 som nyt nummer:
»5) undersøgelser, indsamling, registreringer og bevaringsopgaver  

 inden for det naturvidenskabelige område.« Nr. 5-6 bliver herefter nr. 6-7.
 16. I § 35, stk. 1, indsættes efter nr. 2:
 »3) Museumshøjskolen og«.
 Nr. 3 bliver herefter nr. 4.
 17. § 35, stk. 2, affattes således:
»Stk. 2. Tilskud efter 1. stk. fastsættes på grundlag af et budget,  

 der er godkendt af kulturministeren. § 13, stk. 2, finder tilsvarende  

 anvendelse.« 18. § 36 affattes således:
» § 36. Kulturministeren kan godkende, at staten påtager sig  

 den forsikringsmæssige risiko for udenlandske udlån af værker til kunstnerisk  

 eller kulturelt set betydelige udstillinger på danske museer og  

 udstillingssteder, som specielt er godkendt i dette øjemed.« 19. Efter § 36 indsættes i kapitel 7:
»§ 36 a.
Kommunalbestyrelsen skal underrette de kulturhistoriske  

 museer, der har ansvaret for det etnologiske arbejde i området, når der  

 udfærdiges en lokalplan eller meddeles ombygnings- eller  

 nedrivningstilladelser, der vil medføre afgørende ændring i brug eller  

 funktion af bygninger, bebyggelser eller andre kulturlevn.
§ 36 b.
Den, der i Danmark finder en botanisk eller en zoologisk genstand  

 af fossil eller subfossil oprindelse eller en geologisk genstand af  

 enestående videnskabelig eller udstillingsmæssig værdi, skal tilbyde staten  

 genstanden.
 Stk. 2. Genstanden skal afleveres til enten Botanisk, Geologisk eller  

 Zoologisk Museum i København eller til et andet statsligt eller statsstøttet  

 naturvidenskabeligt museum.
Stk. 3. Ønsker staten at erhverve genstanden, fastsættes en godtgørelse  

 til finderen eller den, der besidder genstanden, af Statens Museumsnævn.  

 Godtgørelsen fastsættes under hensyn til genstandens værdi og sjældenhed samt  

 til den omhu, hvormed finderen har sikret genstanden.« 20. § 37, stk. 1, nr. 1, affattes således:
»1) overtræder § 26, stk. 1, § 27, stk. 2, 2. pkt., § 28, stk. 3, 1.  

 pkt., eller § 36 b, stk. 1 og 2.« 21. § 37, stk. 2, affattes således:
»Stk. 2. Er en overtrædelse af § 27, stk. 2, 2. pkt., § 28, stk. 3,  

 1. pkt., eller § 36 b, stk. 1 og 2, begået med forsæt, og foreligger der i  

 øvrigt særlig skærpende omstændigheder, kan straffen stige til hæfte eller  

 fængsel i indtil 1 år.« § 2 Loven træder i kraft den 1. januar 1990.
