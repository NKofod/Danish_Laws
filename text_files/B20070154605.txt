Bekendtgørelse om ændring af bekendtgørelse om tilskud til fremme af innovation, forskning og udvikling m.v. i fødevare-, jordbrugs- og fiskerisektoren § 1 I bekendtgørelse nr. 865 af 9. august 2006 om tilskud til fremme af innovation, forskning og udvikling m.v. i fødevare-, jordbrugs- og fiskerisektoren foretages følgende ændringer:
 1. I § 26, stk. 2, nr. 2 , ændres »70« til: »65«.
 2. I § 31, stk. 1 , ændres »punkt 5.14, EFs rammebestemmelser for statsstøtte til forskning og udvikling (96/C 45/06, senest ændret ved 98/C 48/02)« til: »punkt 9 i EFs rammebestemmelser for statsstøtte til forskning, udvikling og innovation (2006/ C 323/01)«.
 3. § 31, stk. 2 , affattes således:
 »Stk. 2. De i stk. 1 nævnte betingelser er følgende:
1) Projektet skal vedrøre produkter, der er opstillet i Traktatens bilag I, 2) projektet skal være af generel interesse for den pågældende specifikke sektor, eller delsektor, 3) oplysninger om, at projektet vil blive gennemført og med hvilket formål, offentliggøres på internettet, inden projektet påbegyndes.
I oplysningerne skal indgå en angivelse af, hvornår de forventede resultater omtrent vil foreligge, og hvor de vil blive offentliggjort på internettet, og det skal anføres, at resultaterne stilles til rådighed, 4) projektets resultater skal være tilgængelige på internettet i mindst fem år.
Oplysningerne på internettet offentliggøres ikke senere end de oplysninger, der eventuelt gøres tilgængelige for medlemmerne af en specifik organisation, og 5) tilskuddet ydes direkte til den eller de virksomheder eller institutioner o.l., der gennemfører projektet og må ikke omfatte direkte ikke-projektrelateret tilskud til en virksomhed, som fremstiller, forarbejder eller markedsfører landbrugsprodukter, eller virke som pristilskud for producenter af sådanne produkter.« 4. I § 35, stk. 3, nr. 5 , udgår: »eller«.
 5. I § 35, stk. 3, nr. 6 , indsættes efter »under enhver form«: », eller«.
 6. I § 35, stk. 3 , indsættes efter nr. 6:
»7) udgifter til patentering, som afholdes af andre virksomheder end små og mellemstore virksomheder.« § 2 Bekendtgørelsen træder i kraft den 3. januar 2008 og finder første gang anvendelse på ansøgninger, der modtages i Direktoratet for FødevareErhverv fra den 3. januar 2008.
