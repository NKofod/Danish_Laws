CIRKULÆRE OM SØGNEHELLIGDAGSBETALING TIL TIMELØNNEDE OMFATTET AF FÆLLESOVERENSKOMSTEN MELLEM FINANSMINISTERIET OG STATSANSATTES KARTEL.
 Det fremgår af § 28 i StK-fællesoverenskomsten, at der til timelønnede  

 ydes betaling for søgnehelligdage svarende til lønnen ekskl. særlige ydelser  

 for det antal timer, som de pågældende skulle have udført, såfremt  

 søgnehelligdagen havde været en normal arbejdsdag.
 Bestemmelsen indebærer en ændring af de hidtidige regler om  

 søgnehelligdagsbetaling for timelønnede personalegrupper, der nu er omfattet  

 af følgende organisationsaftaler:
Organisationsaftale af 21. juni 1991 for specialarbejdere m.fl. i staten  

 (Fmst. cirk. 26/8 1991, APD.nr. 81/91), organisationsaftale af 4. september 1991 for rengøringsassistenter m.fl. i  

 statens tjeneste mv. (Fmst. cirk. 30/9 1991, APD.nr. 87/91), organisationsaftale af 20. september 1991 for husmedhjælpere (Fmst. cirk.  

 21/10 1991, APD. nr. 91/91).
 På baggrund af de praktiske vanskeligheder ved efterregulering af søg-  

 nehelligdagsbetaling tilbage til fællesoverenskomstens og  

 organisationsaftalernes ikrafttrædelsestidspunkt 1. april 1991, har  

 Finansministeriet aftalt med Statsansattes Kartel, at fællesoverenskomstens §  

 28 først træder i kraft 1. december 1991 .
 Dette indebærer, at de ændrede regler først kommer til at gælde fra og med  

 søgnehelligdage i forbindelse med julen 1991.
 Optjent, men ikke anvist, søgnehelligdagsbetaling udbetales kontant i  

 forbindelse med DTK 01/92 månedsløn.
 De ovenfor nævnte overgangsregler er tillige beskrevet i Statens  

 Regnskabsdirektorats SR Information nr. 47/91 og 50/91.
 Hvis der senere indgås organisationsaftaler, der indebærer ændringer af  

 søgnehelligdagsbetaling som følge af fællesoverenskomstens § 28, vil  

 Finansministeriet tage spørgsmålet om ikrafttræden op til forhandling i det  

 konkrete tilfælde.
København, den 16. december 1991 Finansministeriet Administrations- og Personaledepartementet P.M.V.
 E.B.
