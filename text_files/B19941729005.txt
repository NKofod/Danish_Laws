 I medfør af § 31 og § 149, stk. 10 og stk. 14, i lov om luftfart, jf.  

 lovbekendtgørelse nr. 118 af 12. marts 1993, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 172 af 28. april 1985 om luftfartøjers luftdygtighed, om  

 nationalitets- og registreringsmærker for luftfartøjer, luftfartøjsdokumenter  

 og radioudstyr, § 2, følgende:
 1. Der tilføjes nye afsnit 1 og 2 med følgende ordlyd:
1. Referencedokumenter 1.1 BL 1-1, Bestemmelser om vedligeholdelse og ændring af luftfartøjer,  

 seneste udgave.
 1.2 BL 1-3, Fremstilling og vedligeholdelse af luftfartøjer eller  

 luftfartøjsmateriel, seneste udgave.
 1.3 BL 2-4, Bestemmelser om JAR-autorisation til virksomhed til  

 vedligeholdelse af luftfartøjer m.v., der benyttes til taxa-, charter- og  

 ruteflyvning.
2. Generelt 2.1 Denne BL fastsætter bestemmelser for fremstilling og vedligeholdelse  

 af luftfartøjer eller luftfartøjsmateriel, som ikke er omfattet af reglerne i  

 BL 2-4.
 2.2 Ejeren af en virksomhed, som har opnået autorisation til fremstilling  

 og/eller vedligeholdelse af luftfartøjer eller luftfartøjsmateriel, i det  

 følgende kaldet autorisationsindehaveren, er ansvarlig for, at virksomheden  

 råder over de ressourcer, der er nødvendige for at drive virksomheden i  

 overensstemmelse med de regler og forskrifter, der er gældende for  

 virksomheden.
 2.3 Den tekniske chef er ansvarlig for, at virksomheden drives i  

 overensstemmelse med autorisationen og den godkendte værkstedshåndbog.
 2.4 Kontrolchefen er ansvarlig for, at der opnås et sikkerhedsmæssigt  

 tilfredsstillende resultat af virksomhedens arbejde.
2. Afsnit 1, afsnit 2 og afsnit 3 bliver herefter  

 afsnit 3, afsnit 4 og afsnit 5 3. Der tilføjes et nyt afsnit 6 med følgende ordlyd:
6. Straf 6.1 Med bøde eller hæfte straffes den, der uden autorisation fremstiller  

 luftfartøjer eller luftfartøjsmateriel eller foretager  

 vedligeholdelsesarbejder på luftfartøjer eller luftfartøjsmateriel, som efter  

 BL 1-1 kun må foretages af et autoriseret værksted.
 6.2 Med bøde eller hæfte straffes den autorisationsindehaver, der uden  

 Statens Luftfartsvæsens forudgående godkendelse ændrer virksomhedens  

 arbejdsområde, organisation, kontrolorganisation, værksted m.v.
6.3 Med bøde eller hæfte straffes den tekniske chef, der a. lader virksomheden fremstille luftfartøjer eller luftfartøjsmateriel i  

 strid med autorisationen eller i strid med bestemmelserne i BL 1-3, eller b. lader virksomheden foretage vedligeholdelsesarbejder, som er omfattet  

 af autorisationen, i strid med bestemmelserne i denne BL, eller de vilkår,  

 der af Statens Luftfartsvæsen er fastsat i medfør af denne BL, eller i strid  

 med reglerne i BL 1-1.
6.4 Medmindre højere straf er forskyldt efter luftfartslovens § 149, stk.  

 6 straffes med bøde eller hæfte den, der attesterer for  

 vedligeholdelsesarbejder, a. som er udført i strid med værkstedshåndbogen, fabrikantens forskrifter  

 eller i øvrigt på sikkerhedsmæssig uforsvarlig måde eller b. uden at have skaffet sig fornødent kendskab til, hvorledes arbejdet er  

 udført.
 6.5 For overtrædelser, der begås af aktieselskaber, andelsselskaber eller  

 lignende, kan der i medfør af luftfartslovens § 149, stk. 14, pålægges  

 selskabet som sådant bødeansvar.
