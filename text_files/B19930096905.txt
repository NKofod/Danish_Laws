 I medfør af § 2, stk. 1, i lov nr. 94 af 31. marts 1953 om brug m.v. af  

 radioaktive stoffer fastsættes efter bemyndigelse i henhold til § 4 i  

 bekendtgørelse nr. 574 af 20. november 1975 om sikkerhedsforanstaltninger ved  

 brug m.v. af radioaktive stoffer:
 § 1.  Denne bekendtgørelse fastsætter de  

 godkendelsesprocedurer, der skal iagttages ved internationale overførsler af  

 radioaktivt affald, når mængderne og koncentrationerne overstiger de værdier,  

 der er fastsat i artikel 1 i Rådsdirektiv 92/3/Euratom (i det følgende  

 benævnt direktivet), jf. dog stk. 2. Direktivet er optaget som bilag 1 til  

 denne bekendtgørelse.
 Stk. 2.  Bekendtgørelsen gælder ikke for lukkede  

 strålekilder, der af brugeren sendes tilbage til leverandøren i et andet  

 land, forudsat at den lukkede strålekilde ikke indeholder fissilt materiale.
 Stk. 3.  For gennemførelsen af selve transporten af  

 radioaktivt affald gælder bestemmelserne i bekendtgørelse nr. 731 af 27.  

 november 1989 om transport af radioaktive stoffer samt de heri omtalte  

 specifikke bestemmelser for de enkelte transportmåder.
 § 2.  Definitionerne i direktivets artikel 2 anvendes  

 også i denne bekendtgørelse.
 § 3.  Den danske kompetente myndighed i direktivets  

 forstand er Sundhedsstyrelsen, Statens Institut for Strålehygiejne.
 § 4.  Tilladelse fra Sundhedsstyrelsen til overførsel  

 af radioaktivt affald skal indhentes på forhånd i følgende tilfælde:
 § 5.  Sundhedsstyrelsen underretter og indhenter  

 relevante godkendelser fra andre EF-lande og tredjelande og følger i øvrigt  

 de i direktivet fastlagte procedurer, jf. direktivets artikler 4-7, 9, 11-12  

 og 14-16.
 § 6.  Hver overførsel af radioaktivt affald, der er  

 omfattet af direktivet og dermed af denne bekendtgørelse, skal ledsages af de  

 dokumenter, der er omtalt i direktivets artikler 4 og 7, jf. artikel 8.
 § 7.  Inden to uger efter modtagelsen i Danmark af en  

 godkendt overførsel af radioaktivt affald skal den danske modtager sende en  

 bekræftelse herpå til Sundhedsstyrelsen, jf. direktivets artikel 9, stk. 1.
 § 8.  Inden to uger efter at have modtaget bekræftelse  

 på ankomsten til et tredjeland af en godkendt overførsel af radioaktivt  

 affald, skal den oprindelige danske indehaver meddele Sundhedsstyrelsen  

 dette, jf. direktivets artikel 12, stk. 5. Meddelelsen skal indeholde  

 oplysning om sidste toldsted i Fællesskabet, gennem hvilket overførslen er  

 foretaget, jf. direktivets artikel 12, stk. 5. Meddelelsen skal endvidere  

 være bekræftet ved en erklæring eller attestering fra modtageren af affaldet  

 i tredjelandet, jf. direktivets artikel 12, stk. 6.
 § 9.  Ansøgning om tilladelse i henhold til § 4 nr. 1,  

 2 og 3, meddelelse af tilladelse samt bekræftelse på modtagelse af affald  

 skal ske under brug af de i direktivets artikel 20 omtalte  

 standarddokumenter, jf. bilag 2.
 § 10.  Sundhedsstyrelsens afgørelser efter denne  

 bekendtgørelse kan inden 4 uger påklages til Indenrigsministeriet.
 § 11.  Overtrædelse af bestemmelserne i denne  

 bekendtgørelse straffes i medfør af § 5 i lov om brug m.v. af radioaktive  

 stoffer med bøde.
 § 12.  Denne bekendtgørelse træder i kraft den 1.  

 januar 1994.
Sundhedsstyrelsen, den 13. december 1993 Palle Juul-Jensen / Kaare Ulbak Bilag 1 RÅDETS DIREKTIV 92/3/EURATOM af 3. februar 1992 Bilag 2 Standardledsagedokument til overvågning af kontrol med overførsel af  

 radioaktivt affald, jf.
Kommissionens beslutning af 1. oktober 1993  

 (93/552/Euratom).
DEL 1 Journalnr.: .................................  (udfyldes af de  

 myndigheder, som er bemyndigede til at udstede tilladelse til overførsel) STANDARDLEDSAGEDOKUMENT FOR OVERFØRSEL AF RADIOAKTIVT AFFALD (DIREKTIV 92/3/EURATOM) ANMODNING OM TILLADELSE TIL OVERFØRSEL VEJLEDNING 16 I henhold til bestemmelserne i direktiv 92/3/Euratom - forpligter undertegende sig til at tage affaldet tilbage, hvis  

 overførslen(erne) ikke kan fuldføres, eller betingelserne for en overførsel  

 ikke er opfyldt (*) (I tilfælde af overførsel af type B eller D) - vedlægger undertegnede en erklæring fra indehaveren af det radioaktive  

 affald i et tredjeland om, at denne forpligter sig til at tage affaldet  

 tilbage, hvis overførslen(erne) ikke kan fuldføres, eller betingelserne for  

 en overførsel ikke er opfyldt (*).
DEL 2 Journalnr.:
(udfyldes af de myndigheder, som er bemyndigede til at udstede  

 tilladelse til overførsel) STANDARDLEDSAGEDOKUMENT FOR OVERFØRSEL AF RADIOAKTIVT AFFALD (DIREKTIV 92/3/EURATOM) GODKENDELSE FRA DE KONSULTEREDE MYNDIGHEDER VEJLEDNING 1. De kompetente myndigheder, som er bemyndigede til  

 at udstede tilladelse til overførsel af radioaktivt affald, udfylder rubrik  

 17 og 18. umiddelbart efter modtagelse af anmodningen og anfører  

 journalnummeret øverst på hver del af standarddokumentet.
De skal derefter  

 tage tilstrækkeligt med kopier af del 2 med henblik på at fremsende disse til  

 de øvrige kompetente myndigheder, hvis godkendelse er nødvendig for  

 gennemførelse af overførslen(erne) (»de konsulterede kompetente  

 myndigheder«). For hver enkelt af de kompetente myndigheder, der skal  

 konsulteres, udfyldes rubrik 19 på en af kopierne af del 2, og denne kopi af  

 del 2 samt en kopi af del 1 fremsendes til den heri nævnte kompetente  

 myndighed, der skal konsulteres.
2. De konsulterede kompetente myndigheder udfylder i  

 givet fald eventuelle tillæg i rubrik 19 og vurderer anmodningen.
Senest to  

 måneder efter modtagelsen udfylder de rubrik 20 og returnerer den originale  

 kopi af del 2 til de kompente myndigheder, der er bemyndigede til at udstede  

 tilladelsen.
Den konsulterede kompetente myndighed har mulighed for at anmode  

 om en yderligere frist på en måned til vurdering af anmodningen.
Hvis  

 dokumentet ikke udfyldes og returneres inden for de anførte frister, vil  

 dette med forbehold af artikel 6, stk. 4, i direktiv 92/3/Euratom blive  

 tolket som stiltiende godkendelse af anmodningen.
--------------------------------------------------------------------- DEL 3 Journalnr.:
(udfyldes af de myndigheder, som er bemyndigede til at udstede  

 tilladelse til overførsel) STANDARDLEDSAGEDOKUMENT FOR OVERFØRSEL AF RADIOAKTIVT AFFALD (DIREKTIV 92/3/EURATOM) TILLADELSE TIL OVERFØRSEL VEJLEDNING De kompetente myndigheder, der er bemyndigede til at udstede tilladelse  

 til overførsel:
1. udfylder denne del (ved udfyldelse af rubrik 22  

 skal der tages hensyn til, at en anmodning højst kan gælde i tre år) 2. sender den til ansøgeren sammen med de andre dele,  

 der er nødvendige til gennemførelse af proceduren (dvs. del 1, 3, 4 og 5) 3. og sender samtidig en kopi af denne del til de  

 øvrige konsulterede kompetente myndigheder.
--------------------------------------------------------------------- DEL 5 Journalnr.:
(udfyldes af de myndigheder, som er bemyndigede til at udstede  

 tilladelse til overførsel) STANDARDLEDSAGEDOKUMENT FOR OVERFØRSEL AF RADIOAKTIVT AFFALD (DIREKTIV 92/3/EURATOM) BEKRÆFTELSE PÅ MODTAGELSEN AF AFFALDET VEJLEDNING Denne del udfyldes af modtageren og i givet fald af ansøgeren.
En modtager  

 uden for Det Europæiske Fællesskab kan dog bekræfte modtagelsen af affaldet  

 ved hjælp af en af standarddokumentet uafhængig erklæring.
 Fremgangsmåden er, afhængigt af om tilladelsen dækker een eller flere  

 overførsler, som følger:
Tilladelse til een overførsel 1. O v e r f ø r s e l a f t y p e A e l l e r B Senest 15 dage efter modtagelsen af affldet udfylder modtageren rubrik 32,  

 33 og 35 og sender del 4 til 5 til dee kompetente myndigheder i  

 bestemmelsesmedlemesstaten.
 De kompetente myndigheder i bestemmelsesmedlemsstaten sender dernæst en  

 kopi af del 4 og 5 til de øvrige konsuleterede kpmpåetnte myndigheder (og i  

 givet fald originalerne af de to dele til de kompetente myndigheder, der har  

 udstedt tilladelsen).
 I tilfælde af overførsel mellem medlemsstater sender de kompetente  

 myndigheder i oprindelsesmedlemsstaten en kopi af bekræftelsen på modtagelsen  

 til indehaveren.
2. O v e r f ø r s e l a f t y p e C e l l e r D Ansøgeren skal sikre sig, at han fra modtageren uden for Det Europæiske  

 Fællesskab modtager del 4 og del 5, hvorpå rubrik 32 til 35 er korrekt  

 udfyldt, og at dette sker umiddelbart efter modtagelsen af affaldet.
Del 5  

 kan erstattes af en erklæring for modtageren, der indeholder mindst de samme  

 elementer som i ovennævnte rubrikker.
 Senest 15 dage efter modtagelsen af affaldet sender ansøgeren del 4, del 5  

 (i tilfælde af at modtageren ikke har anvendt del 5, udfylder ansøgeren den  

 borset fra rubik 34) og i givet fald modtagerens erklæring til de kompetente  

 myndigheder, der har udstedt tilladelsen.
 Ovennævnte myndigheder sender dernæst en kopi af del 4 og 5 i givet fald  

 af modtagerens erklæring til de konsulterede kompetente myndigheder.
Tilladelse til flere overførsler 1. O v e r f ø r s e l a f t y p e C e l l e r B Modtageren udfylder rubrik 32, 33 og 35 på del 5 efter hver enkelt  

 overførsel (til det formål tages der flere kopier af del 5 i uudfyldt stand)  

 og sender denne del direkte til de kompetente myndigheder, der har udstedt  

 tilladelsen.
Den vedlægges del 4 for den samme overførsel.
Del 5 side 2 2. O v e r f ø r s e l a f t y p e C e l l e r D Ansøgeren skal sikre sig, at han fra modtageren uden for Det Europæiske  

 Fællesskab modtager del 4 og del 5, hvorpå rubrik 32 til 35 er korrekt  

 udfyldt, med udgangspunkt i en kopi af et uudfyldt eksemplar af del 5, og at  

 dette sker efter hver enkelt overførsel.
 Ansøgeren udfylder rubrik 36 på del 5 og sender del 4 og 5 til de  

 myndigheder, der har udstedt tilladelsen.
3. O v e r f ø r s e l a f e n h v e r a r t Når alle overførsler, der dækkes af tilladelsen, er gennemført, udfyldes  

 den endelige bekræftelse på modtagelsen, og denne sendes, som om det drejede  

 sig om en tilladelse til een overførsel (se ovenfor) bortset fra, at - det præciseres i rubrik 33 på del 5, at det drejer sig om den sidste  

 overførsel, der dækkes af tilladelsen - det i den erklæring, der eventuelt er udfærdiget af en modtager uden for  

 Det Europæiske Fællesskab, præciseres, at alt det affald, der dækkes af  

 tilladelsen til overførsel, er ankommet - del 4 vedrørende hver enkelt overførsel, der dækkes af tilladelsen,  

 vedlægges den endelige bekræftelse på modtagelsen for at opnå en samlet  

 oversigt.
 Bemærk:
 1. En modtager uden for Det Europæiske Fællesskab kan  

 bekræfte modtagelsen af affaldet ved hjælp af en erklæring eller en attest,  

 der indeholder mindst de samme elementer som rubrik 32 til 35.
 2. De kompetente myndigheder, der modtager den  

 originale bekræftelse på modtagelsen, sender en kopi til de øvrige kompetente  

 myndigheder.
 3. Originalerne til del 4 og 5 sendes til slut til de  

 kompetente myndigheder, der har udstedt tilladelsen.
 4. I tilfælde af en overførsel mellem medlemsstater  

 sender de kompetente myndigheder i oprindelsesmedlemsstaten en kopi af  

 bekræftelsen på modtagelsen til indehaveren.
 (* 1) Bekendtgørelsen indeholder bestemmelser, der gennemfører  

 Rådsdirektiv 92/3/Euratom (EF-Tidende L 35/24).
