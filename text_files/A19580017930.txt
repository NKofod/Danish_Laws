(globalerstatningsloven) VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
§ 1 Beløb, der efter aftale mellem Danmark og en anden stat af denne sidste  

 stat måtte blive udbetalt til den danske regering som en samlet godtgørelse  

 (globalerstatning) for tab, der er opstået som følge af foranstaltninger fra  

 denne anden stats side, bl.a. derved, at ejendom er nationaliseret, inddraget  

 eller på anden lignende måde unddraget ejerne, vil være at fordele mellem de  

 erstatningsberettigede i overensstemmelse med reglerne i denne lov.
 Indeholder en aftale bestemmelser om udbetaling af en globalerstatning for  

 skader, opstået som følge af eller i forbindelse med krig, krigslignende  

 operationer, neutralitetskrænkelser, foranstaltninger til værn mod sådanne,  

 borgerkrig, oprør eller borgerlige uroligheder under krig, kan  

 handelsministeren efter samråd med udenrigsministeren, finansministeren og  

 justitsministeren bestemme, at sådan globalerstatning skal fordeles efter  

 reglerne i denne lov.
§ 2 Fordelingen af den til rådighed stillede globalerstatning foretages af et  

 af handelsministeren nedsat nævn bestående af en af handelsministeren i  

 samråd med justitsministeren udnævnt formand, der skal opfylde betingelserne  

 for at kunne udnævnes til dommer, samt 3 andre medlemmer, af hvilke  

 udenrigsministeren, finansministeren og handelsministeren hver udpeger et  

 medlem.
 Handelsministeren fastsætter nævnets forretningsorden.
Handelsministeren udnævner en sekretær for nævnet.
Nævnets formand kan  

 antage fornøden medhjælp.
§ 3 Nævnet opfordrer ved 3 bekendtgørelser i Statstidende alle, som mener sig  

 berettiget til andel i erstatningsbeløbet, til inden 3 måneder fra den første  

 bekendtgørelse at regne at anmelde deres krav over for nævnet.
Nævnet kan  

 bestemme, at indkaldelsen tillige skal indrykkes i et eller flere andre  

 dagblade.
 For så vidt angår krav, der måtte være nævnet bekendt, fremsender dette  

 til de pågældende erstatningsberettigede genpart af bekendtgørelsen.
 Anmeldelsen skal være ledsaget af en nærmere redegørelse for de forhold,  

 hvorpå anmelderen grunder sit krav, og af fornøden dokumentation for kravet.
 Anmeldelser, der fremkommer efter anmeldelsesfristens udløb, har ikke krav  

 på at blive taget i betragtning.
§ 4 Nævnet foretager en prøvelse af de indkomne anmeldelser, herunder om den  

 indsendte dokumentation for kravene er fyldestgørende.
Nævnet kan give  

 vedkommende en passende frist til at fremskaffe yderligere dokumentation  

 eller fremkomme med nærmere begrundelse.
Der kan for nævnet afgives mundtlig  

 forklaring såvel af anmelderen som af andre.
 Nævnet fastsætter derefter på grundlag af de indkomne anmeldelser og de  

 for nævnet foreliggende oplysninger samt med vejledning i aftalen og  

 forudsætningerne for denne størrelsen af de beløb, der skal danne grundlag  

 for fordelingen af globalerstatningen.
§ 5 Nævnet giver hver enkelt anmelder skriftlig underretning om nævnets  

 afgørelse med hensyn til det anmeldte krav.
For så vidt kravet afvises helt  

 eller delvis, skal nævnets afgørelse være ledsaget af grunde.
Afgørelsen kan af vedkommende anmelder indbringes for domstolene.
Sagen må  

 være anlagt senest 8 uger efter, at afgørelsen er meddelt vedkommende.
§ 6 Når den i § 5 omhandlede frist er udløbet for så vidt angår alle anmeldte  

 krav, og et beløb til dækning af fordelingsomkostningerne er fastsat, jfr. §  

 8, udfærdiger nævnet en fordelingsliste, som skal indeholde en fortegnelse  

 over Alle i fordelingen deltagende beløb skal have samme forholdsmæssige  

 dækning, medmindre andet fremgår af den indgåede aftale, forhandlingerne  

 eller forudsætningerne for denne.
 Nævnte anmoder derefter finansministeriet om at foretage udbetaling af de  

 beregnede beløb.
 § 7.  Når alle retssager, som måtte være anlagt er  

 afgjort, foretager nævnet eventuelt fornøden berigtigelse af fordelingslisten  

 og anmoder derefter finansministeriet om at foretage udbetaling i  

 overensstemmelse hermed.
§ 8 Handelsministeren fastsætter efter forhandling med finansministeren for  

 hver enkelt erstatningsaftale et vederlag en gang for alle til medlemmerne af  

 nævnet og nævnets sekretær.
Dette vederlag såvel som andre omkostninger i  

 forbindelse med nævnets virksomhed udredes af globalerstatningen, medmindre  

 andet måtte være godkendt af folketingets finansudvalg.
 Givet på Christiansborg slot, den 7.  

 juni 1958.
 Under Vor Kongelige Hånd og Segl.
 FREDERIK R.
Kjeld Philip (* 1)Handelsmin.
Folketingstid. 1957-58: 1010, 1392, 4341, 5060; A. 701;  

 B. 885, 1225; C. 473.
