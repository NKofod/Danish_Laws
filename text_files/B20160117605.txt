Bekendtgørelse om ophævelse af visse bekendtgørelser vedrørende låne- og garantiordninger på jordbrugs- og fiskeriområdet § 1. Følgende bekendtgørelser ophæves:
 1) Bekendtgørelse nr. 305 af 18. maj 1989 om refinansiering af realkreditlån m.v. i landbrugsejendomme.
 2) Bekendtgørelse nr. 47 af 5. februar 1993 om arbejderboliger på landet.
 3) Bekendtgørelse nr. 662 af 14. august 1997 om statshusmandsbrug m.m. og jordrente.
 4) Bekendtgørelse nr. 300 af 2. maj 2001 om støtte til yngre fiskeres førstegangsetablering.
 5) Bekendtgørelse nr. 1149 af 1. december 2008 om statens overtagelse af Fiskeribankens udlån og om afgørelser vedrørende støtte til yngre fiskeres førstegangsetablering.
 Stk. 2. Bekendtgørelse nr. 305 af 18. maj 1989 om refinansiering af realkreditlån m.v. i landbrugsejendomme finder dog fortsat anvendelse for den resterende portefølje fra refinansieringen i 1989-90. Finansstyrelsens opgaver og beføjelser efter bekendtgørelsen varetages fra 1. oktober 2016 af Udbetaling Danmark.
 Stk. 3. Bekendtgørelse nr. 662 af 14. august 1997 om statshusmandsbrug m.m. og jordrente finder dog fortsat anvendelse for den udestående fordringsmasse omfattet af bekendtgørelsens § 1, stk 1 og 2. Kongeriget Danmarks Hypotekbank og Finansforvaltnings opgaver og beføjelser efter bekendtgørelsen varetages fra 1. oktober 2016 af Udbetaling Danmark.
 Stk. 4. Bekendtgørelse nr. 300 af 2. maj 2001 om støtte til yngre fiskeres førstegangsetablering finder dog fortsat anvendelse for støtte til yngre fiskeres førstegangsetablering, der er ydet efter bekendtgørelsen. Økonomistyrelsens opgaver og beføjelser efter bekendtgørelsen varetages fra 1. oktober 2016 af Udbetaling Danmark, for så vidt angår statsgarantier ydet efter § 6 i lov om strukturforanstaltninger vedrørende fiskerisektoren, jf. lovbekendtgørelse nr. 783 af 23. juni 2016.
 Stk. 5.  Bekendtgørelse nr. 1149 af 1. december 2008 om statens overtagelse af Fiskeribankens udlån og om afgørelser vedrørende støtte til yngre fiskeres førstegangsetablering finder dog fortsat anvendelse for udlån, jf. bekendtgørelsens § 1, og for støtte til yngre fiskeres førstegangsetablering, der er ydet efter bekendtgørelse nr. 300 af 2. maj 2001. Økonomistyrelsens opgaver og beføjelser efter bekendtgørelse nr. 1149 af 1. december 2008 om statens overtagelse af Fiskeribankens udlån og om afgørelser vedrørende støtte til yngre fiskeres førstegangsetablering varetages fra 1. oktober 2016 af Udbetaling Danmark.
 § 2. Bekendtgørelsen træder i kraft den 1. oktober 2016.
