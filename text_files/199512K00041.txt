Nr LSF 41 Forslag til Lov om ændring af udlændingeloven, lov om midlertidig  

 opholdstilladelse til visse personer fra det tidligere Jugoslavien m.v. og  

 lov om social bistand (Midlertidig opholdstilladelse til personer fra  

 Serbien-Montenegro m.v.) Fremsat af indenrigsministeren (Birte Weiss) den 11. oktober 1995 Vedtaget ved tredjebehandling den 18. april 1996 Lov nr. 290 af 24/04/1996 § 1 I udlændingeloven, jf. lovbekendtgørelse nr. 562 af 30. juni 1995,  

 foretages følgende ændringer:
 1. Overalt i loven ændres »Direktoratet for Udlændinge«  

 til: »Udlændingestyrelsen«, »Direktoratet« til:  

 »Udlændingestyrelsen«, »direktoratet« til:  

 »Udlændingestyrelsen«, »Direktoratet for Udlændinges«  

 til: »Udlændingestyrelsens«, »Direktoratets« til:  

 »Udlændingestyrelsens« og »direktoratets« til:  

 »Udlændingestyrelsens«.
 2. I § 9, stk. 2, indsættes som nr. 6:
»6) Hvis en udlænding fra Den Føderative Republik Jugoslavien  

 (Serbien-Montenegro), der her i landet har indgivet ansøgning om  

 opholdstilladelse i henhold til § 7 inden den 11. oktober 1995, og som er  

 blevet meddelt endeligt afslag på den pågældende ansøgning, ikke for tiden  

 kan indrejse i Den Føderative Republik Jugoslavien  

 (Serbien-Montenegro).« 3. § 27, stk. 2, affattes således:
»Stk. 2. For så vidt angår udlændinge, der er meddelt  

 opholdstilladelse efter § 7, stk. 1 og 2, regnes de i stk. 1 nævnte tidsrum  

 fra tidspunktet for den første meddelelse af opholdstilladelsen, jf. dog stk.  

 3.« 4. § 28, stk. 3, affattes således:
»Stk. 3. En udlænding, der meddeles afslag på eller frafalder  

 en ansøgning om opholdstilladelse efter § 7, eller hvis ansøgning om asyl  

 bortfalder efter § 40, stk. 6, kan uanset bestemmelserne i stk. 1 afvises i  

 indtil 3 måneder fra indrejsen.« 5. I § 36, stk. 2, 2. pkt., ændres »i henhold til §§  

 7-8« til: »i henhold til § 7«.
 6. I § 37 d, stk. 1, 4. pkt., og § 37 e, stk. 2, 2.  

 pkt., ændres »efter §§ 7 eller 8« til: »efter § 7«.
 7. I § 40, stk. 3, indsættes efter »med henblik på  

 identifikation af den pågældende«: »eller med henblik på udstedelse  

 af identitetskort eller andet legitimationsdokument«.
 8. I § 42 a, stk. 1, 1. pkt., ændres »i henhold til §§  

 7-8« til: »i henhold til § 7«.
 9. I § 42 a, stk. 1, ophæves 2. pkt., og i stedet  

 indsættes:
»Udlændingestyrelsen kan dog bestemme, at en udlænding, der har  

 tilstrækkelige midler hertil, ikke skal have dækket sine eller sin husstands  

 udgifter til underhold.
Udlændingestyrelsen kan endvidere pålægge en  

 udlænding at betale de i 1. pkt. nævnte udgifter til udlændingens underhold,  

 såfremt udlændingen har tilstrækkelige midler hertil.« 10. Efter § 42 b indsættes:
» § 42 c.
Børn i den undervisningspligtige alder, der opholder  

 sig her i landet, og hvis ansøgning om opholdstilladelse i henhold til § 7 er  

 taget under behandling, skal deltage i særskilt tilrettelagt undervisning.  

 Indenrigsministeren kan fastsætte nærmere regler for, hvilke uddannelser og  

 aktiviteter der tilbydes, og kan herunder efter forhandling med  

 undervisningsministeren bestemme, i hvilket omfang de nævnte børn kan deltage  

 i folkeskolens undervisning.
Stk. 2. Indenrigsministeren kan bestemme, at der for andre  

 udlændinge, der opholder sig her i landet, og hvis ansøgning om  

 opholdstilladelse i henhold til § 7 er taget under behandling, kan  

 tilrettelægges tilbud om undervisning.
Indenrigsministeren kan fastsætte  

 nærmere regler for, hvilke uddannelser og aktiviteter der tilbydes, og kan  

 endvidere bestemme, at undervisningen kan ske i et samarbejde med skoler og  

 uddannelsesinstitutioner under Arbejdsministeriet, Kulturministeriet og  

 Undervisningsministeriet eller kan erstattes af undervisning udbudt af disse.  

 Indenrigsministeren kan desuden bestemme, i hvilket omfang gennemførelsen vil  

 være afhængig af, at de i 1. pkt. nævnte udlændinge medvirker hertil som  

 undervisere og lignende.
Stk. 3. Indenrigsministeren kan bestemme, at regler, der  

 fastsættes i medfør af stk. 1, 2. pkt., og stk. 2, kun skal gælde for visse  

 indkvarteringssteder.
Indenrigsministeren kan ved fastsættelsen af regler i  

 medfør af stk. 1, 2. pkt., og stk. 2 fravige § 46.
§ 42 d.
En udlænding, der er indkvarteret på et af de i § 42 a,  

 stk. 2, nævnte indkvarteringssteder, har pligt til at medvirke ved udførelsen  

 af nødvendige opgaver i forbindelse med driften af indkvarteringsstedet.
 Stk. 2. Udlændingestyrelsen eller den statslige styrelse, private  

 organisation eller kommune, som Udlændingestyrelsen bemyndiger dertil, kan  

 meddele en udlænding pålæg om at udføre de i stk. 1 nævnte opgaver.  

 Udlændingestyrelsen kan bestemme, i hvilket omfang tilsidesættelse af et  

 meddelt pålæg skal medføre flytning til et andet indkvarteringssted.
 Stk. 3. En udlænding, der er indkvarteret på et af de i § 42 a,  

 stk. 2, nævnte indkvarteringssteder, må udføre andre end de i stk. 1 nævnte  

 opgaver i forbindelse med driften af indkvarteringsstedet og medvirke ved  

 gennemførelsen af den i § 42 c nævnte undervisning.
 Stk. 4. En udlænding, der opholder sig her i landet, og hvis  

 ansøgning om opholdstilladelse i henhold til § 7 er taget under behandling,  

 må deltage i ulønnet humanitært arbejde eller andet frivilligt arbejde.
Stk. 5. Indenrigsministeren fastsætter nærmere regler om  

 udførelsen af de i stk. 1 og 3 nævnte opgaver.
Tilbud om det i stk. 4 nævnte  

 arbejde kan tilrettelægges efter indenrigsministerens nærmere bestemmelse.  

 Indenrigsministeren kan herunder fastsætte regler om nedsættelse af  

 samarbejdsorganer på de enkelte indkvarteringssteder samt om disse organers  

 kompetence.
Stk. 6. Indenrigsministeren kan fastsætte regler om, i hvilket  

 omfang udlændinge, der medvirker til udførelsen af de i stk. 1 og 3 nævnte  

 opgaver eller deltager i frivilligt arbejde som nævnt i stk. 4, skal have  

 betaling herfor.
Indenrigsministeren kan endvidere bestemme, at den i 1. pkt.  

 nævnte betaling træder i stedet for dækning af de pågældendes og deres  

 husstands udgifter til underhold efter § 42 a.
Indenrigsministeren kan  

 herunder bestemme, at Udlændingestyrelsen kan fastsætte nærmere  

 retningslinjer for beregningen af den i 1. pkt. nævnte betaling.  

 Indenrigsministeren kan bestemme, at de i medfør af stk. 5 og nærværende  

 stykke fastsatte regler samt stk. 1 og 2 kun skal gælde for visse  

 indkvarteringssteder.
Stk. 7. Indenrigsministeren kan efter forhandling med  

 socialministeren fastsætte regler om, i hvilket omfang udlændinge, der  

 opholder sig her i landet, og hvis ansøgning om opholdstilladelse i henhold  

 til § 7 er taget under behandling, er omfattet af reglerne i lov om  

 forsikring mod følger af arbejdsskade.
De herved forbundne udgifter afholdes  

 af staten.« 11. I § 46, stk. 2, indsættes efter »§ 42 a, stk. 4,  

 1. pkt.,»: »§ 42 d, stk. 2,».
 12. Efter § 46 c indsættes:
» § 46 d.
Indenrigsministeren kan fastsætte nærmere regler om,  

 at et statsamt uden udlændingens samtykke til brug for en afgørelse eller  

 udtalelse efter denne lov eller bestemmelser fastsat i medfør heraf kan  

 videregive alle akter, der er indgået i de af § 46 c omfattede sager, til  

 Udlændingestyrelsen.
Indenrigsministeren kan endvidere fastsætte nærmere  

 regler om, at Udlændingestyrelsen uden udlændingens samtykke til brug for en  

 afgørelse i de af § 46 c omfattede sager kan videregive alle akter, der er  

 indgået i Udlændingestyrelsens sag vedrørende en afgørelse eller udtalelse  

 efter denne lov eller bestemmelser fastsat i medfør heraf, til et statsamt.  

 Indenrigsministeren kan endelig fastsætte nærmere regler om, at et statsamt  

 til brug for en afgørelse i de af § 46 c omfattede sager uden udlændingens  

 samtykke kan videregive alle akter, der er indgået i de af § 46 c omfattede  

 sager, til et andet statsamt.« 13. § 48, stk. 1, 2. pkt., affattes således:
»Afgørelser efter § 30, § 33, stk. 8, § 34, § 36, § 37 c, stk. 5, §  

 37 d, stk. 1 og 3, § 37 e, stk. 1 og 4, § 40, stk. 3-5, § 40 a, stk. 1 og 2,  

 § 40 a, stk. 3, 1. pkt., § 40 a, stk. 6, og § 43, stk. 1 og 2, kan træffes af  

 Rigspolitichefen, vedkommende politimester eller politidirektøren.« 14. I § 48, stk. 1 , indsættes efter 4. pkt.:
»Klagen har ikke opsættende virkning.« 15. I § 48, stk. 2, ændres to steder »§§ 7-8«  

 til: »§ 7«.
§ 2 I lov om midlertidig opholdstilladelse til visse personer fra det  

 tidligere Jugoslavien m.v., jf. lovbekendtgørelse nr. 563 af 30. juni 1995,  

 foretages følgende ændringer:
 1. Overalt i loven ændres »Direktoratet for Udlændinge«  

 til: »Udlændingestyrelsen«, »Direktoratet« til:  

 »Udlændingestyrelsen«, »direktoratet« til:  

 »Udlændingestyrelsen«, »Direktoratet for Udlændinges«  

 til: »Udlændingestyrelsens«, »Direktoratets« til:  

 »Udlændingestyrelsens« og »direktoratets« til:  

 »Udlændingestyrelsens«.
 2. I § 13, stk. 3, affattes 2. pkt. således:
»Udlændingelovens § 48, stk. 1, 5.-7. pkt., finder tilsvarende  

 anvendelse.« § 3 I lov om social bistand, jf. lovbekendtgørelse nr. 110 af 26. februar  

 1996, foretages følgende ændringer:
 1. § 10, stk. 5 , affattes således:
»Stk. 5. Pligten til at yde integrationsbistand til en  

 udlænding, der er omfattet af § 134 a, stk. 1, varetages af staten i indtil  

 18 måneder.
En kommune kan dog overtage pligten til at yde  

 integrationsbistand på et tidligere tidspunkt end efter 18 måneder.  

 Indenrigsministeren fastsætter de nærmere regler og kan herved bestemme, at  

 bistanden ydes af en privat humanitær organisation.« 2. I § 47 a, stk. 1, nr. 8, udgår »samt«, i  

nr. 9 ændres »§ 9, stk. 2, nr. 5.« til: »§ 9, stk. 2,  

 nr. 5, samt«, og som nr. 10 indsættes:
»10) udlændingelovens § 9, stk. 2, nr. 6.« 3. I § 134 a, stk. 1, nr. 8, udgår »eller«, i  

nr. 9 ændres »§ 9, stk. 2, nr. 5.« til: »§ 9, stk. 2,  

 nr. 5, eller«, og som nr. 10 indsættes:
»10) udlændingelovens § 9, stk. 2, nr. 6.« § 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 3, finder ikke anvendelse på udlændinge, der  

 inden lovens ikrafttræden har indgivet ansøgning om opholdstilladelse.
 Stk. 3. § 1, nr. 9, finder alene anvendelse på personer, der  

 indrejser i landet efter lovens ikrafttræden.
§ 5 Stk. 1. § 1 gælder ikke for Færøerne og Grønland, men kan ved  

 kongelig anordning sættes i kraft for disse landsdele med de afvigelser, som  

 de særlige færøske og grønlandske forhold tilsiger.
 Stk. 2. §§ 2 og 3 gælder ikke for Færøerne og Grønland.
Oprindeligt fremsat forslag § 1 I udlændingeloven, jf. lovbekendtgørelse nr. 562 af 30. juni 1995,  

 foretages følgende ændringer:
 1. Overalt i loven ændres »Direktoratet for  

 Udlændinge« til: »Udlændingestyrelsen«,  

 »Direktoratet« til: »Udlændingestyrelsen«,  

 »direktoratet« til: »Udlændingestyrelsen«,  

 »Direktoratet for Udlændinges« til:  

 »Udlændingestyrelsens«, »Direktoratets« til:  

 »Udlændingestyrelsens« og »direktoratets« til:  

 »Udlændingestyrelsens«.
 2. I § 9, stk. 2, indsættes som nr. 6:
»6) Hvis en udlænding fra Den Føderative Republik Jugoslavien  

 (Serbien-Montenegro), der her i landet har indgivet ansøgning om  

 opholdstilladelse i henhold til § 7 inden datoen for lovforslagets  

 fremsættelse, og som er blevet meddelt endeligt afslag på den pågældende  

 ansøgning, ikke for tiden kan indrejse i Den Føderative Republik Jugoslavien  

 (Serbien-Montenegro).« 3. § 27, stk. 2, affattes således:
»For så vidt angår udlændinge, der er meddelt opholdstilladelse efter  

 § 7, stk. 1 og 2, regnes de i stk. 1 nævnte tidsrum fra tidspunktet for den  

 første meddelelse af opholdstilladelsen, jf. dog stk. 3.« 4. § 28, stk. 3, affattes således:
» Stk. 3. En udlænding, der meddeles afslag på eller frafalder  

 en ansøgning om opholdstilladelse efter § 7, eller hvis ansøgning om asyl  

 bortfalder efter § 40, stk. 6, kan uanset bestemmelserne i stk. 1 afvises i  

 indtil 3 måneder fra indrejsen.« 5. I § 36, stk. 2, 2. pkt., ændres »i henhold til §§  

 7-8« til: »i henhold til § 7«.
 6. I § 37 d, stk. 1, 4. pkt., og § 37 e, stk. 2, 2.  

 pkt., ændres »efter §§ 7 eller 8« til: »efter § 7«.
 7. I § 40, stk. 3, indsættes efter »med henblik på  

 identifikation af den pågældende«: »eller med henblik på udstedelse  

 af identitetskort eller andet legitimationsdokument«.
 8. I § 42 a, stk. 1, 1. pkt., ændres »i henhold til §§  

 7-8« til: »i henhold til § 7«.
 9. I § 42 a, stk. 1, ophæves 2. pkt. og i stedet  

 indsættes:
»Udlændingestyrelsen kan dog bestemme, at en udlænding, der har  

 tilstrækkelige midler hertil, ikke skal have dækket sine eller sin husstands  

 udgifter til underhold.
Udlændingestyrelsen kan endvidere pålægge en  

 udlænding at betale de i 1. pkt. nævnte udgifter til udlændingens underhold,  

 såfremt udlændingen har tilstrækkelige midler hertil.« 10. Efter § 42 b indsættes:
» § 42 c.
Børn i den undervisningspligtige alder, der opholder  

 sig her i landet, og hvis ansøgning om opholdstilladelse i henhold til § 7 er  

 taget under behandling, skal deltage i særskilt tilrettelagt undervisning.  

 Indenrigsministeren kan fastsætte nærmere regler for, hvilke uddannelser og  

 aktiviteter der tilbydes, og kan herunder efter forhandling med  

 undervisningsministeren bestemme, i hvilket omfang de nævnte børn kan deltage  

 i folkeskolens undervisning.
Stk. 2. Indenrigsministeren kan bestemme, at der for andre  

 udlændinge, der opholder sig her i landet, og hvis ansøgning om  

 opholdstilladelse i henhold til § 7 er taget under behandling, kan  

 tilrettelægges tilbud om undervisning.
Indenrigsministeren kan fastsætte  

 nærmere regler for, hvilke uddannelser og aktiviteter der tilbydes, og kan  

 endvidere bestemme, at undervisningen kan ske i et samarbejde med skoler og  

 uddannelsesinstitutioner under Arbejdsministeriet, Kulturministeriet og  

 Undervisningsministeriet eller kan erstattes af undervisning udbudt af disse.  

 Indenrigsministeren kan desuden bestemme, i hvilket omfang gennemførelsen vil  

 være afhængig af, at de i 1. pkt. nævnte udlændinge medvirker hertil som  

 undervisere og lignende.
Stk. 3. Indenrigsministeren kan bestemme, at regler, der  

 fastsættes i medfør af stk. 1, 2. pkt., og stk. 2, kun skal gælde for visse  

 indkvarteringssteder.
Indenrigsministeren kan ved fastsættelsen af regler i  

 medfør af stk. 1, 2. pkt., og stk. 2, fravige § 46.
§ 42 d.
En udlænding, der er indkvarteret på et af de i § 42 a,  

 stk. 2, nævnte indkvarteringssteder, har pligt til at medvirke ved udførelsen  

 af nødvendige opgaver i forbindelse med driften af indkvarteringsstedet.
 Stk. 2. Udlændingestyrelsen eller den statslige styrelse, private  

 organisation eller kommune, som Udlændingestyrelsen bemyndiger dertil, kan  

 meddele en udlænding pålæg om at udføre de i stk. 1 nævnte opgaver.  

 Udlændingestyrelsen kan bestemme, i hvilket omfang tilsidesættelse af et  

 meddelt pålæg skal medføre flytning til et andet indkvarteringssted.
 Stk. 3. En udlænding, der er indkvarteret på et af de i § 42 a,  

 stk. 2, nævnte indkvarteringssteder, må udføre andre end de i stk. 1 nævnte  

 opgaver i forbindelse med driften af indkvarteringsstedet og medvirke ved  

 gennemførelsen af den i § 42 c nævnte undervisning.
 Stk. 4. En udlænding, der opholder sig her i landet, og hvis  

 ansøgning om opholdstilladelse i henhold til § 7 er taget under behandling,  

 må deltage i ulønnet humanitært arbejde eller andet frivilligt arbejde.
Stk 5. Indenrigsministeren fastsætter nærmere regler om udførelsen  

 af de i stk. 1 og 3 nævnte opgaver.
Tilbud om det i stk. 4 nævnte arbejde kan  

 tilrettelægges efter indenrigsministerens nærmere bestemmelse.  

 Indenrigsministeren kan herunder fastsætte regler om nedsættelse af  

 samarbejdsorganer på de enkelte indkvarteringssteder samt om disse organers  

 kompetence.
Stk. 6. Indenrigsministeren kan fastsætte regler om, i hvilket  

 omfang udlændinge, der medvirker til udførelsen af de i stk. 1 og 3 nævnte  

 opgaver, eller deltager i frivilligt arbejde som nævnt i stk. 4, skal have  

 betaling herfor.
Indenrigsministeren kan endvidere bestemme, at den i 1. pkt.  

 nævnte betaling træder i stedet for dækning af de pågældendes og deres  

 husstands udgifter til underhold efter § 42 a.
Indenrigsministeren kan  

 herunder bestemme, at Udlændingestyrelsen kan fastsætte nærmere  

 retningslinier for beregningen af den i 1. pkt. nævnte betaling.  

 Indenrigsministeren kan bestemme, at de i medfør af stk. 5 og 6 fastsatte  

 regler samt stk. 1 og 2 kun skal gælde for visse indkvarteringssteder.
Stk. 7. Indenrigsministeren kan efter forhandling med  

 socialministeren fastsætte regler om, i hvilket omfang udlændinge, der  

 opholder sig her i landet, og hvis ansøgning om opholdstilladelse i henhold  

 til § 7 er taget under behandling, er omfattet af reglerne i lov om  

 forsikring mod følger af arbejdsskade.
De herved forbundne udgifter afholdes  

 af staten.« 11. I § 46, stk. 2, indsættes efter »§ 42 a, stk. 4,  

 1. pkt.,»: »§ 42 d, stk. 2,».
 12. Efter § 46 c indsættes:
» § 46 d.
Indenrigsministeren kan fastsætte nærmere regler om,  

 at et statsamt uden udlændingens samtykke til brug for en afgørelse eller  

 udtalelse efter denne lov eller bestemmelser fastsat i medfør heraf kan  

 videregive alle akter, der er indgået i de af § 46 c omfattede sager, til  

 Udlændingestyrelsen.
Indenrigsministeren kan endvidere fastsætte nærmere  

 regler om, at Udlændingestyrelsen uden udlændingens samtykke til brug for en  

 afgørelse i de af § 46 c omfattede sager kan videregive alle akter, der er  

 indgået i Udlændingestyrelsens sag vedrørende en afgørelse eller udtalelse  

 efter denne lov eller bestemmelser fastsat i medfør heraf, til et statsamt.  

 Indenrigsministeren kan endelig fastsætte nærmere regler om, at et statsamt  

 til brug for en afgørelse i de af § 46 c omfattede sager kan videregive alle  

 akter, der er indgået i de af § 46 c omfattede sager, til et andet  

 statsamt.« 13. § 48, stk. 1, 2. pkt., affattes således:
»Afgørelser efter § 30, § 33, stk. 8, § 34, § 36, § 37 c, stk. 5, §  

 37 d, stk. 1 og 3, og § 37 e, stk. 1 og 4, § 40, stk. 3-5, § 40 a, stk, 1 og  

 2, § 40 a, stk. 3, 1. pkt., § 40 a, stk. 6, og § 43, stk. 1 og 2, kan træffes  

 af Rigspolitichefen, vedkommende politimester eller politidirektøren.« 14. I § 48, stk. 1 , indsættes efter 4. pkt.:
»Klagen har ikke opsættende virkning.« § 2 I lov om midlertidig opholdstilladelse til visse personer fra det  

 tidligere Jugoslavien m.v., jf. lovbekendtgørelse nr. 563 af 30. juni 1995,  

 foretages følgende ændringer:
 1. Overalt i loven ændres »Direktoratet for  

 Udlændinge« til: »Udlændingestyrelsen«,  

 »Direktoratet« til: »Udlændingestyrelsen«,  

 »direktoratet« til: »Udlændingestyrelsen«,  

 »Direktoratet for Udlændinges« til:  

 »Udlændingestyrelsens«, »Direktoratets« til:  

 »Udlændingestyrelsens« og »direktoratets« til:  

 »Udlændingestyrelsens«.
 2. I § 13, stk. 3, affattes 2. pkt. således:
»Udlændingelovens § 48, stk. 1, 5.-7. pkt., finder tilsvarende  

 anvendelse.« § 3 I lov om social bistand, jf. lovbekendtgørelse nr. 1024 af 13. december  

 1994 som ændret bl.a. ved lov nr. 34 af 18. januar 1995 og senest ved lov nr.  

 449 af 14. juni 1995, foretages følgende ændringer:
 1. I § 10, stk. 5 , affattes således:
»Pligten til at yde integrationsbistand til en udlænding, der er  

 omfattet af § 134 a, stk. 1, varetages af staten i 18 måneder.
En kommune kan  

 dog overtage pligten til at yde integrationsbistand på et tidligere tidspunkt  

 end efter 18 måneder.
Indenrigsministeren fastsætter de nærmere regler og kan  

 herved bestemme, at bistanden ydes af en privat humanitær organisation.« 2. I § 47 a, stk. 1, nr. 8, udgår »samt«, i  

nr. 9 ændres »§ 9, stk. 2, nr. 5.« til: »§ 9, stk. 2,  

 nr. 5, samt« og som nr. 10 indsættes:
»10) udlændingelovens § 9, stk. 2, nr. 6.« 3. I § 134 a, stk. 1, nr. 8, udgår »eller«, i  

nr. 9 ændres »§ 9, stk. 2, nr. 5.« til: »§ 9, stk. 2,  

 nr. 5, eller«, og som nr. 10 indsættes:
»10) udlændingelovens § 9, stk. 2, nr. 6.« § 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 3, finder ikke anvendelse for udlændinge, der  

 inden lovens ikrafttræden har indgivet ansøgning om opholdstilladelse.
 Stk. 3 § 1, nr. 9, finder alene anvendelse på personer, der  

 indrejser i landet efter lovens ikrafttræden.
§ 5 Stk. 1. § 1 gælder ikke for Færøerne og Grønland, men kan ved  

 kongelig anordning sættes i kraft for disse landsdele med de afvigelser, som  

 de særlige færøske og grønlandske forhold tilsiger.
 Stk. 2. §§ 2 og 3 gælder ikke for Færøerne og Grønland.
Bemærkninger til lovforslaget Almindelige bemærkninger 1 Baggrunden for lovforslaget.
 1.1 Opholdstilladelse i tilfælde af udsendelseshindringer.
 1.1.1 Udsendelsesproblemer generelt.
Efter udlændingelovens § 30, stk. 1, skal en udlænding, der efter reglerne  

 i udlændingelovens kapitel 1 og 3-5 ikke har ret til at opholde sig her i  

 landet, udrejse af landet.
Udrejser udlændingen ikke frivilligt, drager  

 poltiet efter § 30, stk. 2, omsorg for udrejsen.
 Det har i de seneste par år vist sig, at en del af de udlændinge, som  

 meddeles afslag på en ansøgning om asyl, og som herefter skal udsendes af  

 landet, af forskellige grunde ikke kan udsendes.
 En almindeligt forekommende udsendelseshindring har i stigende grad været,  

 at det land, som en udlænding skal udsendes til, og hvor vedkommende er  

 statsborger, i strid med, hvad der er en naturlig følge af den pågældendes  

 statsborgerskab, nægter at udstede rejsedokument eller på anden måde nægter  

 at modtage den pågældende.
 I tilfælde af længerevarende udsendelsesproblemer vil der under visse  

 betingelser i enkeltstående tilfælde kunne meddeles opholdstilladelse efter  

 udlændingelovens § 9, stk. 2, nr. 4, hvorefter der efter ansøgning kan  

 gives opholdstilladelse, hvis ganske særlige grunde taler derfor.
Det anføres i bemærkningerne til forslaget til lov nr. 421 af 1. juni 1994  

 om ændring af udlændingeloven og lov om midlertidig opholdstilladelse til  

 visse personer fra det tidligere Jugoslavien m.v. (lovforslag nr.
L 214  

 fremsat den 2. marts 1994, side 21), at der i de situationer, hvor det viser  

 sig umuligt at gennemføre en tvangsmæssig udsendelse af en asylansøger efter  

 endeligt afslag på ansøgning om opholdstilladelse, som hidtil vil være  

 mulighed for at give opholdstilladelse efter udlændingelovens § 9, stk. 2,  

 nr. 4, hvis ganske særlige grunde taler derfor.
 I bemærkningerne er det videre anført, at politiet i den forbindelse er  

 forpligtet til at underrette Direktoratet for Udlændinge med henblik på, at  

 det kan vurderes, om vedkommende skal have opholdstilladelse.
Bestemmelsen i § 9, stk. 2, nr. 4, har været anvendt i flere tilfælde i  

 forbindelse med udsendelseshindringer.
I august 1994 har Indenrigsministeriet  

 således meddelt opholdstilladelse efter udlændingelovens § 9, stk. 2, nr. 4,  

 til mindre grupper af asylansøgere fra Afghanistan og Irak, som gennem  

 længere tid havde afventet udsendelse, og i juni 1995 har  

 Indenrigsministeriet som følge af udsendelseshindringer meddelt  

 opholdstilladelse efter § 9, stk. 2, nr. 4, til et antal irakiske kurdere.
Den 15. maj 1995 godkendte indenrigsministeren nogle nærmere  

 retningslinjer for behandling af sager efter udlændingelovens § 9, stk. 2,  

 nr. 4, hvor udsendelse af udlændinge, der er meddelt afslag på ansøgning om  

 asyl og eventuelt tillige på ansøgning om humanitær opholdstilladelse, ikke  

 for tiden er mulig.
I retningslinierne fastlægges bl.a., hvornår politiet,  

 der efter udlændingelovens § 30, stk. 2, forestår udsendelser af udlændinge,  

 der ikke er udrejst ved udrejsefristens udløb, skal forelægge sager for  

 udlændingemyndighederne med henblik på en stillingtagen til, om der skal  

 meddeles opholdstilladelse efter § 9, stk. 2, nr. 4, på grund af  

 udsendelseshindringer.
Retningslinierne indeholder endvidere en række  

 kriterier for Direktoratet for Udlændinges fremtidige behandling af sager,  

 hvori der ansøges om eller sker forelæggelse fra politiet vedrørende  

 opholdstilladelse efter § 9, stk. 2, nr. 4.
Som det fremgår af bemærkningerne til lov nr. 382 af 14. juni 1995  

 (lovforslag nr.
L 194, fremsat i Folketinget den 4. april 1995), vil der  

 blive nedsat et ekspertudvalg, der skal overveje og fremkomme med  

 anbefalinger vedrørende overordnede strukturelle spørgsmål på  

 udlændingeområdet.
Drøftelserne om samt udarbejdelsen af løsningsmodeller  

 vedrørende sådanne generelle udsendelsesproblemer, herunder spørgsmålet om i  

 hvilken udstrækning der skal være adgang til at give midlertidig  

 opholdstilladelse i sådanne situationer, vil blive inddraget i  

 ekspertudvalgets arbejde.
 1.1.2 Udsendelsesproblemer vedrørende personer fra  

 Serbien-Montenegro.
 Problemerne i forbindelse med udsendelse af asylansøgere, der har fået  

 afslag på deres ansøgning om opholdstilladelse her i landet, er i øjeblikket  

 særlig aktuelle for gruppen af asylansøgere fra Den Føderative Republik  

 Jugoslavien (Serbien-Montenegro).
 En stor del af gruppen af asylansøgere fra Serbien-Montenegro har således  

 opholdt sig her i landet gennem længere tid, uden at der i denne periode blev  

 tilvejebragt et grundlag, som gjorde det muligt for de danske  

 udlændingemyndigheder at træffe afgørelse vedrørende de pågældende personer.  

 Det bemærkes dog herved, at Flygtningenævnet den 31. august 1995 har  

 genoptaget behandlingen af asylansøgninger fra personer fra  

 Serbien-Montenegro.
Det har endvidere vist sig umuligt at gennemføre tvangsmæssige udsendelser  

 af personer fra Serbien-Montenegro, som - efter at have modtaget afslag på  

 deres ansøgning om opholdstilladelse - ikke har ret til at opholde sig her i  

 landet.
Rigspolitichefen har dog oplyst, at der i en række tilfælde har  

 fundet frivillige udrejser sted for personer med rejselegitimation udstedt i  

 Jugoslavien af de serbiske myndigheder.
Andre nordiske og europæiske landes  

 erfaringer tyder på, at tilsvarende problemer i forbindelse med udsendelse  

 til Serbien-Montenegro foreligger.
Udsendelsesproblemerne vedrørende Serbien-Montenegro har været drøftet i  

 nordisk regi, herunder mellem de nordiske ministre med ansvar for asyl- og  

 indvandrerområdet.
I Den Nordiske Samrådsgruppe for Flygtningespørgsmål, hvor  

 man har drøftet udsendelsesproblemer i relation til asylansøgere, der har  

 fået endeligt afslag på asyl, er man nået til enighed om at søge at fremme en  

 fælles nordisk indsats over for lande, hvor man støder på  

 udsendelseshindringer som følge af manglende samarbejdsvilje.
Endvidere pågår  

 der i EU-regi et overordnet samarbejde om samordning af  

 udsendelsesforanstaltninger.
Udenrigsministeriet vil i den forbindelse i den løbende politiske og  

 bistandspolitiske - bilaterale såvel som multilaterale - dialog med  

 myndighederne i de pågældende udlændinges hjemlande understrege de danske  

 myndigheders ret til at udsende disse udlændinge til deres respektive  

 hjemlande, hvilket er en naturlig følge af de pågældendes statsborgerskab og  

 den vægt, man fra dansk side tillægger et bredt samarbejde med disse lande,  

 herunder om modtagelse i deres hjemlande af personer, der ikke lovligt kan  

 opholde sig her i landet.
Udenrigsministeriet vil herunder over for de  

 pågældende lande pege på muligheden for eventuelle bistandsmæssige  

 konsekvenser af graden af samarbejdsvilje i forbindelse med modtagelsen af  

 egne statsborgere.
 Der vil endvidere fortsat gennem det nordiske samarbejde og EU-samarbejdet  

 blive arbejdet på at opnå en tilfredsstillende ordning.
 1.1.3 Indenrigsministeriets overvejelser om mulighederne for at  

 meddele opholdstilladelse til gruppen af asylansøgere fra  

 Serbien-Montenegro.
 Indenrigsministeriet har overvejet muligheden for at meddele gruppen af  

 asylansøgere fra Serbien-Montenegro opholdstilladelse efter udlændingelovens  

 § 9, stk. 2, nr. 4.
Bestemmelsen i § 9, stk. 2, nr. 4, er - uden for de i forarbejderne til  

 bestemmelsen nævnte tilfældegrupper, som ikke omfatter udsendelseshindringer  

 - kun tænkt anvendt i enkeltstående tilfælde, og efter retningslinjerne af  

 15. maj 1995 skal der derfor i hvert enkelt tilfælde foretages en konkret  

 vurdering af, hvorvidt det for tiden ikke er muligt at udsende den enkelte  

 udlænding.
Retningslinierne bygger endvidere på en forudsætning om, at  

 udlændingen har en forpligtelse til at medvirke til udsendelse, herunder til  

 fremskaffelse af rejselegitimation.
 Det er på baggrund heraf Indenrigsministeriets opfattelse, at det ikke vil  

 være muligt at give opholdstilladelse efter § 9, stk. 2, nr. 4, til gruppen  

 af statsborgere fra Serbien-Montenegro ud fra en generel vurdering af  

 udsendelseshindringerne for den pågældende gruppe af udlændinge som helhed.  

 Det bemærkes herved, at der pr. 4. september 1995 i eller uden for  

 asylcentrene var indkvarteret 2.734 asylansøgere fra Serbien- Montenegro.
 Med henblik på at skabe en samlet løsning på udsendelsesproblemerne for  

 asylansøgere fra Serbien-Montenegro, som måtte få afslag på asyl, samt for at  

 skabe en klarere retsstilling for de pågældende personer foreslås der indsat  

 en bestemmelse i udlændingelovens § 9, stk. 2, nr. 6.
 Efter den foreslåede bestemmelse kan der meddeles opholdstilladelse til en  

 udlænding fra Den Føderative Republik Jugoslavien (Serbien-Montenegro), der  

 har indgivet ansøgning om opholdstilladelse i henhold til § 7 her i landet  

 inden datoen for lovforslagets fremsættelse og har fået meddelt endeligt  

 afslag på den pågældende ansøgning, såfremt den pågældende ikke for tiden kan  

 indrejse i Den Føderative Republik Jugoslavien (Serbien-Montenegro).
 Den foreslåede bestemmelse regulerer således opholdsvilkårene i tilfælde,  

 hvor asylansøgere fra Serbien- Montenegro måtte blive meddelt endeligt afslag  

 på asyl.
 Den foreslåede bestemmelse er endvidere gjort tidsbegrænset for at undgå  

 ekstraordinær tilstrømning af asylansøgere fra Serbien-Montenegro fra andre  

 europæiske lande eller direkte fra Serbien-Montenegro, og for at undgå  

 eventuelle åbenbart grundløse asylansøgninger fra gruppen af herboende  

 personer fra SerbienMontenegro i tilfælde af, at deres opholdstilladelse her  

 i landet inddrages, fx fordi grundlaget for familiesammenføringen bortfalder.  

1.2 Undervisning og selvaktivering af asylansøgere.
 Forslaget indeholder en række forslag til bestemmelser vedrørende  

 undervisning af asylansøgere og om øget aktivering af de asylansøgere, der er  

 indkvarteret her i landet på asylcentre eller andre indkvarteringssteder.
 Der er tale om forslag til bestemmelser, der vil være gældende for hele  

 gruppen af asylansøgere.
Der er i de senere år gennemført en række bestemmelser om undervisning og  

 aktivering af bosniske krigsflygtninge, der er meddelt opholdstilladelse  

 efter lov om midlertidig opholdstilladelse til visse personer fra det  

 tidligere Jugoslavien m.v.
Der henvises i den forbindelse til de specielle  

 bemærkninger.
 Forslagene vedrørende undervisning og selvaktivering er med virkning for  

 hele gruppen af asylansøgere udarbejdet bl.a. på baggrund af de indhøstede  

 erfaringer vedrørende de bosniske krigsflygtninge, og der vil ved den nærmere  

 udmøntning af forslagene bl.a. blive hentet inspiration fra de ordninger, som  

 er gældende for denne persongruppe.
 1.2.1 Undervisning af asylansøgere.
Indenrigsministeriet afgav den 19. juli 1995 en udredning til Folketingets  

 Retsudvalg vedrørende forholdet mellem den eksisterende undervisning af  

 asylansøgerbørn og Danmarks internationale forpligtelser.  

 Indenrigsministeriet konkluderede i udredningen, at Danmark på et enkelt  

 punkt ikke fuldt ud lever op til bestemmelserne i Børnekonventionens artikel  

 28, stk. 1, litra a, og FN's konvention om økonomiske, sociale og kulturelle  

 rettigheder, artikel 13, stk. 1, litra a, i forbindelse med undervisning af  

 asylansøgerbørn, idet der efter de gældende danske regler ikke er  

 undervisningspligt for asylansøgerbørn.
Det bemærkes, at folkeskoleloven ikke  

 omfatter asylansøgerbørn, idet de ikke antages at opholde sig her i landet i  

 folkeskolelovens forstand, jf. folkeskolelovens § 32.
I forlængelse af denne udredning har Indenrigsministeriet nedsat en  

 arbejdsgruppe.
Kommissoriet er at undersøge, om den eksisterende undervisning  

 af asylansøgeres børn i sit indhold og omfang er hensigtsmæssig, og at  

 fremkomme med egnende løsningsmodeller til, hvordan den undervisning, som  

 Dansk Røde Kors tilbyder asylansøgerbørn, inden for den gældende  

 opgavefordeling kan styrkes såvel kvantitativt og kvalitativt.
Arbejdsgruppen  

 skal endvidere undersøge hensigtsmæssigheden af og fremkomme med egnede  

 løsningsmodeller til i større omfang at inddrage den undervisning, som  

 tilbydes af skoler og uddannelsesinstitutioner under  

 Undervisningsministeriet, kommuner og amtskommuner.
 I lovforslaget foreslås der på denne baggrund i udlændingelovens § 42 c,  

 stk. 1, indsat en bestemmelse om undervisningspligt for asylansøgerbørn og en  

 hjemmel til indenrigsministeren til inden for den gældende opgavefordeling at  

 fastsatte nærmere regler for tilrettelæggelsen af den undervisning, som Dansk  

 Røde Kors tilbyder asylansøgerbørn, herunder om disses deltagelse i  

 folkeskolens undervisning, jf. lovforslagets § 1, nr. 10.
 I lovforslaget foreslås der i udlændingelovens § 42 c, stk. 2, indsat en  

 hjemmel for indenrigsministeren til inden for den gældende opgavefordeling at  

 fastsætte nærmere regler for tilrettelæggelsen af den undervisning, Dansk  

 Røde Kors tilbyder den øvrige gruppe af asylansøgere, herunder om disses  

 deltagelse i undervisning på eksterne institutioner.
 Hensigten med den foreslåede bestemmelse i § 42 c, stk. 2, er at sørge  

 for, at asylansøgernes faglige færdigheder eller andre kvalifikationer under  

 deres ophold i Danmark vedligeholdes eller udbygges, samt at de faglige  

 ressourcer, som asylansøgerne er i besiddelse af, udnyttes på en for de  

 pågældende hensigtsmæssig måde.
 Undervisningen for personer med midlertidig opholdstilladelse vil ikke  

 direkte kunne overføres til andre grupper af asylansøgere, idet der er tale  

 om personer af forskellig nationalitet og med forskellig sproglig, kulturel  

 og uddannelsesmæssig baggrund, ligesom varigheden af de pågældendes ophold i  

 Danmark vil være meget varierende.
 Den nærmere tilrettelæggelse af undervisningsordningen vil ske på baggrund  

 af en nærmere undersøgelse af behovene og mulighederne herfor.
 Den foreslåede undervisningsmodel vil dog hurtigt som en forsøgsordning  

 kunne sættes i kraft for enkelte asylcentre, bl.a. asylcentre med en homogen  

 sammensætning af asylansøgere.
 1.2.2 Øget aktivering af asylansøgere.
 I Indenrigsministeriets redegørelse/handlingsplan for Danmarks udlændinge  

 fra maj 1993 er det som et centralt punkt anført, at der i højere grad end  

 tidligere skal gøres brug af de ressourcer, som beboerne på asylcentrene selv  

 besidder, uanset om grundlaget for deres ophold her i landet er en  

 midlertidig opholdstilladelse i medfør af lov om midlertidig  

 opholdstilladelse til visse personer fra det tidligere Jugoslavien m.v. eller  

 en indgivet asylansøgning.
 Baggrunden for den foreslåede bestemmelse i udlændingelovens § 42 d, stk.  

 1, om pligt til at medvirke ved udførelsen af nødvendige opgaver i  

 forbindelse med driften af indkvarteringsstedet, er at give asylansøgerne et  

 medansvar for centrets drift og sørge for, at asylansøgerne under deres  

 ophold i Danmark ikke går i stå.
 Ved den foreslåede bestemmelse i udlændingelovens § 42 d, stk. 3,  

 indsættes en hjemmel til, at asylansøgere - uanset bestemmelsen i  

 udlændingelovens § 13 om at udlændinge skal have arbejdstilladelse for at  

 udføre lønnet og ulønnet beskæftigelse - må udføre andre end de i stk. 1  

 nævnte nødvendige opgaver i forbindelse med driften af indkvarteringsstedet.
 Selvaktiveringsmodellen for de bosniske asylansøgere vil ikke direkte  

 kunne overføres til andre grupper af asylansøgere, idet der er tale om  

 personer af forskellig nationalitet og med forskellig sproglig, kulturel og  

 uddannelsesmæssig baggrund, ligesom varigheden af de pågældendes ophold i  

 Danmark vil være meget varierende.
 Den nærmere tilrettelæggelse af selvaktiveringsordningen forudsætter  

 således en nærmere undersøgelse af behovene og mulighederne herfor, førend  

 ordningen kan træde i kraft.
 Den foreslåede selvaktiveringsmodel vil som en forsøgsordning kunne sættes  

 i kraft for enkelte asylcentre, bl.a. asylcentre med homogen sammensætning af  

 asylansøgere.
Det foreslås i lovforslaget bl.a. som en særlig regel, at  

 indenrigsministeren endvidere kan fastsætte regler om, i hvilket omfang en  

 udlænding, der medvirker til udførelsen af opgaver i forbindelse med driften  

 af indkvarteringscentret, skal have betaling herfor.
Det forudsættes herved,  

 at der hos de personer, som modtager betaling herfor, i givet fald skal ske  

 en reduktion i Udlændingestyrelsens dækning af deres og deres husstands  

 udgifter til underhold.
 1.3 Videregivelse af oplysninger mellem Udlændingestyrelsen og  

 statsamterne.
 Ved bekendtgørelse nr. 689 om ændring af udlændingebekendtgørelsen og  

 bekendtgørelse nr. 690 af 17. august 1995 om ændring af  

 EF/EØS-bekendtgørelsen har indenrigsministeren udnyttet bemyndigelsen i  

 udlændingelovens § 46 c til at bestemme, at afgørelse i adoptionssager og  

 EF/EØS-sager fremover træffes af statsamterne i 1. instans.  

 Kompetenceudlægningen træder i kraft pr. 1. oktober 1995.
 Udlægningen af disse sager fra Udlændingestyrelsen til statsamterne  

 indebærer, at fortrolige oplysninger, som før udlægningen, når der var  

 sagligt behov herfor, kunne benyttes af Direktoratet for Udlændinge til brug  

 for en anden afgørelse/udtalelse end den afgørelse/udtalelse, hvortil  

 oplysningen var indhentet, fremover kun vil kunne videregives imellem  

 Udlændingestyrelsen og statsamterne, såfremt en sådan oplysning kan  

 videregives imellem de pågældende myndigheder i medfør af forvaltningslovens  

 regler om videregivelse af oplysninger.
 Med henblik på at tilsikre, at myndighedernes sagsbehandling vil kunne  

 foretages på samme grundlag som forud for kompetenceudlægningen samt med  

 henblik på at bibeholde myndighedernes adgang til i nødvendigt omfang at  

 kontrollere afgivne oplysninger med oplysninger, der fremgår af tidligere  

 sagsakter vedrørende den pågældende eller andre, f.eks. vedkommendes  

 reference, foreslås i § 46 d indsat en bemyndigelsesbestemmelse, hvorefter  

 indenrigsministeren kan fastsætte nærmere regler om videregivelse af  

 fortrolige sagsakter mellem Udlændingestyrelsen og statsamterne og mellem  

 statsamterne, jf. forslagets § 1, nr. 12.
 1.4 Kommunal overtagelse af integrationsindsatsen.
Efter den gældende bestemmelse i § 10, stk. 5 i lov om social bistand, der  

 blev indført ved lov nr. 348 af 14. maj 1992, varetages pligten til at yde  

 integrationsbistand til en udlænding, der er omfattet af lovens § 134 a, stk.  

 1, af staten i indtil 18 måneder.
Det fremgår videre, at socialministeren kan  

 bestemme, at integrationsbistanden, der varetages af staten, skal ydes af en  

 privat humanitær organisation.
I tilknytning til lovændringen fastsatte socialministeren ved  

 bekendtgørelse nr. 14 af 4. januar 1993 om bistand til udlændinge, der er  

 omfattet af § 134 a, stk. 1, i lov om social bistand, at Dansk  

 Flygtningehjælp varetager integrationsansvaret på statens vegne i 18 måneder.  

 Det blev samtidig fastsat, at en kommune efter aftale med Dansk  

 Flygtningehjælp kunne overtage integrationsansvaret på et tidligere tidspunkt  

 end efter de 18 måneder.
Det blev endvidere fastsat, at en kommune kan indgå  

 aftale med Dansk Flygtningehjælp om, at Dansk Flygtningehjælp på kommunens  

 vegne varetager integrationsansvaret udover de 18 måneder.
 Indtil sommeren 1995 blev muligheden for kommunerne til at overtage  

 integrationsansvaret på et tidligere tidspunkt end efter 18 måneders perioden  

 kun udnyttet i meget begrænset omfang.
 I forbindelse med meddelelse af asyl eller opholdstilladelse efter  

 udlændingelovens § 9, stk. 2, nr. 5, til de ca. 17.000 bosniske  

 krigsflygtninge i Danmark har flere kommuner over for Indenrigsministeriet  

 tilkendegivet, at de ønsker at overtage integrationsansvaret umiddelbart  

 eller ganske hurtigt efter meddelelse af opholdstilladelse til de  

 krigsflygtninge, der befinder sig i kommunen.
 I den anledning har Indenrigsministeriet i samarbejde med Dansk  

 Flygtningehjælp tilrettelagt en ordning, hvorefter en kommune, der ønsker  

 det, kan overtage ansvaret for integrationen af som udgangspunkt samtlige  

 bosniske krigsflygtninge, der opholder sig i kommunen.
 Etableringen af en sådan ordning ligger helt i tråd med regeringens  

 opfattelse af, at det kommunale selvstyre tilsiger, at så mange opgaver som  

 muligt skal varetages af kommunerne.
Regeringen finder, at kommunernes mulighed for at overtage  

 integrationsindsatsen bør styrkes.
Udgangspunktet for kommunernes adgang til  

 at overtage integrationsopgaven på et tidligt tidspunkt bør derfor i første  

 række være vedkommende kommunes ønske herom.
Endvidere bør muligheden herfor  

 vedrøre alle udlændinge omfattet af bistandslovens § 134 a, stk. 1.
I den forbindelse findes det væsentligt, at den store ekspertise, som  

 Dansk Flygtningehjælp har på integrationsområdet, inddrages i den kommunale  

 beslutningsproces.
Kommunens beslutning om overtagelse af  

 integrationsansvaret bør derfor finde sted efter forud indhentet udtalelse  

 fra Dansk Flygtningehjælp.
Kommunen og Dansk Flygtningehjælp vil endvidere  

 kunne indgå aftale om, at flygtningehjælpen yder bistand til kommunens  

 varetagelse af integrationsopgaver samt eventuelt varetager afgrænsede  

 integrationsopgaver på kommunens vegne.
Dansk Flygtningehjælp vil endvidere  

 kunne indgå aftale med en kommune om, at flygtningehjælpen på kommunens vegne  

 varetager integrationsansvaret ud over de 18 måneder.
 Dansk Flygtningehjælps rolle i relation til kommunale beslutninger om  

 overtagelse af integrationsindsatsen på et tidligere tidspunkt end efter den  

 18 måneders statslige ansvarsperiode bør herefter udmøntes ved rådgivning og  

 vejledning til kommuner, der ønsker at overtage integrationsansvaret i  

 forbindelse med den ovenfor omtalte beslutning, og ved dernæst om fornødent,  

 når kommunen har truffet beslutning, at orientere kommunen og  

 Indenrigsministeriet om generelle bemærkninger til kommunens  

 integrationsplaner.
Da pligten til at yde integrationsbistand til flygtninge som udgangspunkt  

 fortsat påhviler staten i 18 måneder, er det endvidere nødvendigt, at  

 Indenrigsministeriet holder sig orienteret om kommunale overtagelser af  

 integrationsindsatsen umiddelbart eller ganske hurtigt efter meddelelse af  

 opholdstilladelse.
Oplysningerne herom vil kunne tilvejebringes til  

 Indenrigsministeriet i medfør af § 63 i den kommunale styrelseslov.
 Det bemærkes, at Indenrigsministeriet påtænker at gennemføre en evaluering  

 af forløbet af den kommunale varetagelse af integrationsfasen lokalt og på  

 landsplan.
 Indenrigsministeren finder på denne baggrund anledning til gennem en  

 ændret affattelse af bistandslovens § 10, stk. 5, at præcisere, at en  

 kommune, der ønsker det, kan overtage ansvaret for integrationen umiddelbart  

 eller ganske hurtigt efter, at de pågældende personer er overgivet til Dansk  

 Flygtningehjælp.
 Det i bemærkningerne til § 134 a, stk. 7, i lov om social bistand anførte  

 om, at aftaler om fremrykket overgang for en flygtning forudsætter, at  

 flygtningen har fået egen bolig og antagelig tidligst vil kunne indgås  

 omkring et år efter påbegyndelsen af integrationsprogrammet, jf. lov nr. 348  

 af 14. maj 1992, finder således ikke længere anvendelse.
 Indenrigsministeren vil fastsætte nærmere regler om tilrettelæggelsen af  

 den kommunale overtagelse af integrationsansvaret, herunder om  

 flygtningehjælpens opgaver i forbindelse hermed, jf. § 10, stk. 5, 3. pkt.
Reglerne vil blive udformet således, at der ved planlægningen af  

 integrationsarbejdet skal tages hensyn til Dansk Flygtningehjælps mulighed  

 for at tilrettelægge overgangen til kommunen.
Der vil herunder blive fastsat  

 regler, hvorved det bestemmes, at en eventuel overtagelse af  

 integrationsindsatsen skal ske med et passende varsel.
 Det skal bemærkes, at en kommunes beslutning om at overtage  

 integrationsindsatsen medfører, at kommunen, medmindre der i forbindelse  

 hermed gives et passende varsel, ikke på et senere tidspunkt i forløbet kan  

 overlade integrationsansvaret til Dansk Flygtningehjælp.
 1.5 Andre bestemmelser.
 Det foreslås i lovforslaget, at den ved lov nr. 382 af 14. juni 1995  

 indførte bestemmelse, hvorefter 3-årsfristen for inddragelse fremover skal  

 beregnes fra den meddelte asylstatus, ikke gælder for kvoteflygtninge og  

 flygtninge, hvis ansøgning om asyl indgivet til en dansk repræsentation er  

 imødekommet, da de pågældende grupper af flygtninge - i modsætning til de  

 asylansøgere, der opholder sig her i landet - har fået deres  

 opholdstilladelse inden indrejsen her i landet, jf. nærmere lovforslagets §  

 1, nr. 3.
 Det foreslås endvidere i lovforslaget, at asylansøgere, der frafalder  

 deres ansøgning om asyl, eller hvis asylansøgning som følge af udeblivelse  

 fra samtale bortfalder, vil kunne afvises af landet med det samme, uden at  

 afvente udløbet af visum eller visumfri periode, jf. nærmere lovforslagets §  

 1, nr. 4.
 Desuden foreslås det præciseret, at personfotografering af udlændinge kan  

 optages til brug for udstedelse af et identitetspapir til den pågældende  

 udlænding, jf. lovforslagets § 1, nr. 7.
 Endvidere foreslås der i overensstemmelse med det almindelige  

 selvforsørgelsesprincip indsat en bestemmelse om, at Udlændingestyrelsen kan  

 nægte at dække en udlændings og udlændingens husstands underhold, såfremt den  

 pågældende selv har tilstrækkelige midler hertil, jf. lovforslagets § 1, nr.  

 9.
 2 Økonomiske og administrative konsekvenser af lovforslaget.
 2.1 Økonomiske og administrative konsekvenser for staten.
 2.1.1 Midlertidig opholdstilladelse til personer fra Serbien-Montenegro.
Det er ikke muligt at give sikre oplysninger om lovændringens økonomiske  

 konsekvenser, idet det ikke på nuværende tidspunkt er muligt at skønne over  

 antallet af personer fra Serbien-Montenegro, der vil blive berørt af  

 forslaget.
Omfanget af anvendelsen af bestemmelsen for de pågældende  

 asylansøgere fra Serbien-Montenegro, der er meddelt eller som efterfølgende  

 meddeles afslag på asyl og eventuelt tillige på opholdstilladelse efter  

 udlændingelovens § 9, stk. 2, nr. 2, beror således på, hvordan  

 udsendelsesmulighederne udvikler sig, herunder på effekten af det  

 internationale pres på Serbien-Mon tenegro med henblik på at tage deres egne  

 statsborgere tilbage.
Den statslige bruttoudgift til personer, der får opholdstilladelse efter  

 denne regel, og som dermed går over i et integrationsforløb, vil være den  

 samme som udgifterne til en asylansøgers underhold, ca. 10.000 kr. pr. måned.  

 Det bemærkes, at integrationsforløbet maksimalt vil være 18 måneder.
Herfra  

 skal trækkes sparet kontanthjælp til personer, som får beskæftigelse, samt  

 skatteindtægter.
 2.1.2 Undervisning af asylansøgere samt øget aktivering af  

 asylansøgere.
 Vedrørende undervisning af asylansøgere, herunder fastsættelse af  

 undervisningspligt for asylansøgere i den undervisningspligtige alder, samt  

 øget aktivering af asylansøgere er det ikke muligt på nuværende tidspunkt  

 nærmere at skønne over de udgiftsmæssige virkninger.
Som udgangspunkt forventes en øget inddragelse af asylansøgerne alt andet  

 lige at indebære mindreudgifter.
De konkrete virkninger af forslaget vil  

 blive indarbejdet på finansloven eller fremlagt på særskilt aktstykke.
 2.1.3 Arbejdsskadeforsikring.
Vedrørende arbejdsskadeforsikring vil den udgiftsmæssige virkning bero på  

 en nærmere udmøntning af ordningen.
Udgifterne hertil vil blive afholdt  

 indenfor de afsatte bevillinger til § 13.31.01. Underhold af asylansøgere  

 m.v.
 2.2 Kommunaløkonomiske konsekvenser.
 Eventuelle kommunaløkonomiske konsekvenser vil indgå i de generelle  

 økonomiske forhandlinger mellem staten og kommunerne i foråret 1996. Det  

 bemærkes, at amtskommunerne i forbindelse med midlertidig opholdstilladelse  

 til personer fra Serbien-Montenegro, i det omfang de pågældende modtager  

 endeligt afslag på asyl, vil have en merudgift til danskundervisning.
 2.3 Erhvervsøkonomiske, miljømæssige og EU-retlige konsekvenser af  

 lovforslaget.
 Lovforslaget vil ikke have erhvervsøkonomiske eller miljømæssige  

 konsekvenser, ligesom lovforslaget ikke indeholder EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Pr. 1. oktober 1995 har Direktoratet for Udlændinge skiftet navn til  

 Udlændingestyrelsen.
Med forslaget bringes lovtekstens myndighedsbetegnelser  

 i overensstemmelse hermed.
Til nr. 2 Efter den foreslåede bestemmelse i udlændingelovens § 9, stk. 2, nr.  

 6, kan der efter en generel vurdering meddeles opholdstilladelse til en  

 udlænding fra SerbienMontenegro, hvis indrejse i Serbien-Montenegro efter de  

 foreliggende oplysninger enten ved asylsagens afslutning eller på et senere  

 tidspunkt ikke for tiden skønnes mulig.
 I forbindelse med meddelelse af samt forlængelse af en opholdstilladelse  

 efter den foreslåede bestemmelse i § 9, stk. 2, nr. 6, foretages således en  

 generel vurdering af udsendelsessituationen for gruppen af asylansøgere fra  

 Serbien-Montenegro som helhed.Ved nægtelse af meddelelse eller nægtelse af  

 forlængelse af en opholdstilladelse efter den foreslåede bestemmelse er det  

 således ikke tilstrækkeligt, at den konkrete udsendelseshindring er ophørt.  

 Det forudsættes endvidere, at forholdene i Serbien-Montenegro må anses at  

 være således stabiliserede, at udsendelse vil kunne finde sted uden  

 betænkelighed, f.eks. på baggrund af generel amnesti eller tilsvarende.
 Denne vurdering foretages bl.a. på baggrund af generelle tilkendegivelser  

 fra UNHCR og fra anden international side.
 Vurderingen vil endvidere ske på baggrund af de oplysninger om situationen  

 i Serbien-Montenegro og om tilbagetagelsesmulighederne til  

 Serbien-Montenegro, som udsendelsesmyndighederne er i besiddelse af.
 På denne måde bliver opholdstilladelsen ikke alene afhængig af de serbiske  

 myndigheders vilje til at modtage de pågældende, men betinges endvidere af  

 generelle - også internationale - vurderinger vedrørende  

 udsendelsessituationen samt forholdene i Serbien-Montenegro.
 På anmodning fra Udlændingestyrelsen og Indenrigsministeriet vil  

 Rigspolitichefen og Udenrigsministeriet afgive udtalelser om  

 udsendelsessituationen og forholdene i Serbien-Montenegro.
 Lovforslaget medfører ikke nogen indskrænkninger i udlændingestyrelsens  

 eller Flygtningenævnets asylretlige vurdering, herunder adgangen til at  

 tillægge udrejsehindringer asylretlig relevans.
Lovforslaget medfører endvidere ikke nogen begrænsninger i  

 udlændingemyndighedernes adgang til at genoptage en asylsag.
Det bemærkes  

 videre, at udlændingemyndighederne i forbindelse med en anmodning om  

 genoptagelse tager stilling til, om en genoptagelsesanmodning skal tillægges  

 opsættende virkning.
Bestemmelsen i § 33, stk. 7, 2. pkt., er ikke til hinder  

 herfor.
I forbindelse med behandlingen af selve asylsagen vil  

 udlændingemyndighederne endvidere konkret tage stilling til spørgsmål  

 vedrørende udsendelse, som har betydning for den asylretlige vurdering, jf.  

 herved udlændingelovens § 32 a, jf. § 31.
Det forudsættes således, at Udlændingestyrelsen og Flygtningenævnet efter  

 de hidtidige regler skal foretage en individuel vurdering i hver enkelt  

 asylsag af, hvorvidt der efter § 32 a skal træffes bestemmelse om udsendelse  

 af den pågældende til SerbienMontenegro.
Det forhold, at den pågældende har  

 fået meddelt opholdstilladelse efter § 9, stk. 2, nr. 6, er ikke til hinder  

 for, at der efter § 32 a træffes sådan bestemmelse.
Meddelelse af opholdstilladelse efter den foreslåede bestemmelse i § 9,  

 stk. 2, nr. 6, foretages som nævnt efter en generel vurdering af  

 udsendelseshindringerne for gruppen af personer fra Serbien-Montenegro som  

 helhed.
I forbindelse med meddelelse af opholdstilladelse efter § 9, stk. 2,  

 nr. 6, skal der derfor ikke foretages en individuel vurdering af, om den  

 pågældende medvirker til udsendelsen eller ej.
 Det er en betingelse for meddelelse af opholdstilladelse efter den  

 foreslåede bestemmelse i § 9, stk. 2, nr. 6, at udlændingen har indgivet  

 ansøgning om asyl her i landet inden datoen for lovforslagets fremsættelse.  

 En ansøgning om asyl indgivet til en dansk repræsentation i udlandet er ikke  

 tilstrækkelig.
Det er en betingelse, at udlændingen har fået et afslag på asyl her i  

 landet, som ikke kan indbringes for anden administrativ myndighed, dvs. et  

 afslag på asyl i Flygtningenævnet i en sag behandlet efter normalprocedure  

 eller et afslag på asyl af Udlændingestyrelsen i en sag behandlet efter  

 åbenbart grundløs-proceduren.
Det er ingen betingelse, at afslaget på asyl er  

 meddelt inden datoen for lovforslagets fremsættelse.
 Det er ingen betingelse, at udlændingen har fået afslag på  

 opholdstilladelse efter udlændingelovens § 9, stk. 2, nr. 2. Behandlingen af  

 en ansøgning om opholdstilladelse efter § 9, stk. 2, nr. 2, vil ikke kunne  

 nægtes eller udsættes under henvisning til en verserende sag om  

 opholdstilladelse efter § 9, stk. 2, nr. 6.
 Det er en betingelse, at den pågældende udlænding stammer fra  

 Serbien-Montenegro, dvs. at der i forbindelse med endeligt afslag på asyl er  

 truffet bestemmelse efter § 32 a om, at der efter udlændingelovens § 31 kan  

 ske udsendelse af den pågældende udlænding til Serbien- Montenegro.  

 Udlændingestyrelsens og Flygtningenævnets vurdering heraf skal lægges til  

 grund ved behandlingen af en sag om opholdstilladelse efter § 9, stk. 2, nr.  

 6.
 Såfremt en udlænding fra Serbien-Montenegro er udvist af landet med  

 indrejseforbud, vil vedkommende i den periode, hvor indrejseforbudet gælder,  

 ikke kunne meddeles opholdstilladelse efter § 9, stk. 2, nr. 6, jf.  

 udlændingelovens § 10, stk. 2, men må være henvist til fortsat ophold her i  

 Danmark på de for asylansøgerne gældende vilkår, indtil vedkommende kan  

 udsendes af Danmark.
 Den foreslåede bestemmelse indeholder for gruppen af asylansøgere fra  

 Serbien-Montenegro en udtømmende regulering af, i hvilke tilfælde der efter  

 meddelelse af endeligt afslag på asyl for en asylansøger eller en gruppe af  

 asylansøgere kan meddeles opholdstilladelse som følge af  

 udsendelseshindringer.
 § 9, stk. 2, nr. 6, erstatter således for gruppen af asylansøgere fra  

 Serbien-Montenegro den ved bemærkningerne til lov nr. 421 af 1. juni 1994 om  

 ændring af udlændingeloven og lov om midlertidig opholdstilladelse til visse  

 personer fra det tidligere Jugoslavien m.v. (lovforslag L 214, fremsat den 2.  

 marts 1994, side 21) beskrevne adgang til, hvis ganske særlige grunde taler  

 derfor, at meddele opholdstilladelse efter § 9, stk. 2, nr. 4, i tilfælde,  

 hvor det viser sig umuligt at gennemføre en tvangsmæssig udsendelse af en  

 asylansøger, der er meddelt endeligt afslag på asyl.
Bestemmelsen i § 9, stk. 2, nr. 4, vil derimod fortsat finde anvendelse  

 for andre nationalitetsgrupper, hvor politiet som følge af tekniske  

 udsendelseshindringer konkret ikke kan effektuere udlændingemyndighedernes  

 afgørelse om udsendelse.
Retningslinjerne af 15. maj 1995 står således  

 fortsat ved magt.
 Retningslinjerne af 15. maj 1995 for meddelelse af opholdstilladelse efter  

 udlændingelovens § 9, stk. 2, nr. 4, som følge af udsendelseshindringer  

 bygger på en forudsætning om, at udlændingen har en forpligtelse til at  

 medvirke til udsendelse, herunder til fremskaffelse af rejselegitimation.  

 Såfremt udsendelseshindringen skyldes den pågældendes manglende vilje til at  

 medvirke til udsendelse, kan meddelelse af opholdstilladelse efter  

 retningslinjerne for § 9, stk. 2, nr. 4, således ikke finde sted.
 Efter retningslinjerne er det endvidere en forudsætning for meddelelse af  

 opholdstilladelse som følge af udsendelseshindringer, at udsendelse efter en  

 konkret vurdering ikke er mulig.
 Sager vedrørende meddelelse af opholdstilladelse efter § 9, stk. 2, nr. 6,  

 behandles af egen drift af Udlændingestyrelsen med klageadgang til  

 Indenrigsministeriet, idet ansøgningen om asyl også skal betragtes som en  

 ansøgning om opholdstilladelse efter § 9, stk. 2, nr. 6.
 Det forudsættes herved, at den myndighed, der har meddelt endeligt afslag  

 på asyl, ikke sender sagen til udrejsekontrol hos politiet, men direkte til  

 Udlændingestyrelsen med henblik på, at der træffes afgørelse efter § 9, stk.  

 2, nr. 6.
 Personer med opholdstilladelse efter § 9, stk. 2, nr. 6, meddeles -  

 ligesom personer med opholdstilladelse efter § 9, stk. 2, nr. 5, - tillige  

 arbejdstilladelse.
Opholdstilladelsen vil i første omgang blive meddelt for 6 måneder med  

 henblik på midlertidigt ophold med mulighed for forlængelse med henblik på  

 midlertidigt ophold for 6 måneder, herefter på ny for 12 måneder og endelig  

 for 12 måneder.
Skal opholdstilladelsen herefter forlænges yderligere, vil  

 opholdstilladelsen blive meddelt tidsubegrænset efter § 9, stk. 2, nr. 6.
 Ved hver forlængelse skal der foretages en selvstændig vurdering af, om  

 betingelserne for at meddele opholdstilladelse er til stede.  

 Opholdstilladelse vil således inden forløbet af 3 år fra den første  

 meddelelse af opholdstilladelse efter § 9, stk. 2, nr. 6, kunne nægtes  

 forlænget, såfremt indrejsehindringerne ophører, og der er mulighed for at  

 vende tilbage uden betænkelighed, jf. ovenfor.
Opholdstilladelsen vil inden forløbet af 3 år fra den første meddelelse af  

 opholdstilladelse efter § 9, stk. 2, nr. 6, i overensstemmelse med reglerne i  

 udlændingelovens § 19, stk. 1, kunne inddrages.
Efter forløbet af 3 år fra  

 den første meddelelse af opholdstilladelse efter § 9, stk. 2, nr. 6, er  

 inddragelsesmulighederne udtømt, bortset fra tilfælde, hvor  

 opholdstilladelsen er opnået ved svig.
Personer der meddeles opholdstilladelse efter § 9, stk. 2, nr. 6, vil, når  

 opholdstilladelsen efter 3 år meddeles med henblik på varigt ophold, efter de  

 almindelige regler i udlændingelovens § 9 have adgang til familiesammenføring  

 med nærtstående familiemedlemmer, herunder ægtefælle, mindreårige børn og  

 forældre over 60 år.
Det bemærkes, at adgang til familiesammenføring med  

 ægtefæller er betinget af 5 års lovligt ophold her i landet, jf. § 9, stk. 1,  

 nr. 2, litra d, og at denne 5- årsfrist forudsættes beregnet fra det i § 27  

 nævnte begyndelsestidspunkt, dvs. i almindelighed fra asylansøgningens  

 indgivelse her i landet.
Til nr. 3 Ved den foretagne ændring af § 27, stk. 2, præciseres, at  

 beregningen af de i § 27, stk. 1, nævnte frister, herunder 3-årsfristen for  

 inddragelse efter § 19, stk. 2, alene gælder tilfælde, hvor en asylansøgning,  

 der er indgivet her i landet, imødekommes efter § 7, stk. 1, eller 2. I  

 tilfælde, hvor en asylansøgning indgivet til en dansk repræsentation i  

 udlandet imødekommes efter § 7, stk. 4, og for kvoteflygtninge efter § 8  

 regnes de i § 27, stk. 1, nævnte frister først fra tidspunktet for  

 udlændingens tilmelding til folkeregisteret her i landet, jf. nærmere § 27,  

 stk. 1, idet opholdstilladelsen meddeles på et tidspunkt, hvor udlændingen  

 fortsat befinder sig i udlandet.
Til nr. 4 Ved ændringen af § 28, stk. 3, præciseres det, at den gældende  

 adgang til i indtil 3 måneder fra indrejsen at afvise en asylansøger, der  

 meddeles afslag på asyl, - uanset at betingelserne efter stk. 1 ikke er til  

 stede - også gælder en asylansøger, der frafalder sin ansøgning om asyl,  

 eller hvis ansøgning om asyl bortfalder efter § 40, stk. 6.
 Ved denne ændring forhindres, at en asylansøger, der er i besiddelse af  

 fornøden rejselegitimation og visum og fornødne økonomiske midler til sit  

 underhold her i landet, vil kunne obstruere de ved effektiviseringen af  

 åbenbart grundløs-proceduren opnåede resultater ved, forinden afgørelse i  

 asylsagen træffes, at frafalde sin asylansøgning for derved at undgå at blive  

 afvist og således - trods en hurtig sagsbehandling i åbenbart  

 grundløs-proceduren - opnå ret til at forblive i landet, indtil den  

 pågældendes visum eller visumfri periode er udløbet.
Til nr. 5 og nr. 6 Det præciseres ved ændringerne, at kvoteflygtninge - som det allerede er  

 tilfældet i dag - ikke indkvarteres på et indkvarteringscenter.
Til nr. 7 Ved den foreslåede ændrede affattelse af udlændingelovens § 40, stk.  

 3, præciseres, at der kan optages personfotografering af en udlænding,  

 hvis dette skønnes hensigtsmæssigt med henblik på udstedelse af  

 identitetskort eller andet legitimationsdokument, der udleveres til den  

 pågældende udlænding.
I praksis udstedes der til udlændinge f.eks.  

 opholdsbevis, opholdskort, pas, rejselegitimation og et identitetspapir til  

 asylansøgere.
Til nr. 8 Der henvises til bemærkningerne til § 1, nr. 5 og 6.
Til nr. 9 Ved ændringen af § 42 a, stk. 1, foreslås der indsat en bestemmelse  

 om, at Udlændingestyrelsen kan bestemme, at en udlænding, der har  

 tilstrækkelige midler hertil, ikke skal have dækket sine eller sin husstands  

 udgifter til underhold.
Bestemmelsen finder anvendelse, såfremt en herboende  

 har forsørgelsespligten over for den pågældende (herboende forældre til børn  

 under 18 år eller herboende ægtefælle), eller såfremt det på baggrund af de  

 foreliggende oplysninger må lægges til grund, at den pågældende har  

 tilstrækkelige økonomiske midler til selv at dække sine eller sin husstands  

 udgifter, jf. herved den i bemærkningerne til lov nr. 421 af 1. juni 1994  

 beskrevne adgang for Direktoratet for Udlændinge til at få fremskaffet  

 oplysninger om en asylansøgers økonomiske forhold.
Til nr. 10 Rækkevidden af de foreslåede bestemmelser i § 42 c vedrørende  

 undervisning af asylansøgere svarer i det væsentlige til bestemmelsen i § 5 i  

 lov om midlertidig opholdstilladelse til visse personer fra det tidligere  

 Jugoslavien m.v.
Der henvises til bemærkningerne til forslag til lov nr. 933  

 af 28. november 1992 (lovforslag nr.
L 41, fremsat i Folketinget den 8.  

 oktober 1992), lov nr. 1085 af 22. december 1993 (lovforslag nr.
L 49,  

 fremsat i Folketinget den 27. oktober 1993) og lov nr. 425 af 1. juni 1994  

 (lovforslag nr.
L 258, fremsat i Folketinget den 10. maj 1994).
 I udlændingelovens § 42 c, stk. 1, 1. pkt., foreslås indsat en  

 bestemmelse om undervisningspligt for asylansøgere i den i lov om folkeskolen  

 fastsatte undervisningspligtige alder.
 I udlændingelovens § 42 c, stk. 1, 2. pkt., foreslås indsat en  

 bemyndigelsesbestemmelse for indenrigsministeren til at fastsætte nærmere  

 regler for undervisningen af asylansøgere i den undervisningspligtige alder.  

 Indenrigsministeren kan herunder efter forhandling med  

 undervisningsministeren bestemme, i hvilket omfang de nævnte børn kan deltage  

 i folkeskolens undervisning.
 Den nærmere fastlæggelse af undervisningen, herunder vedrørende deltagelse  

 i folkeskolens undervisning, afventer arbejdet i arbejdsgruppen vedrørende  

 undervisning af asylansøgerbørn, hvis kommissorium fremgår af de almindelige  

 bemærkninger, afsnit 1.2.
 I udlændingelovens § 42 c, stk. 2, foreslås indsat en  

 bemyndigelsesbestemmelse for indenrigsministeren til at fastsætte regler om,  

 at der for asylansøgere, der ikke er i den undervisningspligtige alder, kan  

 tilrettelægges tilbud om undervisning.
 Indenrigsministeren kan i den forbindelse bestemme, at undervisningen kan  

 ske i et samarbejde med skoler og uddannelsesinstitutioner under  

 Arbejdsministeriet, Kulturministeriet og Undervisningsministeriet eller kan  

 erstattes af undervisning udbudt af disse.
 Indenrigsministeren kan desuden - i det omfang, der efter sammensætningen  

 og indkvarteringen af asylansøgere er behov herfor - bestemme, i hvilket  

 omfang gennemførelsen vil være afhængig af, at de pågældende udlændinge  

 medvirker hertil som undervisere og lignende.
 For så vidt angår rækkevidden af bemyndigelsesbestemmelsen henvises til  

 forarbejderne til § 5 i lov om midlertidig opholdstilladelse til visse  

 personer fra det tidligere Jugoslavien m.v., jf. ovenfor.
 Den nærmere fastlæggelse af, hvordan undervisningen skal tilrettelægges,  

 og i hvilket omfang der skal ske undervisning på eksterne  

 undervisningsinstitutioner, afventer en nærmere undersøgelse af behovene og  

 mulighederne herfor, jf. de almindelige bemærkninger, afsnit 1.2.
I udlændingelovens § 42 c, stk. 3, foreslås det, at  

 indenrigsministeren i den forbindelse kan bestemme, at reglerne i stk. 1 og 2  

 kun skal gælde for visse indkvarteringscentre.
Indenrigsministeren kan ved  

 fastsættelsen af regler i medfør af stk. 1, 2. pkt., og stk. 2, fravige  

 udlændingelovens almindelige kompetenceregler i § 46 med henblik på navnlig  

 at uddelegere kompetence til private humanitære organisationer og til  

 eksterne uddannelsesinstitutioner.
De foreslåede bestemmelser i § 42 d vedrørende selvaktivering af  

 asylansøgere svarer i det væsentlige til bestemmelserne i § 3, stk. 1, og §  

 7, stk. 3 og 4, i lov om midlertidig opholdstilladelse til visse personer fra  

 det tidligere Jugoslavien m.v.
Disse bestemmelser blev indsat i den nævnte  

 lov ved lov nr. 1085 af 22. december 1993 (lovforslag nr.
L 49, fremsat i  

 Folketinget den 27. oktober 1993).
Som § 42 d, stk. 1, foreslås indsat en udtrykkelig bestemmelse om,  

 at den enkelte asylansøger har pligt til at deltage i opgaveløsningen i  

 forbindelse med centrets drift m.v.
Der tænkes her på de opgaver, der er  

 nødvendige for at få centret til at fungere.
I tilknytning hertil giver den foreslåede bestemmelse i § 42 d, stk.  

 2, Udlændingestyrelsen mulighed for at bemyndige de organisationer m.fl.,  

 som man samarbejder med vedrørende centerdrift, eksempelvis Dansk Røde Kors  

 og Beredskabsstyrelsen, til at udstede konkrete pålæg til beboerne om at  

 deltage i opgaveløsningen.
Disse organisationers afgørelser om meddelelse af  

 pålæg, der vil kunne indbringes for Udlændingestyrelsen, vil ikke være  

 omfattet af lov om offentlighed i forvaltningen og forvaltningsloven.  

 Bestemmelsen giver endvidere mulighed for, at Udlændingestyrelsen kan reagere  

 over for en asylansøgers tilsidesættelse af et pålæg ved at flytte den  

 pågældende til et andet center, hvor selvaktiveringsmodellen ikke er sat i  

 kraft.
Der ændres ikke ved den eksisterende adgang i henhold til § 42 a, stk.  

 4, for Udlændingestyrelsen til af andre grunde at meddele en asylansøger  

 pålæg om overflytning.
 Med den foreslåede bestemmelse i udlændingelovens § 42 d, stk. 3,  

 tilvejebringes der en udtrykkelig hjemmel til, at asylansøgere, der er  

 indkvarteret på de indkvarteringssteder, som er tilvejebragt og drives i  

 henhold til udlændingelovens § 42 a, stk. 2, - selvom asylansøgere ikke er  

 meddelt arbejdstilladelse og derfor ikke må udføre arbejde her i landet - kan  

 udføre opgaver i forbindelse med driften af det indkvarteringssted, hvor de  

 er indkvarteret, og medvirke ved gennemførelse af den i § 42 c nævnte  

 undervisning.
 De arbejdsopgaver, der vil blive tale om, er navnlig rengøring,  

 madlavning, indvendig og udvendig vedligeholdelse, pasning og renholdelse af  

 udenomsarealer, børnepasning og gennemførelse af sociale og kulturelle  

 aktiviteter.
I § 42 d, stk. 4, foreslås der indsat en bestemmelse om, at  

 asylansøgere - på trods af manglende arbejdstilladelse - må deltage i ulønnet  

 humanitært arbejde eller andet frivilligt arbejde.
Om rækkevidden af  

 udtrykket »ulønnet humanitært arbejde« henvises til forarbejderne  

 til § 3, stk. 2, 2. pkt., i lov om midlertidig opholdstilladelse til visse  

 personer fra det tidligere Jugoslavien m.v. som blev indsat ved lov nr. 1085  

 af 22. december 1993.
 Der forslås endvidere indsat en bestemmelse i § 42 d, stk. 5,  

 hvorefter indenrigsministeren kan fastsætte nærmere regler om  

 Udlændingestyrelsens, andre medvirkende organisationers og beboernes  

 udførelse af opgaver efter stk. 1 og 3, og at ministeren herunder kan  

 fastsætte regler om nedsættelse af samarbejdsorganer på de enkelte  

 indkvarteringscentre samt om disse organers kompetence.
 Endvidere forslås der indsat en bestemmelse om, at sådanne tilbud om  

 ulønnet humanitært eller andet frivilligt arbejde kan tilrettelægges efter  

 indenrigsministerens nærmere bestemmelse.
 Den nærmere fastlæggelse af, hvordan en selvaktiveringsmodel kan  

 tilrettelægges, afventer en nærmere undersøgelse af behovene og mulighederne  

 herfor, jf. de almindelige bemærkninger, afsnit 1.3.
 Indenrigsministeren kan i den forbindelse bestemme, at reglerne i stk. 1  

 og 2 samt de i medfør af stk. 5 og 6 fastsatte regler kun skal gælde for  

 visse indkvarteringscentre.
 Det vil i den forbindelse blive overvejet, om det henset til den  

 forskellige nationale, sproglige, kulturelle og uddannelsesmæssige  

 sammensætning af gruppen af asylansøgere er hensigtsmæssigt at operere med  

 beboervalgte repræsentanter i samarbejdsorganerne.
Det foreslås endvidere i bestemmelsen i § 42 d, stk. 6, at  

 indenrigsministeren kan fastsætte regler om, i hvilket omfang udlændinge, der  

 medvirker til udførelsen af de i stk. 1 og 3 nævnte opgaver eller deltager i  

 frivilligt arbejde som nævnt i stk. 4, skal have betaling herfor.
Det  

 foreslås endvidere, at indenrigsministeren kan bestemme, at den pågældende  

 betaling træder i stedet for dækning af deres og deres husstands udgifter til  

 underhold efter § 42 a.
Det forudsættes herved, at der hos de personer, som  

 modtager betaling herfor, i givet fald skal ske en reduktion i  

 Udlændingestyrelsens dækning af deres og deres husstands udgifter til  

 underhold.
Indenrigsministeren kan herunder bestemme, at Udlændingestyrelsen  

 bl.a. under hensyn til de almindelige arbejdsretlige regler og regler om  

 beskatning her i landet kan fastsætte nærmere retningslinier for beregningen  

 af betalingen.
Det forudsættes endvidere, at ordningen vil blive  

 administreret decentralt på de enkelte indkvarteringscentre.
 En udmøntning af ordningen afventer en nærmere undersøgelse af behovene og  

 mulighederne herfor, jf. de almindelige bemærkninger, afsnit 1.3.
I § 42 d, stk. 7, foreslås endvidere indsat en bestemmelse,  

 hvorefter indenrigsministeren efter forhandling med socialministeren kan  

 fastsætte regler om, i hvilket omfang asylansøgere er omfattet af reglerne i  

 lov om forsikring mod følger af arbejdsskade.
De herved forbundne udgifter  

 afholdes af staten.
Bestemmelsen tænkes udnyttet til at fastsætte regler  

 svarende til de regler, der er fastsat i bekendtgørelse nr. 545 af 29. juni  

 1995 om i hvilket omfang personer fra det tidligere Jugoslavien med  

 midlertidig opholdstilladelse er omfattet af reglerne i lov om forsikring mod  

 følger af arbejdsskade.
Til nr. 11 § 46, stk. 2, foreslås ændret, således at Udlændingestyrelsens  

 afgørelse om meddelelse af pålæg om udførelse af opgaver samt om overflytning  

 af en asylansøger fra et center til et andet på grund af tilsidesættelse  

 heraf i lighed med Udlændingestyrelsens øvrige afgørelser om overflytning  

 ikke kan påklages til Indenrigsministeriet.
Til nr. 12 Efter den foreslåede bestemmelse i udlændingelovens § 46 d  

 bemyndiges indenrigsministeren til i de af § 46 c omfattede sager at  

 fastsætte nærmere regler om videregivelse af sagsakter mellem  

 Udlændingestyrelsen og statsamterne og mellem statsamterne.
Hensigten hermed  

 er, at Udlændingestyrelsen til brug for en verserende sag vedrørende  

 opholdstilladelse, afvisning eller udvisning uden udlændingens samtykke kan  

 få adgang til sagsakter hidrørende fra en verserende eller afsluttet sag  

 vedrørende den pågældende udlænding hos statsamterne.
Hensigten er derudover,  

 at et statsamt til brug for en verserende sag om opholdstilladelse uden  

 udlændingens samtykke kan få adgang til sagsakter hidrørende fra en  

 verserende eller afsluttet sag hos Udlændingestyrelsen eller et andet  

 statsamt.
 Bestemmelsen skal tilsikre, at Udlændingestyrelsen og statsamterne til  

 brug for behandlingen af en verserende sag får adgang til de nødvendige  

 oplysninger, således at afgørelser kan træffes på et fyldestgørende grundlag,  

 og Udlændingestyrelsens udtalelser i bl.a. udvisningssager, jf.  

 udlændingelovens § 57, stk. 2, kan gives ud fra alle for udtalelsen relevante  

 oplysninger vedrørende den pågældende udlænding.
 Bestemmelsen indeholder en hjemmel til, at Udlændingestyrelsen og  

 statsamterne kan udveksle sagsakter, uanset om disse måtte indeholde  

 oplysninger om enkeltpersoners rent private forhold eller andre fortrolige  

 oplysninger, der ellers kun kan videregives/indhentes under de i  

 forvaltningsloven opregnede betingelser, og uden at foretage en konkret  

 vurdering af behovet for videregivelse, jf. herved forvaltningslovens kapitel  

 8 om videregivelse af oplysninger til en anden forvaltningsmyndighed.
Til nr. 13 Ændringen er af redaktionel karakter.
Bestemmelsen fastslår herefter  

 udtrykkeligt, at politiet kan træffe bestemmelse efter udlændingelovens § 33,  

 stk. 8,(fastsættelse af udrejsefrist), § 37 c - 37 e (isolation, besøgs- og  

 brevkontrol), § 40 a, stk. 1, stk. 2, stk. 3, 1. pkt., og stk. 6,  

 (fingeraftryk) og § 43, stk. 1 og 2 (udgifter til en udlændings udrejse).
 Bestemmelsen ændrer ikke i, at beslutning om videregivelse af fingeraftryk  

 efter § 40 a, stk. 6, også kan træffes af Udlændingestyrelsen med klageadgang  

 til Indenrigsministeriet, jf. §§ 40 a, stk. 6 og 46, stk. 2.
Til nr. 14 Ændringen er af redaktionel karakter, idet en tidligere bestemmelse herom  

 ved en fejl udgik af udlændingeloven.
Til § 2 Til nr. 1 Der henvises til bemærkningerne til § 1, nr. 1.
Til nr. 2 Ændringen er af redaktionel karakter.
Til § 3 Til nr. 1 Om baggrunden for bestemmelsen henvises til lovforslagets almindelige  

 bemærkninger.
 Ved den foreslåede bestemmelse i lov om social bistand, § 10, stk. 5,  

 indsættes en direkte lovhjemmel, hvorefter kommunerne kan overtage  

 integrationsindsatsen på et tidligere tidspunkt end efter 18 måneder.
Til nr. 2 Bestemmelsen i bistandslovens § 47 a, stk. 1, foreslås ændret, således at  

 også udlændinge med opholdstilladelse efter den foreslåede bestemmelse i  

 udlændingelovens § 9, stk. 2, nr. 6, vil kunne opnå støtte til repatriering.
 De pågældende vil således på dette område få samme retsstilling som  

 flygtninge og personer, der meddeles opholdstilladelse efter § 9, stk. 2, nr.  

 5.
Til nr. 3 Den særlige refusionsregel i bistandslovens § 134 a foreslås ændret,  

 således at reglen også omfatter udlændinge med opholdstilladelse efter den  

 foreslåede bestemmelse i udlændingelovens § 9, stk. 2, nr. 6.
 Personer, der meddeles opholdstilladelse efter § 9, stk. 2, nr. 6, vil  

 således overgå til Dansk Flygtningehjælps sædvanlige integrationsprogram og  

 blive omfattet af bistandslovens regelsæt vedrørende udbetaling af  

 kontanthjælp og andre sociale ydelser.
 De pågældende vil således på dette område få samme retsstilling som  

 flygtninge og personer, der meddeles opholdstilladelse efter § 9, stk. 2, nr.  

 5.
Til § 4 Bestemmelsen indeholder ikrafttrædelsesbestemmelser.
Til § 5 Bestemmelsen indeholder ikrafttrædelsesbestemmelser for Færøerne og  

 Grønland.
Efter 2. behandling den 26. marts 1996 § 1 I udlændingeloven, jf. lovbekendtgørelse nr. 562 af 30. juni 1995,  

 foretages følgende ændringer:
 1. Overalt i loven ændres »Direktoratet for Udlændinge«  

 til: »Udlændingestyrelsen«, »Direktoratet« til:  

 »Udlændingestyrelsen«, »direktoratet« til:  

 »Udlændingestyrelsen«, »Direktoratet for Udlændinges«  

 til: »Udlændingestyrelsens«, »Direktoratets« til:  

 »Udlændingestyrelsens« og »direktoratets« til:  

 »Udlændingestyrelsens«.
 2. I § 9, stk. 2, indsættes som nr. 6:
»6) Hvis en udlænding fra Den Føderative Republik Jugoslavien  

 (Serbien-Montenegro), der her i landet har indgivet ansøgning om  

 opholdstilladelse i henhold til § 7 inden den 11. oktober 1995, og som er  

 blevet meddelt endeligt afslag på den pågældende ansøgning, ikke for tiden  

 kan indrejse i Den Føderative Republik Jugoslavien  

 (Serbien-Montenegro).« 3. § 27, stk. 2, affattes således:
»Stk. 2. For så vidt angår udlændinge, der er meddelt  

 opholdstilladelse efter § 7, stk. 1 og 2, regnes de i stk. 1 nævnte tidsrum  

 fra tidspunktet for den første meddelelse af opholdstilladelsen, jf. dog stk.  

 3.« 4. § 28, stk. 3, affattes således:
»Stk. 3. En udlænding, der meddeles afslag på eller frafalder  

 en ansøgning om opholdstilladelse efter § 7, eller hvis ansøgning om asyl  

 bortfalder efter § 40, stk. 6, kan uanset bestemmelserne i stk. 1 afvises i  

 indtil 3 måneder fra indrejsen.« 5. I § 36, stk. 2, 2. pkt., ændres »i henhold til §§  

 7-8« til: »i henhold til § 7«.
 6. I § 37 d, stk. 1, 4. pkt., og § 37 e, stk. 2, 2.  

 pkt., ændres »efter §§ 7 eller 8« til: »efter § 7«.
 7. I § 40, stk. 3, indsættes efter »med henblik på  

 identifikation af den pågældende«: »eller med henblik på udstedelse  

 af identitetskort eller andet legitimationsdokument«.
 8. I § 42 a, stk. 1, 1. pkt., ændres »i henhold til §§  

 7-8« til: »i henhold til § 7«.
 9. I § 42 a, stk. 1, ophæves 2. pkt., og i stedet  

 indsættes:
»Udlændingestyrelsen kan dog bestemme, at en udlænding, der har  

 tilstrækkelige midler hertil, ikke skal have dækket sine eller sin husstands  

 udgifter til underhold.
Udlændingestyrelsen kan endvidere pålægge en  

 udlænding at betale de i 1. pkt. nævnte udgifter til udlændingens underhold,  

 såfremt udlændingen har tilstrækkelige midler hertil.« 10. Efter § 42 b indsættes:
» § 42 c.
Børn i den undervisningspligtige alder, der opholder  

 sig her i landet, og hvis ansøgning om opholdstilladelse i henhold til § 7 er  

 taget under behandling, skal deltage i særskilt tilrettelagt undervisning.  

 Indenrigsministeren kan fastsætte nærmere regler for, hvilke uddannelser og  

 aktiviteter der tilbydes, og kan herunder efter forhandling med  

 undervisningsministeren bestemme, i hvilket omfang de nævnte børn kan deltage  

 i folkeskolens undervisning.
Stk. 2. Indenrigsministeren kan bestemme, at der for andre  

 udlændinge, der opholder sig her i landet, og hvis ansøgning om  

 opholdstilladelse i henhold til § 7 er taget under behandling, kan  

 tilrettelægges tilbud om undervisning.
Indenrigsministeren kan fastsætte  

 nærmere regler for, hvilke uddannelser og aktiviteter der tilbydes, og kan  

 endvidere bestemme, at undervisningen kan ske i et samarbejde med skoler og  

 uddannelsesinstitutioner under Arbejdsministeriet, Kulturministeriet og  

 Undervisningsministeriet eller kan erstattes af undervisning udbudt af disse.  

 Indenrigsministeren kan desuden bestemme, i hvilket omfang gennemførelsen vil  

 være afhængig af, at de i 1. pkt. nævnte udlændinge medvirker hertil som  

 undervisere og lignende.
Stk. 3. Indenrigsministeren kan bestemme, at regler, der  

 fastsættes i medfør af stk. 1, 2. pkt., og stk. 2, kun skal gælde for visse  

 indkvarteringssteder.
Indenrigsministeren kan ved fastsættelsen af regler i  

 medfør af stk. 1, 2. pkt., og stk. 2 fravige § 46.
§ 42 d.
En udlænding, der er indkvarteret på et af de i § 42 a,  

 stk. 2, nævnte indkvarteringssteder, har pligt til at medvirke ved udførelsen  

 af nødvendige opgaver i forbindelse med driften af indkvarteringsstedet.
 Stk. 2. Udlændingestyrelsen eller den statslige styrelse, private  

 organisation eller kommune, som Udlændingestyrelsen bemyndiger dertil, kan  

 meddele en udlænding pålæg om at udføre de i stk. 1 nævnte opgaver.  

 Udlændingestyrelsen kan bestemme, i hvilket omfang tilsidesættelse af et  

 meddelt pålæg skal medføre flytning til et andet indkvarteringssted.
 Stk. 3. En udlænding, der er indkvarteret på et af de i § 42 a,  

 stk. 2, nævnte indkvarteringssteder, må udføre andre end de i stk. 1 nævnte  

 opgaver i forbindelse med driften af indkvarteringsstedet og medvirke ved  

 gennemførelsen af den i § 42 c nævnte undervisning.
 Stk. 4. En udlænding, der opholder sig her i landet, og hvis  

 ansøgning om opholdstilladelse i henhold til § 7 er taget under behandling,  

 må deltage i ulønnet humanitært arbejde eller andet frivilligt arbejde.
Stk. 5. Indenrigsministeren fastsætter nærmere regler om  

 udførelsen af de i stk. 1 og 3 nævnte opgaver.
Tilbud om det i stk. 4 nævnte  

 arbejde kan tilrettelægges efter indenrigsministerens nærmere bestemmelse.  

 Indenrigsministeren kan herunder fastsætte regler om nedsættelse af  

 samarbejdsorganer på de enkelte indkvarteringssteder samt om disse organers  

 kompetence.
Stk. 6. Indenrigsministeren kan fastsætte regler om, i hvilket  

 omfang udlændinge, der medvirker til udførelsen af de i stk. 1 og 3 nævnte  

 opgaver eller deltager i frivilligt arbejde som nævnt i stk. 4, skal have  

 betaling herfor.
Indenrigsministeren kan endvidere bestemme, at den i 1. pkt.  

 nævnte betaling træder i stedet for dækning af de pågældendes og deres  

 husstands udgifter til underhold efter § 42 a.
Indenrigsministeren kan  

 herunder bestemme, at Udlændingestyrelsen kan fastsætte nærmere  

 retningslinjer for beregningen af den i 1. pkt. nævnte betaling.  

 Indenrigsministeren kan bestemme, at de i medfør af stk. 5 og nærværende  

 stykke fastsatte regler samt stk. 1 og 2 kun skal gælde for visse  

 indkvarteringssteder.
Stk. 7. Indenrigsministeren kan efter forhandling med  

 socialministeren fastsætte regler om, i hvilket omfang udlændinge, der  

 opholder sig her i landet, og hvis ansøgning om opholdstilladelse i henhold  

 til § 7 er taget under behandling, er omfattet af reglerne i lov om  

 forsikring mod følger af arbejdsskade.
De herved forbundne udgifter afholdes  

 af staten.« 11. I § 46, stk. 2, indsættes efter »§ 42 a, stk. 4,  

 1. pkt.,»: »§ 42 d, stk. 2,».
 12. Efter § 46 c indsættes:
» § 46 d.
Indenrigsministeren kan fastsætte nærmere regler om,  

 at et statsamt uden udlændingens samtykke til brug for en afgørelse eller  

 udtalelse efter denne lov eller bestemmelser fastsat i medfør heraf kan  

 videregive alle akter, der er indgået i de af § 46 c omfattede sager, til  

 Udlændingestyrelsen.
Indenrigsministeren kan endvidere fastsætte nærmere  

 regler om, at Udlændingestyrelsen uden udlændingens samtykke til brug for en  

 afgørelse i de af § 46 c omfattede sager kan videregive alle akter, der er  

 indgået i Udlændingestyrelsens sag vedrørende en afgørelse eller udtalelse  

 efter denne lov eller bestemmelser fastsat i medfør heraf, til et statsamt.  

 Indenrigsministeren kan endelig fastsætte nærmere regler om, at et statsamt  

 til brug for en afgørelse i de af § 46 c omfattede sager uden udlændingens  

 samtykke kan videregive alle akter, der er indgået i de af § 46 c omfattede  

 sager, til et andet statsamt.« 13. § 48, stk. 1, 2. pkt., affattes således:
»Afgørelser efter § 30, § 33, stk. 8, § 34, § 36, § 37 c, stk. 5, §  

 37 d, stk. 1 og 3, § 37 e, stk. 1 og 4, § 40, stk. 3-5, § 40 a, stk. 1 og 2,  

 § 40 a, stk. 3, 1. pkt., § 40 a, stk. 6, og § 43, stk. 1 og 2, kan træffes af  

 Rigspolitichefen, vedkommende politimester eller politidirektøren.« 14. I § 48, stk. 1 , indsættes efter 4. pkt.:
»Klagen har ikke opsættende virkning.« 15. I § 48, stk. 2, ændres to steder »§§ 7-8«  

 til: »§ 7«.
§ 2 I lov om midlertidig opholdstilladelse til visse personer fra det  

 tidligere Jugoslavien m.v., jf. lovbekendtgørelse nr. 563 af 30. juni 1995,  

 foretages følgende ændringer:
 1. Overalt i loven ændres »Direktoratet for Udlændinge«  

 til: »Udlændingestyrelsen«, »Direktoratet« til:  

 »Udlændingestyrelsen«, »direktoratet« til:  

 »Udlændingestyrelsen«, »Direktoratet for Udlændinges«  

 til: »Udlændingestyrelsens«, »Direktoratets« til:  

 »Udlændingestyrelsens« og »direktoratets« til:  

 »Udlændingestyrelsens«.
 2. I § 13, stk. 3, affattes 2. pkt. således:
»Udlændingelovens § 48, stk. 1, 5.-7. pkt., finder tilsvarende  

 anvendelse.« § 3 I lov om social bistand, jf. lovbekendtgørelse nr. 110 af 26. februar  

 1996, foretages følgende ændringer:
 1. § 10, stk. 5 , affattes således:
»Stk. 5. Pligten til at yde integrationsbistand til en  

 udlænding, der er omfattet af § 134 a, stk. 1, varetages af staten i indtil  

 18 måneder.
En kommune kan dog overtage pligten til at yde  

 integrationsbistand på et tidligere tidspunkt end efter 18 måneder.  

 Indenrigsministeren fastsætter de nærmere regler og kan herved bestemme, at  

 bistanden ydes af en privat humanitær organisation.« 2. I § 47 a, stk. 1, nr. 8, udgår »samt«, i  

nr. 9 ændres »§ 9, stk. 2, nr. 5.« til: »§ 9, stk. 2,  

 nr. 5, samt«, og som nr. 10 indsættes:
»10) udlændingelovens § 9, stk. 2, nr. 6.« 3. I § 134 a, stk. 1, nr. 8, udgår »eller«, i  

nr. 9 ændres »§ 9, stk. 2, nr. 5.« til: »§ 9, stk. 2,  

 nr. 5, eller«, og som nr. 10 indsættes:
»10) udlændingelovens § 9, stk. 2, nr. 6.« § 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 3, finder ikke anvendelse på udlændinge, der  

 inden lovens ikrafttræden har indgivet ansøgning om opholdstilladelse.
 Stk. 3. § 1, nr. 9, finder alene anvendelse på personer, der  

 indrejser i landet efter lovens ikrafttræden.
§ 5 Stk. 1. § 1 gælder ikke for Færøerne og Grønland, men kan ved  

 kongelig anordning sættes i kraft for disse landsdele med de afvigelser, som  

 de særlige færøske og grønlandske forhold tilsiger.
 Stk. 2. §§ 2 og 3 gælder ikke for Færøerne og Grønland.
