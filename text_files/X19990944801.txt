revisor Allan Pettersson og registreret revisor Torben Langebæk  

 sålydende Tilsidesat pligter stillingen som revisor  

 medfører   

 God revisorskik KENDELSE:
Ved kendelse afsagt den 23. maj 1997 af  

 Disciplinærnævnet for Registrerede Revisorer (sag nr.
R-15/1996)  

 blev registret revisor Allan Pettersson og registreret revisor Torben  

 Langebæk på baggrund af en klage fra Erik Jensen hver især  

 tildelt en advarsel for at have tilsidesat de pligter, stillingen som revisor  

 medfører.
Disciplinærnævnet fandt dem skyldige i at have  

 undladt at sikre, at der blev taget en sikkerhedskopi af klagerens  

 bogholderi, der blev ført på edb på klagerens  

 edb-anlæg af de indklagede Ved skrivelse af 4. juni 1997 har de indklagede i  

 medfør af lov om registrerede revisorer § 11 b rettidigt indbragt  

 kendelsen for Revisornævnet med påstand om frifindelse.
 Klageren er ved Revisornævnets skrivelse af 23. juni  

 1997 opfordret til at fremkomme med en udtalelse, jf. § 7, stk. 1, i  

 bekendtgørelse om Revisornævnet.
 Sagen er behandlet på et møde i  

 Revisornævnet den 7. maj 1998 med deltagelse af formanden og 4  

 medlemmer, jf. lov om registrerede revisorer § 11 d, stk. 2, jf. lov om  

 statsautoriserede revisorer § 19, stk. 3, 1.pkt.
 De indklagede har i indbringelsesskrivelsen blandt andet  

 anført:
 "                    ..
 Disciplinærnævnet har i sin afgørelse  

 helt set bort fra vores skrivelse af 31. oktober 1996 nederste afsnit side 1  

 og øverste afsnit side 2. Det er vor helt klare opfattelse, at  

 virksomhedens ledelse alene påtager sig ansvaret, når man  

 på trods af egen og bogholders ukendskab til et af tredjemand  

 indkøbt backup-program, og når man afslår indkøb af  

 et backup-program til kr. 495, anmoder bogholder om at fortsætte med  

 bogføringen.
 Vi anser det endvidere for beklageligt, at man tildeler os  

 en advarsel, når kundens bogholderi af os straks blev retableret, og  

 det samlede honorar for bogføring og retablering ikke har oversteget  

 det aftalte honorar.
.." Nederste afsnit side 1 og øverste afsnit side 2 i  

 de inklagedes skrivelse af 31. oktober 1996 til Disciplinærnævnet  

 for Registrerede Revisorer lyder således:
 "                      .
Vi indgik efter længere tids forespørgsel fra  

 klager en aftale om at forestå bogføringen på Concorde hos  

 klager.
Vi gjorde det her klart, at vi som tidligere nævnt, ikke  

 forstod det af klagerens tidligere regnskabschef indkøbte  

 backupprogram og forelog, at klager anskaffede et backup- og pakkeprogram fra  

 Delfin Software til kr. 495,00 + moms.
 Dette havde ingen interesse.
Uanset hvilken backup der var anvendt, ville fejlen blot  

 være med på backupen, idet tidshorisonten fra fejlens  

 opståen til den blev konstateret var længere end de 5 dage vi  

 normalt ville bruge som interval.
Vi bruger således et  

 bånd/diskette for hver ugedag og begynder forfra ugen efter.
En fejl af  

 denne art er utrolig svær at forebygge og skyldes efter vor opfattelse  

 en hardwarefejl som følge af klon-køb.
." Klageren har i sin skrivelse af 27. juni 1997 blandt andet  

 anført:
 "                      .
Jeg er på intet tidspunkt blevet informeret om, at  

 der skulle være problemer med backupprogrammet og heller ikke  

 forespurgt om, hvorvidt jeg ville investere en kæmpesum af 495,- - Og det er et professionelt revisorfirma, der har  

 fået overdraget det fulde ansvar for bogføringen ført  

 på firmaets edb-anlæg i tillid til, at de har forstand på  

 edb-backup-hardbox m.m. hvilket jeg ikke har.
.." I skrivelse af 15. september 1997 har klageren blandt  

 andet anført:
" Det handler om, at REVISORTEAM i pågældende  

 periode forestod al bogføring i firmaet med ansvar for at føre  

 den totale bogføring på firmaets edb, og såfremt dette  

 ikke var i funktionsdygtig stand, måtte han have haft meddelt mig  

 dette, og det har han på intet tidspunkt.
.." Ingen af parterne gav møde i sagen, der herefter er  

 behandlet på det foreliggende skriftlige grundlag.
 Revisornævnets bemærkninger:
 Det tiltrædes af de grunde  

 Disciplinærnævnet har anført, at de indklagede ikke har  

 udført deres hverv i overensstemmelse med god revisorskik.
 Sanktionen findes passende.
 Revisornævnet stadfæster derfor  

 Disciplinærnævnets kendelse.
 I medfør af bekendtgørelsen om  

 Revisornævnet § 11, stk. 3, er det bestemt, at kendelsen skal  

 offentliggøres.
 Thi bestemmes:
 Disciplinærnævnets kendelse  

 stadfæstes.
Bilag De indklagede revisorer havde påtaget sig at føre klagerens  

 bogholderi via edb.
Herefter fandtes de indklagede at have været  

 forpligtede til at sikre sig, at der jævnligt blev taget en  

 sikkerhedskopi.
På grund af et nedbrud af klagerens edb-anlæg gik  

 klagerens bogholderi tabt for knap 5 måneder.
Da de indklagede ikke  

 havde sørget for sikkerhedskopiering, tildeltes de en advarsel.
De  

 indklagede blev frifundet for en klage vedrørende udøvelse af  

 tilbageholdsret, da det måtte lægges til grund, at der alene var  

 tale om revisorernes egne papirer.
 Ved skrivelse modtaget den 3. oktober 1996 har Erik Jensen som  

 direktør for Tømrer- & Snedkermester Erik Jensen ApS  

 indgivet klage over de registrerede revisorer Allan Pettersson og Torben  

 Langebæk.
 Erhvervs- og Selskabsstyrelsen har oplyst, at revisor Allan Pettersson har  

 været optaget i Revisorregistret siden den  6. april 1981, og revisor  

 Torben Langebæk siden den 24. januar 1978.
 Det fremgår af sagen, at de indklagedes revisionsfirma, REVISOR-TEAM  

 A/S, har været revisor for klagerens firma frem til august 1996, hvor  

 revisionsfirmaets advokat tog et honorarkrav på i alt ca. 36.000 kr.  

 til inkasso.
Klageren gjorde ved skrivelse af 23. august 1996 indsigelse mod kravet og  

 anførte bl.a., at en del af kravet angik et edb-nedbrud hos klagerens  

 firma den 24. maj 1996, som bevirkede, at al indtastet bogføring fra  

 1. januar til 24. maj 1996 gik tabt, idet de indklagede ikke havde taget  

 backup.
De indklagede måtte derfor starte forfra på  

 bogføringen.
Klageren anmodede i øvrigt om, at de indklagede  

 udleverede "alt materiale, herunder private selvangivelser m.v.",  

 ligesom han oplyste, at selvangivelsen for 1995 endnu ikke var indsendt til  

 skattevæsenet, på trods af at de indklagede havde påtaget  

 sig denne opgave.
Klageren anførte i denne forbindelse, at han havde  

 fået et kontrollovstillæg på i alt 10.000 kr.
 Den 6. september 1996 skrev de indklagede til klageren, at materialet  

 ville blive fundet frem, når deres tilgodehavende var betalt.
 Den 17. september 1996 anmodede klageren (forgæves) de indklagede om  

 inden ugens udgang at fremsende alt materiale, som de måtte være  

 i besiddelse af.
Klageren har i alt væsentligt gjort gældende, at de  

 indklagede har handlet i strid med god revisorskik 1. ved ikke at udlevere klagerens materiale i forbindelse med, at klageren  

 nu har skiftet revisor, idet de indklagede tværtimod har erklæret  

 først at ville udlevere materialet, når deres regninger er  

 betalt, og 1. ved ikke at sørge for at tage sikkerhedskopier af klagerens  

 bogføring, til trods for at de indklagede havde påtaget sig at  

 stå for bogføringen på klagerens kontor og på et  

 edb-program (Concorde), som de indklagede selv havde leveret og  

 installeret.
De indklagede har oplyst, 1. at de alene er i besiddelse af deres egne arbejdspapirer, som  

 i overensstemmelse med god revisorskik   ikke vil blive udleveret til  

 klageren, førend deres honorar er blevet betalt, og 1. at de, i forbindelse med at de indgik en aftale om at forestå  

 klagerens bogføring, gjorde det klart over for klageren, at de ikke  

 forstod det backup-program, som klagerens tidligere regnskabschef havde  

 købt.
De foreslog derfor klageren at købe et andet program, der  

 kun kostede 495 kr. + moms, men dette ønskede klageren ikke at  

 gøre.
De indklagede er derfor ikke ansvarlige for tabet af de  

 omhandlede data som følge af nedbruddet af klagerens edb-anlæg.  

 I øvrigt ville fejlen, der efter de indklagedes opfattelse var en  

 hardwarefejl, være kommet med på backup en, uanset hvilket  

 backup-program, der var blevet anvendt.
De indklagede har endelig henvist  

 til, at der ikke er beregnet yderligere honorar som følge af  

 retableringen af klagerens data efter nedbruddet.
 Disciplinærnævnet skal udtale:
 Ad 1. klagepunkt:
 Klagepunktet vedrører i alt væsentligt de indklagedes  

 tilbageholdelse af diverse materiale vedrørende klageren under  

 henvisning til, at materialet først vil blive udleveret, når  

 klageren har betalt de indklagedes honorar.
I denne anledning bemærkes, at der tilkommer en registreret revisor  

 de samme midler til at sikre sig betaling af sit honorartilgodehavende hos en  

 klient, herunder udøvelse af tilbageholdsret, som tilkommer andre  

 kreditorer, der har et forfaldent tilgodehavende.
Det følger heraf  

 bl.a., at tilbageholdelse af bilag m.m. ikke kan finde sted, såfremt  

 der herved lægges et uforholdsmæssigt pres på vedkommende  

 klient.
Revisor er derfor alene berettiget til at tilbageholde klientens  

 materiale, såfremt denne ikke derved forhindres i at overholde sine  

 forpligtelser ifølge bogføringsloven og andre væsentlige  

 regnskabsbestemmelser samt skatte- og afgiftslove.
Revisor kan  

 følgelig som altovervejende hovedregel alene tilbageholde det af ham  

 selv producerede regnskabsmateriale, hvorimod klientens originale bilag o.l.  

 på forlangende skal udleveres til ham.
De indklagede i nærværende sag har imidlertid anført,  

 at de alene udøver tilbageholdsret i deres egne arbejdspapirer, indtil  

 deres resttilgodehavende er betalt.
Klageren har ikke bestridt denne  

 oplysning.
Herefter findes det ikke godtgjort, at de indklagede ved  

 tilbageholdelsen har tilsidesat de pligter, der påhviler dem som  

 registrerede revisorer.
De indklagede vil derfor være at frifinde for  

 dette klagepunkt.
 Ad 2. klagepunkt:
 Klagepunktet vedrører spørgsmålet om, hvorvidt de  

 indklagede har været forpligtet til at sørge for, at der blev  

 taget en sikkerhedskopi af klagerens bogholderi, der blev ført  

 på edb, og som på grund af et nedbrud af klagerens  

 edb-anlæg gik tabt for perioden 1. januar 1996 - 24. maj 1996.
Det fremgår af sagen, at de indklagede på det  

 pågældende tidspunkt havde påtaget sig at forestå  

 klagerens bogføring via edb.
Herefter findes de indklagede at have  

 været forpligtede til at sikre sig, at der - af dem selv eller af andre  

 - jævnligt blev taget en sikkerhedskopi.
Da de indklagede ubestridt  

 ikke på noget tidspunkt har sørget herfor   og da det i denne  

 forbindelse principielt findes uden betydning, hvorvidt tabet af data  

 muligvis er opstået som følge af en hardwarefejl, eller om de  

 indklagede har beregnet sig et honorar for det ekstraarbejde, der måtte  

 foretages med henblik på at rekonstruere de omhandlede data med deraf  

 følgende ulemper, forsinkelser o.l.   findes de ikke fuldt ud at have  

 levet op til god revisorskik.
 De indklagede har derfor i det angivne omfang tilsidesat deres pligter som  

 registrerede revisorer, hvorfor de tildeles en advarsel i medfør af §  

 11 a, stk. 1, i loven om registrerede revisorer.
 T H I  B E S T E M M E S :
 De registrerede revisorer Allan Petterson og Torben Langebæk  

 tildeles hver især en advarsel.
