 Bekendtgørelse om ændring af bekendtgørelse om opgørelse af beskæftigelseskrav og beregning af barselsdagpenge m.v.
§ 1 I bekendtgørelse nr. 953 af 17. september 2019 om opgørelse af beskæftigelseskrav og beregning af barselsdagpenge m.v. foretages følgende ændringer:
 1. Overskriften til kapitel 6 affattes således:
»Kapitel 6 Beregning af barselsdagpenge til personer ansat i fleksjob og selvstændige erhvervsdrivende, som får tilskud til bevarelse af beskæftigelsen i egen virksomhed efter kapitel 20 i lov om en aktiv beskæftigelsesindsats«.
 2. I § 21, stk. 2, ændres »§ 70 c i lov om en aktiv beskæftigelsesindsats« til: »§ 120 i lov om en aktiv beskæftigelsesindsats«.
 3. I § 22 ændres »kapitel 13 i lov om en aktiv beskæftigelsesindsats« til: »kapitel 20 i lov om en aktiv beskæftigelsesindsats«.
§ 2 Bekendtgørelsen træder i kraft den 1. januar 2020.
