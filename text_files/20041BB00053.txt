Fremsat den 19. november 2004 af  

 Jørn Jespersen (SF), Anne Baastrup (SF),  

 Aage Frandsen (SF), Lene Garsdal (SF) og Kristen Touborg (SF) Forslag til folketingsbeslutning om  

 en prioriteret regionalpolitisk beskæftigelsesindsats I det Folketinget konstaterer, at der findes enkelte geografiske  

 områder i Danmark, som gennem mange år systematisk har haft langt højere  

 arbejdsløshed end resten af landet, og at statens indsats for at hjælpe disse  

 områder er helt utilstrækkelig, opfordrer Folketinget regeringen til at  

 fremlægge en plan for en prioriteret regionalpolitisk indsats til gavn for  

 beskæftigelsen i disse områder med henblik på at skabe tryghed på et  

 arbejdsmarked under forandring.
Indsatsen skal blandt andet omfatte a)  

 	  

 en satsning på  

 fremtidens erhverv, herunder ikke mindst inden for vedvarende energi, b)  

 	  

 tiltag for at skabe  

 flere arbejdspladser i det lokale landbrug og forædlingsindustrien, c)  

 	  

 tiltag for at gøre de  

 pågældende områder til grønne foregangsområder med henblik på kloak- og  

 vandledninger, forurenet jord, energibesparelser m.v., d)  

 	  

 en styrkelse af uddannelsesindsatsen  

 i disse områder, ikke mindst i forhold til de mange arbejdsløse, e)  

 	  

 udvikling af nye  

 modeller for at sikre udflytning af statslige arbejdspladser til områderne  

 blandt andet gennem etablering af satellitter i form af lokale kontorhuse og f)  

 	  

 sikring af, at nye  

 arbejdspladser, der modtager statstilskud, i stort omfang placeres i  

 områderne således, at arbejdsløsheden i disse områder senest i 2010 kan  

 forventes nedbragt til højst landsgennemsnittet.
Bemærkninger til forslaget Beslutningsforslaget er en  

 revideret genfremsættelse af beslutningsforslag nr.
B 207, folketingsåret  

 2003-04 (se Folketingstidende 2003-04, tillæg A side 8485-8490).  

 Beslutningsforslaget kom  

 ikke til 1. behandling i Folketinget.
Almindelige bemærkninger Siden regeringen trådte til, er arbejdsløsheden steget med  

 næsten en tredjedel.
Det er gået mere end dobbelt så hurtigt som i de andre  

 EU-lande (EU-15). Stigningen er i høj grad et resultat af regeringens  

 skattestop, stramme økonomiske rammer for det offentlige og heraf følgende  

 ansættelsesstop, fyringer m.v.
I Nyrups regeringstid steg antallet af  

 offentligt ansatte med i gennemsnit 7.000 om året.
Under den nuværende  

 regering  

 er tallet nede på 2.000. (I denne beregning er 2002 inkluderet i Nyrups  

 regeringstid, da aftalerne med amter og kommuner for 2002 blev indgået i juni  

 2001. Venstre har mærkværdigt nok pralet af stigningen i antallet af  

 offentligt  

 ansatte i 2002 i store dagbladsannoncer, selv om fakta er, at regeringen i  

 2002  

 forsøgte at få kommuner og amter til at ansætte færre end budgetteret).
 Oveni har regeringen ansvaret for nedskæringer i byfornyelse,  

 hjemmehjælp, aftenskoleundervisning og den kollektive trafik  alt  

 sammen noget,  

 der koster job.
Regeringen lader tilmed pengene fosse ud af statskassen i form  

 af ufinansierede skattelettelser, senest i form af forårspakken.
Den påstår,  

 at  

 den dermed har skabt nye job, men Finansministeriets egne tal viser, at det  

 er  

 forkert: Samlet set formår regeringen ikke at gøre noget ved arbejdsløsheden.  

 Det  

 eneste, den formår, er at gøre det offentlige overskud mindre og bremse  

 afviklingen af statsgælden.
Oven i denne udvikling sker der en udflytning af arbejdspladser  

 til andre lande.
I lang tid har det især ramt ufaglærte job, og måske bliver  

 den tendens forstærket nu.
Hertil kommer, at visse typer af kontorjob bliver  

 mere og mere udsatte, f.eks. telefonbetjening og udstedelse af flybilletter,  

 som i stigende omfang kan ske i lande som f.eks.
Indien.
Disse tendenser udgør en særlig trussel i de dele af landet, der  

 i forvejen har høj arbejdsløshed.
Nordjylland er f.eks. blevet ramt af  

 lukningen af Flextronics, der koster over 750 job (idet virksomheden Orion  

 dog  

 er i gang med at etablere op til 200 nye job i Flextronics  

 fabriksanlæg) og af  

 Danish Crowns beslutning om at lukke slagteriet i Nørresundby for at flytte  

 produktionen til andre danske slagterier.
Det koster Nordjylland 525 job.
Lolland har stadig en meget høj arbejdsløshed, selv om den i de  

 sidste par år er vokset langsommere end i resten af landet.
Det skyldes en  

 række erhvervspolitiske tiltag iværksat lokalt.
Som følge af skattestop m.v.  

 kniber det i stigende grad med at skaffe penge til disse tiltag.
 Beskæftigelsen på Lolland trues nu yderligere af, at EUs  

 sukkerordning ikke kan og heller ikke bør opretholdes i sin nuværende form.  

 Hvis hele sukkerproduktionen bortfalder og sukkerfabrikkerne lukker, kan det  

 koste op til 1.000 arbejdspladser fordelt over en årrække, men forbrugere og  

 EU  

 vil spare så mange penge, at man for dette beløb kan skabe langt flere  

 arbejdspladser, hvis man altså vil.
Forsøg på at bevare arbejdspladser gennem protektionisme har  

 gang på gang vist sig at være en håbløs strategi.
Enorme offentlige summer  

 bruges på at fastholde arbejdspladser, som alligevel er dømt til at forsvinde  

 efter få år.
 Det var f.eks. det, man gjorde med værftsstøtten, hvor prisen  

 for en bevaret arbejdsplads i visse år oversteg en årsløn! Det samme vil ske,  

 hvis man forsøger at trække afviklingen af EUs sukkerordning i  

 langdrag.
 Det er langt mere fornuftigt at bruge disse penge på noget, der  

 er fremtid i  og vel og mærke til gavn for de dårligst uddannede og de  

 områder, der rammes hårdt.
Det gælder generelt, at svaret på udkantsområdernes problemer ikke  

 er  

 protektionisme og stop for udflytning af arbejdspladser.
Der er i høj grad  

 også brug for job, beskæftigelse og større indkomster i Østeuropa og endnu  

 mere  

 i udviklingslandene.
Det rigtige er at satse på at sikre grundlæggende  

 faglige  

 rettigheder i Østeuropa og ulandene, hvilket vil være til gavn for arbejderne  

 i  

 såvel Danmark som i udflytningslandene.
Desværre har regeringen sammen med  

 Dansk Folkeparti valgt at gå den stik modsatte vej ved at lukke for støtten  

 til  

 Ulandssekretariatet.
Hertil kommer, at alle analyser viser, at globaliseringen skaber  

 mindst lige så mange nye job i Danmark, som vi taber til udlandet.  

 Globaliseringen gør Danmark rigere.
Problemet er, at det ikke er de samme  

 mennesker i Danmark, som taber og vinder: Tendensen er klart, at det er dem  

 med  

 kort uddannelse, som taber.
Det betyder, at de, der tjener på globaliseringen  

 -  

 de bedre uddannede og samfundet i det hele taget - har en særlig pligt til at  

 hjælpe de ufaglærte og andre grupper samt de udkantsområder, der er truet,  

 med  

 at skabe nye job.
 Ser man på de 30 kommuner, der har en høj arbejdsløshed   

 defineret som 2 procentpoint eller mere over landsgennemsnittet  tegner  

 der  

 sig et klart mønster:
  

 	  

 Ti findes i Nordjyllands  

 amt nord for Limfjorden,   

 	  

 seks findes på  

 Lolland,   

 	  

 fire findes omkring  

 Svendborg og de sydfynske øer (Langeland og Ærø), hvortil kommer, at  

 Svendborg  

 og Marstal næsten opfylder kriteriet om 2 procentpoint højere arbejdsløshed  

 end  

 landsgennemsnittet, og   

 	  

 tre er ø-kommuner,  

 nemlig Bornholm, Samsø og Læsø (som også hører under Nordjyllands amt).
 Hertil kommer syv kommuner rundt omkring i landet, hvorom man  

 kan sige, at høj arbejdsløshed i en kommune er af noget mindre betydning, når  

 arbejdsløsheden er lavere i nabokommunerne.
De fire pinde omfatter områder, der tilsammen har næsten 7.600  

 flere arbejdsløse end det, der ville svare til landsgennemsnittet.
De har  

 alle  

 gennem mange år været problemområder erhvervsmæssigt.
Der er i et vist omfang  

 forsøgt med pakker og indsatser, men virkningen har aldrig været god nok.
 Regeringen nævner de samme områder og et par stykker til i »Den  

 Regionale Vækststrategi« fra maj 2003. Men regeringen lægger langt fra op til  

 den kraftige og systematiske indsats, der er brug for.
I stedet betoner regeringen, at de regionale forskelle i Danmark  

 er små, og at kommuner og regioner selv skal være udfarende med hensyn til at  

 løse deres problemer.
Som en logisk konsekvens af denne ansvarsforflygtigelse  

 er de virkemidler, regeringen foreslår, helt utilstrækkelige.
Karakteristisk  

 nok er dens store slagnummer forhøjet befordringsfradrag i visse  

 udkantsområder.  

 Et plaster på såret for dem, der tvinges til at pendle! Regeringens manglende handlekraft over for problemerne afspejler  

 sig også i det forlig, den har indgået med Dansk Folkeparti om placering af  

 statslige arbejdspladser efter strukturreformen.
De hårdt ramte områder får  

 nogle skattecentre og et enkelt callcenter i Nordjylland.
Her var ellers en  

 oplagt mulighed for at tilgodese de dele af landet, der har høj  

 arbejdsløshed.
 Måske er forklaringen den rapport om »Byernes Erhvervsudvikling«,  

 som Økonomi- og Erhvervsministeriet har valgt ikke at udgive, men som er  

 omtalt  

 i Jyllands-Posten den 22. februar 2004. Her er tankegangen, at man skal satse  

 på de store byer, idet man bl.a. konstaterer, at det ikke er lykkedes at  

 sikre  

 en udvikling af udkantsområderne.
Det er en tankegang, som er helt uegnet til at bryde den onde  

 cirkel i udkantsområderne.
Når den hidtidige indsats ikke har virket, er den  

 oplagte forklaring, at man har gjort for lidt, at man i for høj grad har  

 holdt  

 fast i fortidens arbejdspladser  gennem protektionisme m.v.  og  

 at man har  

 været for halvhjertet og har taget f.eks. statslige arbejdspladser med den  

 ene  

 hånd, samtidig med at man har givet med den anden.
 Det er på tide med en fremtidsorienteret og helhjertet indsats  

 for udkantsområderne.
Bemærkninger til forslagets enkelte bestemmelser SF foreslår derfor en indsats under følgende hovedoverskrifter:
Generelt kniber det med videntunge virksomheder i  

 udkantsområderne.
Det hænger blandt andet sammen med, at der er få  

 akademikere  

 i disse områder, og nogle steder kniber det også med iværksætterkulturen.
En  

 indsats med iværksættercentre, særlig høj støtte til isbryderordninger m.v.,  

 hvor akademikere ansættes i virksomhederne, og eksportprogrammer er særlig  

 vigtige i udkantsområderne.
Staten bør åbne for og give særlig støtte til  

 denne  

 indsats, som kan virke ganske jobskabende: Det vurderes f.eks., at en  

 akademiker ansat i en virksomhed kan trække to-tre andre job med sig, fordi  

 virksomheden bliver mere innovativ og konkurrencedygtig, og at et  

 eksportprogram  

 kan skabe et nyt fast job for ca. 80.000 kr.
Man kan også give udkantsområderne en generel fordel ved at give  

 dem en særlig god it-infrastruktur med bredbåndsnet etc. og samtidig bredt  

 uddanne arbejdskraft og borgere til at bruge de nye muligheder.
Et sådant  

 pilotprojekt har været foreslået på Langeland, hvor det skønnes at koste ca.  

 5  

 mio. kr. pr. år.
Det vil både give området en fordel med hensyn til at  

 tiltrække mere avancerede virksomheder og give bedre mulighed for  

 hjemmearbejdspladser eller lokalafdelinger af virksomheder baseret på  

 it-kommunikation.
 Herudover kan der peges på særlige erhverv:
 Turisme er en mulighed, som er meget udviklet i Bornholms  

 tilfælde, men hvor der er et potentiale i Nordjylland og på Lolland.
Generelt har de grønne erhverv  

 en stor fremtid for sig.
Hvis der skal dæmmes op for drivhuseffekten  

 er Kyotoaftalen f.eks. bare et spædt første skridt.
Derfor er der store  

 muligheder inden for energibesparelser, vedvarende energi (VE) m.v.  

 Regeringen  

 har på det seneste pralet af planerne for udbygning af vindmøller i Danmark,  

 men realiteten er, at regeringen stoppede udbygning af havvindmølleparker og  

 udskiftning af gamle møller, da den trådte til.
Det har hele vejen igennem  

 været  

 SF m.fl., der har presset på for at få flere og bedre vindmøller, og det har  

 betydet, at Danmark i dag har ca. 20.000 vindmøller.
Mønsteret gentog sig i  

 foråret 2004, hvor udbygningen kun kom i gang igen, fordi SF sammen med  

 Socialdemokraterne insisterede på det i forhandlingerne om et energiforlig i  

 foråret 2004. Regeringen skulle have vredet armen rundt for hver eneste  

 vindmølle i udbygningen! SF foreslår, at der vedtages fire nye havvindmølleparker i  

 stedet for de kun to, der blev resultatet af armvridningen.
Der er egnede  

 lokaliteter ved Læsø, Omø Stålgrunde eller Nysted ved Lolland samt Krigers  

 Flak  

 ved Møn.
Alle disse ligger i eller tæt på de områder, der har høj  

 arbejdsløshed.
De to vedtagne parker kommer til at ligge ved Horns Rev og på  

 en  

 af de fire nævnte lokaliteter.
SF foreslår også, at der udpeges tre kommuner, f.eks. en i  

 Nordjylland, en på Lolland og en på Bornholm, som »lavenergiområder« som en  

 pendant til Samsøs og Ærøs bestræbelser på at blive VE-øer.  

 Lavenergikommunerne  

 får særlige tilskud til energibesparelser og sparekampagner.
Det vil give  

 lokale  

 virksomheder et forspring, som de vil kunne udnytte, når resten af Danmark  

  og  

 verden  om få år skal til at spare meget mere på energien, end vi gør i  

 dag.
Herudover bør der etableres flere forsøgsanlæg for vedvarende  

 energi, f.eks. større solvarmeanlæg, solcelleanlæg, geotermiske anlæg,  

 biogasanlæg  

 med gylleseparering, bioforgasningsanlæg etc.
Disse bør i stor udstrækning  

 placeres i udkantsområder, og lokale virksomheder skal inddrages.
Det vil  

 f.eks. være oplagt at udvide Grønt Center på Lolland med aktiviteter inden  

 for  

 vedvarende energi.
Erfaringerne med den grønne  

 jobpulje var meget positive.
Et job kunne skabes for i gennemsnit 75.000  

 kr.
Det var måske ikke alle ideer, der var lige gode, men mange var gode.  

 Regeringen lukkede som bekendt puljen, da den trådte til.
Man kunne åbne den  

 igen i forhold til udkantsområderne. 25 mio. kr. til dette formål vil være et  

 passende beløb.
 Det forventes, at der med  

 disse tiltag kan skabes ca. 2.700 ekstra job i fremtidens industrier frem til  

 2010.
Reformen af EUs landbrugspolitik giver mulighed for at yde  

 forskellige former for støtte til landdistrikter m.v.
SF mener, at der bør  

 afsættes flest muligt midler til denne form for støtte frem for til passiv  

 kontanthjælp til bønderne.
Udkantsområder skal tilgodeses med en forholdsvis  

 stor andel.
Der bør især ydes hjælp til arbejdsintensive former for  

 landbrug, f.eks. frugtavl, som blandt andet Langeland har gode betingelser  

 for.  

 Det bør dog kun gælde typer af frugt, som passer til det danske klima.
Vi bør  

 ikke konkurrere med ulande om at producere frugt, der bedst dyrkes i deres  

 klima.
Generelt er økologisk landbrug mere arbejdsintensivt end  

 konventionelt,  

 kemibaseret landbrug.
 Der bør også gives støtte til etablering af en lokal  

 forædlingsindustri  ikke mindst på Bornholm − også for at øge  

 konkurrencen  

 i forhold til Arla, Danish Crown og andelsbevægelsen i det hele taget, der jo  

 ikke kan siges at tage regionalpolitiske hensyn, når de placerer deres  

 gigantvirksomheder.
Forskning i, hvordan man skaber flere job pr. hektar dyrket  

 areal gennem økologi, kvalitetsprodukter, valg af afgrøde samt forædling, er  

 en  

 oplagt opgave for jordbrugsforskningen.
Et statsligt forsøgscenter herfor bør  

 placeres f.eks. på Lolland.
 Det vurderes, at der kan skabes ca. 300 job på denne  

 måde.
Overalt i landet er der et stort behov for miljømæssige  

 investeringer i form af oprensning af forurenet jord, tætning m.v. af  

 vandledninger og kloakker samt energiforbedringer af boliger og andre  

 bygninger.
Indsatsen på disse områder foregår meget langsomt.
Der vil gå  

 adskillige årtier før problemerne er løst.
For at sætte mere fart på det foreslår SF, at staten tilbyder en  

 medfinansiering på 30 pct. på projekter til i alt 200 mio. kr. årligt (dvs.  

 en  

 statslig udgift på 60 mio. kr.). I det omfang restfinansieringen er kommunal,  

 skal kommunerne have mulighed for at låne resten af pengene.
Ydelsen på disse  

 lån vil typisk blive betalt af sparet energi, forbrugsafgifter og lign.
 Der skal fastsættes klausuler om lokal beskæftigelse (på en måde,  

 der er forenelig med EUs lovgivning).
 Forslaget  

 vil direkte skabe ca. 400 job.
På lidt længere sigt vil det desuden give bedre muligheder for,  

 at der lokalt udvikles metoder, teknikker og komponenter, der kan bruges  

 andre  

 steder i landet.
Dette bidrager til udviklingen af »fremtidens erhverv« i de  

 udsatte områder.
Uddannelse af arbejdsløse er et vigtigt punkt.
Regeringens  

 politik har været at nedprioritere uddannelse af arbejdsløse til fordel for  

 jobtræning og lignende.
Den strategi rammer udkantsområderne hårdt, fordi de  

 netop mangler job.
I Hjørring er edb-skolen f.eks. lukket, ikke fordi der  

 mangler arbejdsløse, der gerne ville lære mere om edb, men fordi der ingen  

 job  

 er til dem.
Og så betyder lukningen i sig selv 20 ekstra arbejdsløse.
Der er  

 brug for flere penge til uddannelse i de udsatte områder, og de skal bruges  

 på  

 lokale uddannelsesinstitutioner.
 Tilsvarende er der brug for uddannelse af  

 kontanthjælpsmodtagerne, hvilket generelt bliver sværere og sværere at  

 finansiere  

 for kommunerne, og særlig er det svært for kommunerne i udkantsområderne, der  

 typisk har mange kontanthjælpsmodtagere.
 Regeringen har bidraget til problemerne ved at hæve  

 brugerbetalingen på arbejdsmarkedsuddannelserne, selv om det egentlig er i  

 strid  

 med dens eget skattestop.
En styrkelse af Syddansk Universitetscenter og Aalborg  

 Universitetscenter (AAU) samt af puljen til forlagt videregående undervisning  

 på Bornholm vil også have betydning for et par af udkantsområderne, idet de  

 ligger i klar pendlingsafstand.
Blandt de muligheder, der kunne overvejes,  

 var  

 at etablere et medicinsk fakultet på AAU, hvor der i forvejen er en  

 medikoteknisk  

 uddannelse, og helt eller delvis at flytte IT-Universitetet fra Amager til  

 f.eks.
Nykøbing Falster.
 Mulighederne for at udflytte visse uddannelser f.eks. inden for  

 miljø, teknisk og landbrug til udkantsområderne bør undersøges.
Forslaget  

 vil betyde 600 ekstra uddannelsespladser stigende til 1.000 pladser i 2010  

 (opgjort som helårspladser), mange af dem målrettet til arbejdsløse.
Det vil  

 kræve ansættelse af lærerne og andet personale  60-100 job  og  

 det skønnes meget  

 forsigtigt herudover at kunne skabe yderligere 150 job.
Men bedre uddannelse  

 vil også være forudsætningen for at gennemføre de øvrige forslag i pakken.
Mange statslige arbejdspladser som f.eks. arbejdsformidling,  

 politi og told- og skattevæsen er fordelt ude over landet.
Her er der fortsat  

 planer om en samling på færre adresser.
Det kan der være argumenter for  

  selv om  

 det modsatte også kan være tilfældet  men erfaringen viser, at når der  

 bliver  

 færre enheder, bliver de meget sjældent placeret i udkantsområderne.
Der  

 tages  

 simpelthen ikke regionalpolitiske hensyn.
 SF ønsker, at der ved enhver omflytning af lokale statslige arbejdspladser  

 skal tages hensyn til de udsatte områder eller gives en klar begrundelse for,  

 hvorfor man ikke gør det.
København har flest statsjob.
I 1970erne diskuterede man meget  

 udflytning af statsvirksomheder og institutioner.
Et par styrelser flyttede  

 til  

 Jylland.
Så gik det i sig selv.
Modstanden var stor blandt de ansatte.
Det  

 var  

 ikke rart at vælge mellem en påtvungen flytning eller at opgive sit job.
Og  

 en  

 voldsom personaleudskiftning kan skabe problemer.
I Irland har man netop  

 besluttet en storstilet udflytning af statslige arbejdspladser  vistnok  

 ca.  

 10.000. Det er næppe muligt at få gennemført det samme i Danmark.
Men med den nye informationsteknologi er der basis for en helt  

 ny form for udflytning: Etablering af satellitkontorer.
Find eller byg  

 kontorbygninger i f.eks.
Nakskov, Hjørring, Rønne og Rudkøbing.
Forsyn dem  

 med  

 pcer, interne netværk og edb-forbindelser til København.
Gennemgå en  

 række  

 statslige styrelser og direktorater og find job, der kan flyttes.
Det kan  

 f.eks. være sagsbehandling.
Man kunne f.eks. finde 40 stillinger i 10  

 forskellige styrelser, i alt 4 gange 100 job.
De nuværende jobindehavere  

 kunne  

 vælge at flytte eller få tilbudt anden tilsvarende beskæftigelse.
Nogle  

 skulle  

 gerne flytte med for at sætte det nye sted i gang.
Satellitkontorer skulle også have de servicefunktioner, der hører  

 til en kontorarbejdsplads: kantine, postfunktion, vicevært etc. − måske  

 en 20-30 job oveni for hvert af de fire kontorhuse.
Det ville give et godt  

 løft  

 i beskæftigelsen og mulighed for at udvide med flere job efterhånden.
Nogle af jobbene vil være for købedygtige akademikere.
Dermed  

 kan satellitideen også være med til at bryde den onde cirkel på f.eks.  

 Lolland,  

 der har få akademiker job, og derfor få akademikere og derfor få virksomheder  

 af den type, der beskæftiger akademikere og samtidig færre job til de  

 faglærte  

 og ufaglærte arbejdere.
Selve etableringen af satellitkontorerne vil koste penge.
Til gengæld  

 opnås en årlig besparelse, fordi jordprisen og dermed huslejen vil være  

 mindre  

 i udkantsområderne.
 Satellitkontormodellen  

 vil skabe 4 gange 125 job i 2010, dvs. i alt 500 job.
Som nævnt ovenfor har  

 regeringen slet ikke taget hensyn til den regionale arbejdsløshedssitutation  

 ved placeringen af statslige arbejdspladser i forbindelse med  

 strukturreformen.  

 Ved konsekvent at tage disse hensyn vil der kunne sikres ekstra ca. 500 job i  

 de hårdt ramte områder.
F.eks. kunne alle callcentre på skatteområdet  

 placeres  

 her.
En række arbejdspladser oprettes med statslige tilskud fra en  

 pulje.
Det gælder f.eks. hospicer, hvor der er afsat penge på finansloven for  

 2004. Ved fordeling af disse penge bør der i et vist omfang tages  

 regionalpolitiske hensyn.
F.eks. bør man overveje om et hospice i Rudkøbing  

 ikke ville være en god ide, især fordi byens sygehus er varslet lukket.
 En lignende tankegang kunne bruges, når det gælder placeringen  

 af f.eks. kostgymnasier.
 Det  

 skønnes, at der kan skabes 200 ekstra job på denne måde.
Samlet virkning på arbejdsløshed og beskæftigelse Samlet vurderes det, at der i 2010 kan opnås en reduktion af  

 arbejdsløsheden i de berørte områder på ca. 7.500 ud over det fald i  

 arbejdsløsheden, der i forvejen forventes generelt i Danmark frem til 2010.  

 Størstedelen  

 af de 7.500 job er nye job, men tallet omfatter dog også 1.000  

 uddannelsespladser.  

 Af de 6.500 job er de godt 5.000 en direkte konsekvens af de foreslåede  

 initiativer, jf. de enkelte punkter.
Hertil kommer en afledt effekt på ca.  

 1.500 job, som fremkommer, fordi den lokale købekraft bliver forøget til gavn  

 for beskæftigelsen i lokale butikker, institutioner, servicefag m.v.
 Det bemærkes, at disse tal er usikre, fordi der ikke findes  

 standardmetoder til at fastslå virkningen af erhvervspolitiske tiltag med  

 sikkerhed.
I dag får udkantsområderne del i EUs strukturfonde.
Det bør  

 egentlig ikke være en opgave for EU at give penge til regionalpolitik i  

 Danmark.
Den opgave kan sagtens løses af den danske stat, uden at pengene  

 skal  

 en tur omkring Bruxelles.
SF mener, at færre EU-lande skal have penge fra  

 strukturfondene, men det er en helt central forudsætning, at den danske stat  

 så  

 træder ind i stedet, ikke blot med et tilsvarende, men med et større beløb.  

 Til  

 gengæld bliver vores bidrag til EUs budget mindre.
Dette er dog ikke afgørende for, om SFs forslag kan  

 gennemføres.
Derimod er det et stort problem, at EU i næsten alle tilfælde  

 kræver lokal, dvs. kommunal medfinansiering, som det bliver sværere og  

 sværere  

 for kommunerne i udkantsområderne at finde.
De har i forvejen en dårlig  

 økonomi  

 og er nu ligesom resten af kommunerne hårdt presset af skattestop m.v.
 SF mener derfor, at der skal stilles statslige midler til  

 rådighed, enten i form af øgede tilskud til de berørte kommuner eller direkte  

 til finansiering af projekter.
 Idet udbygningen af to ekstra havvindmølleparker finansieres  

 over elprisen, vil hele forslagspakken koste staten 380 mio. kr. årligt (ud  

 over  

 en eventuel overtagelse af EU-tilskuddene). Men de ekstra job, der skabes,  

 vil  

 betyde, at staten tjener disse penge og mere til ind i form af lavere  

 udgifter  

 til dagpenge og kontanthjælp (via den kommunale budgetgaranti) og øgede  

 skatteindtægter.
 Det vil samtidig give et bidrag til at opfylde regeringens egne  

 2010-målsætninger, herunder målsætningen om, at arbejdsløsheden skal ned på  

 130.000.
 SF er naturligvis villig til at finde en konkret finansiering.
Nogle af pengene skal hentes fra den landbrugsstøtte, Danmark  

 modtager fra EU.
Efter EUs midtvejsreform er der mulighed for at  

 dirigere  

 flere midler over til udkantsområderne:
Dels afsættes der større beløb til udvikling af  

 landdistrikterne.
SF mener som nævnt, at disse penge i stort omfang skal  

 målrettes til de ovenfor nævnte udkantområder.
Dels bør muligheden for at bruge mindst 730 mio. kr. om året til  

 natur- og miljøformål udnyttes.
Regeringen har valgt at fordele disse penge  

 til  

 bønderne.
Man kommer næsten til at tænke på den måde, som mange afrikanske  

 statsledere i tidens løb har fordelt offentlige penge til deres egen klan på  

 (og  

 med en næsten ligeså lukket beslutningsproces).
SF foreslår, at der søges dispensation i EU, så pengene i stedet  

 kan bruges til natur- og miljøformål, og at udkantsområderne får en særlig  

 stor  

 andel af pengene.
Samlet set kan landbrugsstøtten dermed formentlig  

 finansiere  

 over 100 mio. kr. af indsatsen hvert år  hvis man altså vil bruge den  

 aktivt.
Skriftlig fremsættelse Jørn Jespersen  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om prioriteret regionalpolitisk beskæftigelsesindsats.
(Beslutningsforslag nr.
B 53).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
