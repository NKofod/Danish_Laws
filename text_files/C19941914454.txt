(Til samtlige kommuner) Tilsynsrådet for Viborg Amt har på det seneste truffet afgørelser i flere  

 sager vedrørende optagelse af børn af arbejdsløse forældre i dagtilbud.  

 Afgørelserne rummer en præcisering af de gældende regler efter bistandsloven  

 om optagelse af børn i offentlige dagtilbud i relation til enkelte kommuners  

 visitationspraksis.
Socialministeriet er enig med Tilsynsrådet i denne  

 præcisering og finder det hensigtsmæssigt at orientere kommunerne generelt  

 herom.
Bistandsloven giver ikke hjemmel til generelt at udelukke visse grupper af  

 forældre fra at kunne få deres børn optaget i dagtilbud.
Alle børn, der har  

 ophold i kommunen, har ret til at blive optaget på venteliste til et  

 dagtilbud.
Ved optagelse af et barn i dagtilbud sker dette på grundlag af de af  

 kommunen fastsatte visitationskriterier udfra en konkret vurdering af det  

 enkelte barn/den enkelte families behov.
Som led heri kan der foretages en  

 indbyrdes prioritering af børn med forskellige behov for dagtilbudsplads, men  

 alle børn i kommunen har principielt mulighed for at få del i de kommunale  

 dagtilbud.
Kommunen kan i forbindelse med den konkrete vurdering af barnets og  

 familiens behov opstille en række visitationskriterier, jf.  

 Socialministeriets cirkulære nr. 203 af 26. oktober 1990 om dagtilbud for  

 børn og unge, pkt. 7.1. Disse kriterier må anses for ligestillede.
Samtlige  

 kriterier må derfor indgå i afvejningen af, hvilket barn/familie, der har  

 mest behov for pladsen.
Retten til at prioritere ansøgerne indebærer således ikke, at kommunen på  

 forhånd kan lade et bestemt kriterium udelukke en bestemt gruppe fra  

 optagelse, f.eks. børn af arbejdsløse forældre.
Kommunen kan ikke generelt  

 fastsætte som forudsætning for overhovedet at komme i betragtning ved  

 tildeling af ledige pladser, at en eller begge forældre er i beskæftigelse.
Tilsynsrådet har i sine afgørelser lagt vægt på, at anvisningen af et barn  

 til dagtilbud altid sker efter en konkret vurdering af barnets og familiens  

 behov.
Tilsynsrådet bemærker endvidere »at forældrenes  

 beskæftigelsessituation må anses for et sagligt hensyn ved fordeling af  

 pladser, men at dette hensyn ikke må føre til, at børn af arbejdsløse  

 forældre faktisk aldrig opnår plads, fordi køen af børn med forældre i  

 arbejde er så omfattende, at der aldrig bliver plads til de arbejdsløses  

 børn.
Såfremt det ikke er muligt indenfor en passende tid at anvise plads  

 p.g.a. efterspørgselspresset, kan der være anledning til at vurdere, om  

 kommunen opfylder sin forpligtelse efter bistandslovens § 69.« Tilsynsrådet fastslår således, at de gældende regler ikke giver kommunerne  

 adgang til i praksis permanent at sætte børn af arbejdsløse bagest i køen,  

 således at de på den måde reelt bliver udelukket fra en plads.
Efter Socialministeriets opfattelse præciseres hermed, at børn af  

 arbejdsløse forældre - grundlæggende har samme krav på en plads som andre børn og dermed på at  

 blive vurderet på lige fod med andre børn i de konkrete  

 visitationssituationer, - måske nok må acceptere ikke at få plads lige så hurtigt som et barn af  

 forældre i arbejde forudsat at alt andet er lige, men på den anden side skal  

 have en plads inden for en passende tid.
