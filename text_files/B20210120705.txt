Bekendtgørelse om ændring af bekendtgørelse om delegation af uddannelses- og forskningsministerens beføjelser i lov om specialpædagogisk støtte ved videregående uddannelser § 1 I bekendtgørelse nr. 659 af 19. juni 2014 om delegation af uddannelses- og forskningsministerens beføjelser i lov om specialpædagogisk støtte ved videregående uddannelser foretages følgende ændringer:
 1. I § 1, stk. 1, ændres »Undervisningsministeriet« til: »Børne- og Undervisningsministeriet«.
 2. I § 1, stk. 2, § 2, stk. 2, samt §§ 3 og 4 ændres »Styrelsen for Videregående Uddannelser« til: »Uddannelses- og Forskningsstyrelsen«.
 3. I § 1, stk. 3, indsættes efter nr. 2 som nyt nummer:
»3) Beføjelsen i lovens § 2, stk. 5, til at fastsætte regler, der fraviger § 2, stk. 1, nr. 4 og 5, og §§ 5-11, så studerende uanset disse regler kan modtage støtte.« Nr. 3-5 bliver herefter nr. 4-6.
§ 2 Bekendtgørelsen træder i kraft den 10. juni 2021.
