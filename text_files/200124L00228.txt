Betænkning afgivet af Erhvervsudvalget  

 den 12. marts 2002 Betænkning over Forslag til lov om ændring af lov om  

 banker og sparekasser m.v., lov om forsikringsvirksomhed og  

 realkreditloven (Afskaffelse af offentlige repræsentanter i den  

 finansielle sektor) [af  

 økonomi- og erhvervsministeren (Bendt Bendtsen)] 1. Udvalgsarbejdet Lovforslaget blev fremsat den 23. januar 2002 og var til  

 1. behandling den 5. februar 2002. Lovforslaget blev efter 1. behandling  

 henvist til behandling i Erhvervsudvalget.
Møder Udvalget har behandlet lovforslaget i 2 møder.
Høring Den 21. januar 2002 sendte økonomi- og  

 erhvervsministeren de indkomne høringssvar samt et notat herom til  

 udvalget.
Spørgsmål Udvalget har stillet 9 spørgsmål til  

 økonomi- og erhvervsministeren til skriftlig besvarelse, som denne har  

 besvaret.
Nogle af udvalgets spørgsmål og ministerens svar  

 herpå er optrykt som bilag 2 til betænkningen.
2. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslaget til vedtagelse uændret.
 Et mindretal i udvalget (S, SF, RV og EL)  

 indstiller lovforslaget til forkastelse ved 3. behandling.
Socialdemokratiets medlemmer af udvalget finder, at der  

 godt kan argumenteres for at afskaffe offentlige repræsentanter i  

 bestyrelserne i den finansielle sektor på betingelse af, at der tages  

 en række initiativer til øget gennemsigtighed, åbenhed og  

 forbrugerhensyn, og at der fortsat sikres tilstrækkelig kontrol med  

 sektoren, hvilket Socialdemokratiets ordfører allerede nævnte  

 under 1. behandling.
Det fremgår af regeringens svar på de af  

 udvalget stillede spørgsmål, at ingen af delene  

 imødekommes af regeringen.
Tværtimod har regeringen fremlagt  

 forslag om den finansielle sektors selvkontrol i  

 forbrugerspørgsmål.
Socialdemokratiet kan endvidere tilslutte  

 sig nedennævnte bemærkninger fra SF og Det Radikale Venstre.
Socialistisk Folkepartis og Det Radikale Venstres  

 medlemmer af udvalget har mærket sig regeringens begrundelser for  

 lovforslaget om at afskaffe de offentlige bestyrelsesrepræsentanter,  

 som fremgår af bemærkningerne til lovforslaget.
Det Radikale  

 Venstre har stillet spørgsmål 4-9 for ad den vej at få en  

 dokumentation for eller en uddybning af regeringens begrundelser for at  

 afskaffe de offentlige bestyrelsesrepræsentanter i den finansielle  

 sektor.
Som det fremgår af ministerens svar, som er optrykt som bilag 2  

 til betænkningen, svarede regeringen ikke reelt på  

 spørgsmålene.
Regeringen er således ikke i stand til at  

 begrunde afskaffelsen af offentlige repræsentanter på en saglig  

 måde.
Det er i orden at afskaffe de offentlige repræsentanter af  

 politiske grunde, men man skal sige det ligeud.
SF og Det Radikale Venstre  

 finder således, at de begrundelser, regeringen bruger, er en hån  

 mod de udpegede offentlige repræsentanter, der gennem årene har  

 varetaget deres opgave ordentligt.
Det fortjener de ikke.
Enhedslistens medlem af udvalget er imod at svække  

 det offentliges indsigt i og indflydelse på, hvad der foregår i  

 den finansielle sektor.
Enhedslisten ønsker større  

 åbenhed og gennemsigtighed på de finansielle markeder, og gennem  

 dette lovforslag fjernes en af de få muligheder, offentligheden  

 principielt burde have for at opnå indsigt i transaktionerne i  

 sektoren.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er optrykt i  

 betænkningen.
Else Winther Andersen (V)  

  Kim Andersen (V)  Rikke Hvilshøj (V)  

  Erik Larsen (V) fmd.  

  Colette L.
Brix (DF) nfmd.  

  Poul Fischer (DF) Carina Christensen (KF)  

  Lars Barfoed (KF)  Ole M.
Nielsen (KRF)  

  Frode Sørensen (S)  Jan Trøjborg (S)  

  Lissa Mathiasen (S)  Ole Vagn Christensen (S)  

 Peder Sass (S)  Anne Grete Holmsgaard (SF)  

  Marianne Jelved (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 57 Bilagsnr.
Titel 1 Høringsnotat samt høringssvar, fra økonomi- og  

 erhvervsministeren 2 1. udkast til betænkning 3 Spm. 1 om generalforsamlingsvalgte bestyrelsesmedlemmer i de større  

 virksomheder, til økonomi- og erhvervsministeren Spm. 2 om, hvor mange poster bestyrelsesmedlemmer i virksomheder omfattet  

 af lovforslaget i øvrigt har i aktieselskaber, til økonomi- og  

 erhvervsministeren Spm. 3 om ministerens holdning til Nørby-udvalgets konklusioner,  

 til økonomi- og erhvervsministeren 4 Meddelelse om tidsplan for udvalgets behandling af lovforslaget 5 Spm. 4 om ordningen med offentlige repræsentanter, til  

 økonomi- og erhvervsministeren Spm. 5, om den offentlige repræsentant har gjort en forskel, til  

 økonomi- og erhvervsministeren Spm. 6 om repræsentanter i finansielle virksomheder, til  

 økonomi- og erhvervsministeren Spm. 7, om en offentlig repræsentant i en bestyrelse som hovedregel  

 kommer fra andre kredse end de øvrige bestyrelsesmedlemmer, til  

 økonomi- og erhvervsministeren Spm. 8 om forenkling af ledelsesreglerne, til økonomi- og  

 erhvervsministeren Spm. 9 om den nødvendige ekstra byrde for virksomhederne, til  

 økonomi- og erhvervsministeren 6 Svar på spm. 4 om ordningen med offentlige repræsentanter, fra  

 økonomi- og erhvervsministeren Svar på spm. 5, om den offentlige repræsentant har gjort en  

 forskel, fra økonomi- og erhvervsministeren Svar på spm. 6 om repræsentanter i finansielle virksomheder,  

 fra økonomi- og erhvervsministeren Svar på spm. 7, om en offentlig repræsentant i en bestyrelse  

 som hovedregel kommer fra andre kredse end de øvrige  

 bestyrelsesmedlemmer, fra økonomi- og erhvervsministeren Svar på spm. 8 om forenkling af ledelsesreglerne, fra  

 økonomi- og erhvervsministeren Svar på spm. 9 om den nødvendige ekstra byrde for  

 virksomhederne, fra økonomi- og erhvervsministeren 7 Svar på spm. 1 om generalforsamlingsvalgte bestyrelsesmedlemmer i de  

 større virksomheder, fra økonomi- og erhvervsministeren Svar på spm. 2 om, hvor mange poster bestyrelsesmedlemmer i  

 virksomheder omfattet af lovforslaget i øvrigt har i aktieselskaber,  

 fra økonomi- og erhvervsministeren Svar på spm. 3 om ministerens holdning til Nørby-udvalgets  

 konklusioner, fra økonomi- og erhvervsministeren Bilag 2 Nogle af udvalgets spørgsmål til  

 økonomi- og erhvervsministeren og dennes svar herpå Spørgsmålene og økonomi- og  

 erhvervsministerens svar herpå er optrykt efter ønske fra SF og  

 RV.
 Spørgsmål 4:
 Ministeren bedes forklare, hvorfor og på hvilken  

 måde »Ordningen med offentlige  

 repræsentanter i bestyrelsen for danske finansielle virksomheder har i  

 takt med udviklingen hen imod større åbenhed og gennemsigtighed  

 på markederne udlevet sit formål«.
 Svar:
Ordningen med offentlige repræsentanter bygger  

 på en lang tradition.
Således blev ordningen indført  

 for Retningslinjerne for deres virke findes i betænkning  

 til ændring af lov om banker og sparekasser mv. fra 1974. Disse  

 retningslinjer bliver fortsat fulgt i dag.
Det er min opfattelse, at da de offentlige  

 repræsentanter har samme rettigheder og pligter og samme ansvar som  

 øvrige bestyrelsesmedlemmer, har funktionen som offentlig  

 repræsentant overlevet sig selv.
Dette understreges af, at det trods  

 megen fokus på området igennem 1990 erne ikke er valgt at give  

 offentlige repræsentanter en anden rolle, og at der i dag via bl.a.  

 Finanstilsynets hjemmeside, Pensionmarkedsrådets rapporter og  

 Forsikringsluppen er større fokus på at sikre åbenhed og  

 gennemsigtighed.
 Spørgsmål 5:
Vil ministeren gøre rede for de  

 undersøgelser, der må ligge bag påstanden: »Det kan ikke påvises, at den offentlige  

 repræsentant har gjort en forskel, f.eks. i form af øget  

 ansvarlighed i bestyrelsen«? Svar:
 Der henvises til min besvarelse af spørgsmål  

 4 og 6.
 Spørgsmål 6:
Vil ministeren gøre rede for, hvoraf det skulle  

 fremgå, at ordningen med offentlige repræsentanter i finansielle  

 virksomheder, skulle være »et værn mod  

 kriser og ringe driftsmæssige resultater i virksomheden«? Svar:
Økonomiministeriet udsendte i 1995 en rapport om  

 redning af pengeinstitutter siden 1984. Det fremgår af rapporten, at  

 der i perioden 1984-1994 samlet havde været 75 pengeinstitutfusioner og  

 -overtagelser.
Hovedparten af disse sager involverede pengeinstitutter, der  

 var nødlidende.
 I rapporten blev det konkluderet, at årsagen til de  

 betydelige underskud i sektoren i begyndelsen af 1990 erne skyldes den  

 langstrakte stagnation i den danske økonomi fra 1987 og frem til 1993.  

 Dette førte til store tab på udlån til både  

 erhvervslivet og private.
 Det blev anført, at de institutter, der  

 ophørte i midten af 1980 erne var karakteriseret ved en meget  

 stærk udlånsvækst, hvilket kunne tyde på, at  

 væksten i disse institutter til dels er sket på bekostning af  

 kreditkvaliteten i udlånene.
 Ligeledes blev det anført, at ledelsessvigt har  

 været kendetegnende for de fleste ophørte pengeinstitutter, idet  

 man havde urealistiske vurderinger af kreditrisici og manglende styring af  

 store engagementer.
 Endvidere blev det anført, at vanskeligheden ved at  

 finde nogle klare fællestræk i de ophørte pengeinstitutter  

 tyder på, at nogle af regnskaberne ikke har givet et  

 tilstrækkeligt retvisende billede.
 Som det fremgår af dette uddrag af  

 Økonomiministeriets rapport fra 1995, hvor man har analyseret  

 årsagerne til kriserne i pengeinstitutsektoren, er der ikke belæg  

 for, at offentlige repræsentanter skulle være et værn mod  

»kriser og ringe driftsmæssige resultater i  

 virksomheden«.
 Spørgsmål 7:
Vil ministeren bekræfte, at en offentlig  

 repræsentant i en bestyrelse som hovedregel kommer fra andre kredse end  

 de øvrige bestyrelsesmedlemmer og derved kan være et værn  

 mod indforståethed og i værste fald sammenspisthed? Svar:
Økonomi- og erhvervsministeren udnævner de  

 offentlige repræsentanter, der sidder i de landsdækkende  

 pengeinstitutter, realkreditinstitutter og livs- og  

 pensionsforsikringsaktieselskaber uden forudgående indstilling.
I  

 koncernforbundne selskaber, hvor koncernen består af flere selskaber  

 under tilsyn, f.eks. et pengeinstitut og et forsikringsselskab,  

 udnævnes der en repræsentant for hvert selskab.
Ved  

 udnævnelser til lokale pengeinstitutter udnævner  

 økonomiministeren efter indstilling fra primær- og amtskommuner.
Udnævnelserne sker for 4 år ad gangen med  

 mulighed for forlængelse i indtil 3 perioder, dvs. 16 år i alt.
I  

 udnævnelsesperioden har praksis været, at der ikke er sket  

 afsættelse af en offentlig repræsentant.
Jeg er ikke overbevist  

 om, at der nødvendigvis er indbygget et værn i en sådan  

 ordning.
 Hvis en finansiel virksomhed ønsker, at der i en  

 bestyrelse skal være repræsenteret personer med disse  

 kvalifikationer, er der intet til hinder for at lade tidligere offentlige  

 repræsentanter opstille til valg til bestyrelsen.
 Spørgsmål 8:
Vil ministeren beskrive, hvorledes der opnås en  

 forenkling af ledelsesreglerne for de finansielle virksomheder ved at  

 afskaffe de offentlige repræsentanter? Svar:
Det er særligt tilfældet, hvor en offentlig  

 repræsentant har skullet deltage i andre bestyrelsesmøder i en  

 koncern.
Hidtil er den offentlige repræsentant blevet indkaldt separat  

 til eksempelvis møder i en fond henhørende under et  

 pengeinstitut.
Ved disse møder har den offentlige repræsentant  

 ikke haft tale- og stemmeret, idet den pågældende ikke har  

 været udnævnt som offentlig repræsentant i koncernen.
 Ved afskaffelse af ordningen med offentlige  

 repræsentanter vil samtlige bestyrelsesmedlemmer fremover kunne deltage  

 aktivt i bestyrelsesmøder i sådanne koncerner.
Endvidere har der været en del debat og  

 forespørgsler omkring offentlige repræsentanters evt. funktion  

 som formand for en bestyrelse.
Mange har stillet sig tvivlende over for det  

 hensigtsmæssige i, at offentlige repræsentanter fungerer som  

 formænd.
Den type problemstillinger vil virksomhederne være  

 forskånet for med det fremsatte lovforslag.
 Spørgsmål 9:
Vil ministeren beskrive, hvori den »nødvendige ekstra byrde for virksomhederne« består i henseende til den offentlige  

 repræsentant? Svar:
 Offentlige repræsentanter er hidtil udnævnt  

 under forudsætning af at skulle varetage opgaven med samme rettigheder  

 og pligter som de øvrige bestyrelsesmedlemmer.
Dette indebærer tillige, at de offentlige  

 repræsentanter har modtaget samme honorar som de øvrige  

 bestyrelsesmedlemmer.
I langt de fleste tilfælde bliver selskaberne nu  

 lettet for denne udgift.
