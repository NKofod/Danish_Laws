 I henhold til § 45, stk. 2, i lov om tjenestemænd i staten, folkeskolen og  

 folkekirken (tjenestemandsloven) er der den den 5. februar 1976 mellem  

 kirkeministeren og Den danske Præsteforening indgået følgende aftale om  

 godtgørelse for tjenstlige udgifter til folkekirkens præster:
§ 1.  Der ydes tjenestemandsansatte præster i  

 folkekirken godtgørelse for tjenstlige udgifter, der ikke dækkes på anden  

 måde, med følgende beløb: Til præster i pastorater med folketal på indtil  

 999...................... 640 kr.
Til præster i pastorater med folketal på  

 1.000-1.999..................... 960 kr.
Til præster i pastorater med  

 folketal på 2.000-2.999....................1.260 kr.
Til præster i pastorater  

 med folketal på 3.000-3.999....................1.500 kr.
Til præster i  

 pastorater med folketal på 4.000- ........................1.620 kr.
Stk. 2.  Er der i pastorater med to eller flere præster  

 ikke foretaget distriktsdeling, fastsættes godtgørelsen for hver præst på  

 grundlag af den i stk. 1 anførte tabel og det folketal, der fremkommer ved at  

 dele pastoratets samlede folketal med antallet af præster.
Er distriktsdeling  

 foretaget, fastsættes godtgørelsen på grundlag af tabellen og folketallet i  

 vedkommende præsts distrikt.
 Stk. 3.  Til domprovster og provster ydes et tillæg på  

 360 kr. til den godtgørelse, som tilkommer dem i henhold til stk. 1, jfr.  

 stk. 2.
 § 2.  - Godtgørelser i henhold til nærværende aftale  

 ydes med virkning fra 1. april 1974. Til domprovster ydes dog godtgørelse med  

 det hidtil gældende beløb, 2.400 kr. årlig, indtil udgangen af marts måned  

 1976. Med virkning fra 1. april 1976 ydes godtgørelse i henhold til § 1, stk.  

 3. Til præster i København og på Frederiksberg, som hidtil har oppebåret 900  

 kr. i henhold til § 84 i lov nr. 155 af 7. juni 1958 om folkekirkens  

 lønningsvæsen m. v., og som vil oppebære godtgørelse med et mindre beløb i  

 henhold til reglerne i nærværende aftale, ydes godtgørelse med det hidtil  

 gældende beløb, 900 kr. årlig, indtil udgangen af marts måned 1976. Med  

 virkning fra 1. april 1976 ydes godtgørelse i henhold til reglerne i  

 nærværende aftale.
 § 3.  Godtgørelser i henhold til nærværende aftale  

 fastsættes på grundlag af folke- og boligtællingen pr. 9. november 1970.
Stk. 2.  Regulering af godtgørelserne foretages årlig  

 pr. 1. januar på grundlag af Danmarks Statistiks årlige meddelelser om  

 folketallet i kommuner og sogne pr. 1. januar året forud.
Regulering  

 foretages første gang pr. 1. januar 1977 på grundlag af folketallet pr. 1.  

 januar 1976.' I tilslutning til aftalens bestemmelser skal ministeriet bemærke følgende:
 I henhold til § 2, 1. pkt., skal de i aftalen fastsatte godtgørelser ydes  

 med virkning fra 1. april 1974 og fastsættes på grundlag af folke- og  

 boligtællingen 1970. Der henvises til den af Danmarks Statistik udgivne  

 publikation: 1975 B. 3., Danmarks administrative inddeling.
Stiftsøvrigheden anmodes om at foretage regulering og efterbetaling til  

 tjenstgørende og afgåede præster.
Regulering må foretages stiftsvis for det  

 tidsrum, en præst har været ansat i vedkommende stift i tidsrummet fra 1.  

 april 1974 og indtil efterbetaling finder sted.
Der skal i intet tilfælde  

 foretages tilbagebetaling af godtgørelse udbetalt på hidtidigt grundlag.  

 Fører beregning af godtgørelse efter aftalen til et mindre beløb end det, som  

 er udbetalt, skal nedsættelse først ske med virkning fra 1. april 1976.
 Opmærksomheden henledes på de særlige bestemmelser i § 2 om tidspunktet,  

 fra hvilket aftalen har virkning for domprovster og visse præster i København  

 og på Frederiksberg.
Ministeriet skal endvidere anmode stiftsøvrigheden om at foretage årlig  

 regulering af godtgørelserne til stiftets præster pr. 1. januar, første gang  

 pr. 1. januar 1977 på grundlag af folketallet pr. 1. januar 1976, jfr.  

 aftalens § 3, stk. 2. Ministeriet har samtidig hermed anmodet Danmarks  

 Statistik om at tilstille stiftsøvrighederne det fornødne grundlag for den  

 årlige regulering.
Grundlaget forventes at kunne foreligge i august-september  

 måned.
Ministeriet anmoder om at modtage indberetning provstivis om de  

 godtgørelser, som nu fastsættes i henhold til aftalen, og om de fremtidige  

 årlige reguleringer.
Det fornødne antal eksemplarer af nærværende cirkulære  

 vedlægges til omdeling blandt stiftets præster.
 Kirkeministeriet, den 25. februar 1976.
 P.M.V.
 E.B.
N.
Holm.
/J.
Gjerlev.
