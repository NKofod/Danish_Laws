Nr LSF 10 Forslag til Lov om ændring af lov om realkreditinstitutter (Særlige vilkår  

 for lån til ejerboliger m.v.) Fremsat af boligministeren (Thor Pedersen) den 7. oktober 1986 Vedtaget ved tredjebehandling den 17. oktober 1986 Lov nr. 691 af 17/10/1986 § 1 I lov om realkreditinstitutter, jf. lovbekendtgørelse nr. 547 af 14.
 august 1986, foretages følgende ændringer:
 1. § 10, stk. 2, 2. pkt., ophæves.
 2. § 10, stk. 7, 2. pkt., ophæves.
 3. I § 10 indsættes efter stk. 7 som nye stykker:
»Stk. 8. Lån efter stk. 7 til udlejningsejendomme og andelsboliger til helårsbeboelse samt ejendomme som nævnt i stk. 5 kan højst udgøre 90 pct. af de afholdte rimelige udgifter med tillæg af værdien af eget arbejde og fradrag af eventuel offentlig støtte.
Stk. 9. Lån efter stk. 7 til ejendomme til helårsbeboelse enten til brug for ejeren eller opført med salg for øje samt fritidshuse kan højst udgøre 80 pct. af de afholdte rimelige udgifter med tillæg af værdien af eget arbejde og fradrag af eventuel offentlig støtte, jfr. dog stk. 11.« Stk. 8-15 bliver herefter stk. 10-17.
 4. I § 10, stk. 8 og 9, der bliver stk. 10 og 11, ændres »de i stk.
2, 2. pkt., nævnte ejendomme« til: »ejendomme til helårsbeboelse enten til brug for ejeren eller opført med salg for øje«.
 5. I § 10, stk. 15, der bliver stk. 17, udgår ordene »efter stk.  

 7«.
6. I § 10, stk. 15, der bliver stk. 17, ændres »stk. 8 og stk.  

 14« til: »stk. 10 og stk. 16«.
 7. Efter § 15 indsættes:
»§ 15 a.
For lån til opførelse samt ejerskifte af ejendomme til helårsbeboelse enten til brug for ejeren eller opført med salg for øje samt fritidshuse må amortisationen ikke forløbe langsommere end amortisationen af et lån bestående af 40 pct. serielån og 60 pct. annuitetslån.
Stk. 2. For lån til vedligeholdelse og opretning samt forbedring ved om- og tilbygning af ejendomme som nævnt i stk. 1 må amortisationen ikke forløbe langsommere end amortisationen af et lån bestående af halvt serielån og halvt annuitetslån.
Stk. 3. Lån til andre formål end nævnt i stk. 1 og 2 i ejendomme som nævnt i stk. 1 kan alene ydes til indfrielse af forfaldne prioriteter i ejendommen, og amortisationen af lånet må ikke forløbe langsommere end amortisationen af et serielån.
Stk. 4. For lån i ubebyggede grunde, der er udlagt til ejendomme som nævnt i stk. 1, bortset fra ejendomme, som omfattes af § 11, stk.
2, må amortisationen af lånet ikke forløbe langsommere end amortisationen af et serielån.
 Stk. 5. Lån efter stk. 1 og 2, kan uanset bestemmelsen i § 15, stk.
2, ikke deles i flere lån.« 8. Efter § 28 b indsættes før »Ikrafttrædelses- og overgangsbestemmelser«:
 »Straffebestemmelser m.v.
§ 28 c.
Undlader et realkreditinstituts bestyrelse, direktion eller revisorer at efterkomme påbud fra tilsynet om berigtigelse af forhold, der er i strid med §§ 9-13 og §§ 15-17 eller med forskrifter fastsat af boligministeren i medfør af disse bestemmelser, kan boligministeren som tvangsmiddel pålægge de pågældende daglige eller ugentlige bøder.
§ 28 d.
Medmindre højere straf er forskyldt efter den øvrige lovgivning, straffes med bøde den, der yder lån i strid med §§ 9-13 og §§ 15-17.
Stk. 2. I forskrifter, der udfærdiges i medfør af loven, kan der fastsættes straf af bøde for overtrædelse af bestemmelser i forskrifterne.
Stk. 3. Er overtrædelsen begået af et realkreditinstitut, kan der pålægges instituttet som sådant bødeansvar.« § 2 Lovforslaget kan stadfæstes straks efter vedtagelsen.
§ 3 Stk. 1. Loven træder i kraft dagen efter bekendtgørelsen i Lovtidende.
Stk. 2. Lån til ejerskifte kan ydes efter de hidtidige regler på grundlag af skriftlige aftaler om ejerskifte, der er indgået senest den 6. oktober 1986. Lån til ejerskifte vedrørende den ejendom, der hidtil har tjent til bolig for lånsøger, kan endvidere ydes efter de hidtidige regler, såfremt lånsøger senest den 17. oktober 1986 har indleveret skøde eller slutseddel til tinglysning vedrørende køb af anden ejendom, der skal tjene til bolig for lånsøgeren.
Endelig kan lån til ejerskifte ydes efter de hidtidige regler, hvis der er afgivet lånetilbud og i forbindelse hermed indgået en kurskontrakt med et pengeinstitut senest den 6.
 oktober 1986.
Stk. 3. Lån til vedligeholdelse og opretning samt forbedring ved om- og tilbygning af ejendomme til helårsbeboelse til brug for ejeren kan ydes efter de hidtidige regler, såfremt de nævnte arbejder gennemføres i henhold til en i medfør af lov om sanering godkendt saneringsplan eller en i medfør af lov om byfornyelse og boligforbedring vedtaget byfornyelses- eller boligforbedringsbeslutning.
Dette gælder dog ikke, hvis planen er godkendt eller beslutningen vedtaget efter den 6. oktober 1986, eller hvis det af planen eller beslutningen fremgår, at det er nødvendigt for de pågældende arbejders gennemførelse, at der rådes over ejendommen.
Stk. 4. Lån til andre formål end nævnt i stk. 2 og 3 kan ydes efter de hidtidige regler, hvis der er afgivet lånetilbud senest den 6.
 oktober 1986.
Stk. 5. Lån efter stk. 2-4 skal være udbetalt senest den 31. december 1987.
 Stk. 6. Lån, der er ydet efter de hidtidige regler, kan efter den 6.
oktober 1986 alene indfries og ombyttes med nye lån (konvertering), der ydes efter de på indfrielsestidspunktet gældende regler.
Nye lån skal ydes på sådanne vilkår, at der ikke fremkommer et kontant overskud eller provenu for låntager, og således at det indfriede låns restløbetid ikke forlænges.
§ 4 Loven gælder ikke for Grønland og Færøerne, men kan ved kongelig anordning sættes i kraft for disse landsdele med de afvigelser, som landsdelenes særlige forhold medfører.
Oprindeligt fremsat lovforslag Blad nr 12 § 1 I lov om realkreditinstitutter, jfr. lovbekendtgørelse nr. 547 af 14.
 august 1986 foretages følgende ændringer:
 1. § 10, stk. 2, 2. pkt., ophæves.
 2. § 10, stk. 7, 2. pkt., ophæves.
 3. I § 10 indsættes efter stk. 7 som nye stykker:
»Stk. 8. Lån efter stk. 7 til udlejningsejendomme og andelsboliger til helårsbeboelse samt ejendomme som nævnt i stk. 5, kan højst udgøre 90 pct. af de afholdte, rimelige udgifter med tillæg af værdien af eget arbejde og fradrag af eventuel offentlig støtte.
Stk. 9. Lån efter stk. 7 til ejendomme til helårsbeboelse enten til brug for ejeren eller opført med salg for øje samt fritidshuse kan højst udgøre 80 pct. af de afholdte, rimelige udgifter med tillæg af værdien af eget arbejde og fradrag af eventuel offentlig støtte, jfr. dog stk. 11.« Stk. 8-15 bliver herefter stk. 10-17.
 4. I § 10, stk. 8 og 9, der bliver stk. 10 og 11, ændres »de i stk.
2, 2. pkt., nævnte ejendomme« til: »ejendomme til helårsbeboelse enten til brug for ejeren eller opført med salg for øje«.
5. I § 10, stk. 15, der bliver stk. 17, ændres »stk. 8 og stk.  

 14« til: »stk. 10 og stk. 16«.
 6. Efter § 15 indsættes:
»§ 15 a.
For lån til opførelse samt ejerskifte af ejendomme til helårsbeboelse enten til brug for ejeren eller opført med salg for øje samt fritidshuse må amortisationen ikke forløbe langsommere end amortisationen af et lån bestående af 40 pct. serielån og 60 pct. annuitetslån.
Stk. 2. For lån til vedligeholdelse og opretning samt forbedring ved om- og tilbygning af ejendomme som nævnt i stk. 1, samt ejendomme, til hvis opførelse der er ydet offentlig støtte, må amortisationen ikke forløbe langsommere end amortisationen af et lån bestående af halvt serielån og halvt annuitetslån.
Stk. 3. Lån til andre formål end nævnt i stk. 1 og 2 i ejendomme som nævnt i stk. 1, kan alene ydes til indfrielse af forfaldne prioriteter i ejendommen, og amortisationen af lånet må ikke forløbe langsommere end amortisationen af et serielån.
Stk. 4. For lån i ubebyggede grunde, bortset fra ejendomme som omfattes af § 11, stk. 2, må amortisationen af lånet ikke forløbe langsommere end amortisationen af et serielån.
 Stk. 5. Lån efter stk. 1 og 2, kan uanset bestemmelsen i § 15, stk.
2, ikke deles i flere lån.« 7. Efter § 28 b indsættes før: »Ikrafttrædelses- og overgangsbestemmelser«:
 »Straffebestemmelser m.v.
§ 28 c.
Undlader et realkreditinstituts bestyrelse, direktion eller revisorer at efterkomme påbud fra tilsynet om berigtigelse af forhold, der er i strid med §§ 9-13 og §§ 15-17 eller med forskrifter fastsat af boligministeren i medfør af disse bestemmelser, kan boligministeren som tvangsmiddel pålægge de pågældende daglige eller ugentlige bøder.
§ 28 d.
Med mindre højere straf er forskyldt efter den øvrige lovgivning, straffes med bøde den, der yder lån i strid med §§ 9-13 og §§ 15-17.
Stk. 2. I forskrifter, der udfærdiges i medfør af loven, kan der fastsættes straf af bøde for overtrædelse af bestemmelser i forskrifterne.
Stk. 3. Er overtrædelsen begået af et realkreditinstitut, kan der pålægges instituttet som sådant bødeansvar.« § 2 Lovforslaget kan stadfæstes straks efter vedtagelsen.
§ 3 Loven træder i kraft dagen efter bekendtgørelsen i Lovtidende.
Stk. 2. Lån til ejerskifte kan ydes efter de hidtidige regler på grundlag af skriftlige aftaler om ejerskifte, der er indgået senest den 6. oktober 1986.
Stk. 3. Lån til andre formål end ejerskifte kan ydes efter de hidtidige regler, hvis der er afgivet lånetilbud senest den 6.
 oktober 1986.
 Stk. 4. Lån efter stk. 2 og 3, skal være udbetalt senest den 31.
 december 1987.
 Stk. 5. Lån, der er ydet efter de hidtidige regler, kan efter 6.
oktober 1986 alene indfries og ombyttes med nye lån (konvertering), der ydes efter de på indfrielsestidspunktet gældende regler.
Nye lån skal ydes på sådanne vilkår, at der ikke fremkommer et kontant overskud eller provenu for låntager, og således at det indfriede låns restløbetid ikke forlænges.
BEMÆRKNINGER TIL LOVFORSLAGET Almindelige bemærkninger Lovforslaget er et af elementerne i regeringens initiativer til fremme af opsparingen og nedbringelse af gældsætningen, som omtalt i statsministerens åbningsredegørelse til folketinget den 7.
 oktober 1986.
Forslagene skal ses som en forlængelse af de incitamenter til øget privat opsparing, som allerede udspringer af skattereformens omlægninger af kapitalafkastbeskatningen og det kraftige fald i inflationen.
Den private opsparing vedr. nybyggeri, om- og tilbygning samt ejerskifte af ejerboliger til helårsbeboelse og fritidshuse foreslås forøget ved en omlægning af afdragsforløbet på realkreditlån.
For lån i disse ejendomm er efter de gældende regler foreskrevet, at amortisationen af lån med længere løbetid end 10 år ikke må forløbe langsommere end amortisationen af et annuitetslån med lige store halvårlige terminsydelser (lovens § 15).
Anvendelse af annuitetslåneprincippet i et samfund med lav prisstigningstakt indebærer, at nettoydelsen efter skat på lånene er stigende over lånenes løbetid.
Forslaget tilsigter gennem en ændring af afdragenes placering over lånenes i øvrigt uændrede løbetid en hurtigere formindskelse af gældsætningen ved finansiering af ejerboliger til helårsbeboelse og fritidshuse.
Herved tilskyndes således til en hurtigere afvikling af gælden.
Dette foreslås opnået gennem en ændret låneform, hvorefter amortisationen ved nyopførelse og ejerskifte fremover ikke må forløbe langsommere end amortisationen af et lån bestående af 60 pct. annuitetslån og 40 pct. serielån.
 Serielåneprincippet indebærer lige store afdrag hver termin.
Blandingsforholdet 60 pct. annuitetslån og 40 pct. serielån betyder, at nettoydelsen på lånet og dermed finansieringsudgifterne målt i faste priser i et lavinflationssamfund vil være af samme størrelsesorden i den overvejende del af løbetiden for et 30-årigt lån.
En illustration af nettoydelsen efter skat for nybyggeri efter de gældende regler og efter forslaget for et lån med provenu på hhv. 500.000 og 800.000 kr. er vist i figuren nedenfor.
Renten er forudsat at være 11 pct.
I tabel 1 er vist første-års nettoydelsen og dennes fordeling på afdrag og nettorenteudgift.
Tabel 1. Forslagets virkning det første år på nettofinansieringsudgifterne inkl. afdrag ved nybyggeri af ejerbolig.
Effektiv rente 11 pct. p.a.1) Effektiv rente 9 pct. p.a.2) Gældende regler Forslaget 60 pct. annuitetslån 40 pct. serielån Forslaget 1) 10 pct.'s lån.
 2) 8 pct.'s lån.
3) Beregnet ved 50 pct.-skat og samme kurs for annuitets- og serielån.
Beregningerne viser, at ved uændret renteniveau vil nettofinansieringsudgifterne inkl. afdrag vedr. realkreditbelåning af en nyopført ejerbolig til 1 mill. kr. stige fra 48.400 kr. til 57.700 kr. svarende til 19,2 pct. det første år efter forslaget.
Ved en anskaffelsessum på 600.000 kr. stiger nettofinansieringsudgifterne fra 30.200 kr. til 36.100 kr. eller ligeledes med 19 pct. i forhold til gældende regler.
Sammenlignes udgifterne efter de gældende regler ved en rente på 11 pct. med finansiering efter forslagets bestemmelser ved en effektiv rente på 9 pct. p.a. bliver udgiftsstigningen det første år væsentligt mere begrænset.
For de to nævnte ejerboliger bliver stigningen således godt 5 pct.
De anførte procentvise stigninger afspejler naturligvis ikke stigningen i de samlede udgifter ved at bo i en nybygget ejerbolig, idet der i disse udover finansieringsudgifter indgår udgifter til f.eks. ejendomsskatter, el og varme samt lejeværdi.
Ved finansiering med en effektiv rente på 11 pct. p.a. vil boligudgifterne inkl. udgifter til disse beløb i stedet blive 12 pct.
Der er her anvendt udgifter svarende til de beløb, som f.eks.
Nykredit anvender i deres boligbudgetter.
Sammenlignes finansiering efter de nugældende regler ved en effektiv rente på 11 pct. p.a. med finansiering efter forslaget ved en effektiv rente på 9 pct. p.a. kan det på tilsvarende måde beregnes, at boligudgifterne stiger med 3 1/2 pct.
For lån til om- og tilbygning m.v. foreslås anvendt et blandingsforhold på 50 pct. annuitetslån og 50 pct. serielån.
For tillægslån foreslås anvendt 100 pct. serielån.
For lån til vedligeholdelse og opretning samt forbedring foreslås, at lånet højst kan udgøre 80 pct. af de afholdte rimelige udgifter mod 90 pct. efter de hidtidige regler.
Sigtet hermed er at fremme den forudgående opsparing før den påtænkte aktivitet gennemføres.
For lån til ejerskifte af parcel- og rækkehuse samt ejerlejligheder foreslås en forhøjelse af lånegrænsen fra 70 pct. til 80 pct. for ejendomme, der anvendes til helårsbeboelse for ejeren.
Anvendelse af lån med blandingsforholdet 60 pct. annuitetslån og 40 pct. serielån foreslås tillige at omfatte evt. fremtidig ydelse af realkreditlån i forbindelse med konvertering.
Sidstnævnte forslag sigter på en ligestilling med nybyggeriets fremtidige finansieringsvilkår.
Regeringens samlede initiativer til nedbringelse af gældssætningen og fremme af opsparingen vil i sig selv indebære formindskelse af presset på penge- og kapitalmarkedet, hvilket må antages at føre til en tendens til lavere rente.
Forslagets virkning på byggeaktiviteten vedr. ejerboliger til helårsbeboelse og fritidshuse vil naturligvis afhænge af det omtalte formindskede pres på penge- og kapitalmarkedet.
Fremrykningen af afdragsbetalingen kan dog næppe undgå i en periode at få afdæmpende effekt på det for tiden ganske høje niveau for aktiviteten inden for nybyggeri samt om- og tilbygning af disse ejendomme.
 Endvidere kan det bemærkes, at det ændrede afdragsforløb vedr.
ejerboliger også vil medvirke til at reducere stigningstakten i ejendomspriserne, i og med at nettofinansieringsudgifterne allerede det første år mere realistisk udtrykker finansieringsudgifterne ved at bo i den pågældende bolig på længere sigt.
Administrative og økonomiske konsekvenser Forslaget har ingen administrative eller økonomiske konsekvenser for det offentlige.
Bemærkninger til de enkelte bestemmelser Til § 1 Til nr. 1 Det foreslås, at den hidtidige særlige lånegrænse på 70 pct. for lån til ejerskifte af ejerboliger til helårsbrug ophæves, således at der herefter vil gælde samme lånegrænse for lån til opførelse samt ejerskifte af ejendomme til helårsbeboelse, nemlig 80 pct. af ejendommens værdi.
Forslaget indebærer således en forenkling, idet der fremover alene vil være en lånegrænse på 80 pct. for alle lån til ejerboliger til helårsbeboelse.
Dette gælder dog ikke tillægslån.
Til nr. 2 og 3 Efter den gældende bestemmelse i § 10, stk. 7, 2. pkt. kan om- og tilbygningslån til alle ejendomme bortset fra industri- og landbrugsejendomme højst udgøre 90 pct. af de afholdte, rimelige udgifter med tillæg af værdien af eget arbejde og fradrag af eventuel offentlig støtte.
Efter forslaget opretholdes grænsen på 90 pct. af udgifterne for udlejningsejendomme og andelsboliger til helårsbeboelse samt for kontor- og forretningsejendomme og hoteller.
Derimod foreslås i stk. 9, at grænsen nedsættes til 80 pct. af udgifterne for ejerboliger til helårsbeboelse og fritidshuse.
Til nr. 4 og 5 Ændringerne er redaktionelle.
Til nr. 6 Som anført i de almindelige bemærkninger har forslaget om ændring af amortisationsforløbene for lån ydet til ejerboliger til helårsbeboelse og fritidshuse til formål at øge opsparingen.
Dette sker ved at anvende såvel serielånsprincippet som annuitetsprincippet for lånenes tilbagebetaling.
Serielånsprincippets anvendelse medfører, at en større andel af låntagers begyndelsesydelse udgøres af afdrag på gælden.
For lån til opførelse og ejerskifte af ejerboliger til helårsbeboelse og fritidshuse foreslås det, at amortisationen ikke må forløbe langsommere end amortisationen af et lån bestående af 40 pct.
 serielån og 60 pct. annuitetslån.
For om- og tilbygningslån til de nævnte ejendomme foreslås det, at amortisationen ikke må forløbe langsommere end amortisationen af et lån bestående af halvt serielån og halvt annuitetslån.
Dette foreslås også at skulle gælde for om- og tilbygningslån til byggeri, hvortil der er ydet offentlig støtte i henhold til f.eks.
 lov om boligbyggeri eller tidligere gældende støttelove.
Lån til andre formål (tillægslån) i ejerboliger til helårsbeboelse samt fritidshuse kan efter forslaget fremover alene ydes til indfrielse af forfaldne prioriteter i ejendommen.
Disse lån må ikke amortiseres langsommere end et serielån.
Lån til ubebyggede grunde må efter forslaget heller ikke amortiseres langsommere end et serielån.
Generelt gælder det, at det årlige afdrag på de nævnte lån ikke må være mindre, end hvad der svarer til det årlige afdrag på lån sammensat af henholdsvis 40 pct. serielån/ 60 pct. annuitetslån, halvt serielån/ halvt annuitetslån og rent serielån.
Til nr. 7 De foreslåede bestemmelser om tvangsbøder og bødestraf svarer til de bestemmelser, der i dag findes i f.eks. lov om banker og sparekasser m.v. og lov om forsikringsvirksomhed.
Forslaget indeholder såvel hjemmel til at pålægge tvangsbøder som til pålæggelse af straf i form af bøde for overtrædelse af en række af lovens bestemmelser.
Forslaget indeholder alene hjemmel til at sanktionere overtrædelser (eller undladelser) af bestemmelserne vedrørende selve långivningen, dvs. lånegrænser, amortisation, værdiansættelse m.v.
Til § 2 For at lovforslaget kan få virkning snarest muligt efter vedtagelsen i Folketinget, foreslås det, at forslaget kan stadfæstes straks.
Til § 3 Forslagets § 3, stk. 2-5, indeholder overgangsregler.
Lån, der efter overgangsreglerne kan ydes efter de hidtidige regler, skal efter forslaget være udbetalt inden udgangen af 1987.
Forslagets § 3, stk. 5, har til formål at sikre, at der i forbindelse med konvertering af lån, der er ydet efter de hidtidige regler, alene ydes nye realkreditlån efter bestemmelserne i dette lovforslag.
Det vil bl.a. sige, at de foreslåede amortisationsvilkår skal anvendes.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om realkreditinstitutter, jfr. lovbekendtgørelse nr. 547 af 14.
 august 1986 foretages følgende ændringer:
 1. § 10, stk. 2, 2. pkt., ophæves.
 2. § 10, stk. 7, 2. pkt., ophæves.
 3. I § 10 indsættes efter stk. 7 som nye stykker:
»Stk. 8. Lån efter stk. 7 til udlejningsejendomme og andelsboliger til helårsbeboelse samt ejendomme som nævnt i stk. 5, kan højst udgøre 90 pct. af de afholdte, rimelige udgifter med tillæg af værdien af eget arbejde og fradrag af eventuel offentlig støtte.
Stk. 9. Lån efter stk. 7 til ejendomme til helårsbeboelse enten for brug for ejeren eller opført med salg for øje samt fritidshuse kan højst udgøre 80 pct. af de afholdte, rimelige udgifter med tillæg af værdien af eget arbejde og fradrag af eventuel offentlig støtte, jfr. dog stk. 11.« Stk. 8-15 bliver herefter stk. 10-17.
 4. I § 10, stk. 8 og 9, der bliver stk. 10 og 11, ændres »de i stk.
2, 2. pkt., nævnte ejendomme« til: »ejendomme til helårsbeboelse enten til brug for ejeren eller opført med salg for øje«.
5. I § 10, stk. 15, der bliver stk. 17, ændres »stk. 8 og stk.  

 14« til: »stk. 10 og stk. 16«.
--/ § 10. Når højere lånegrænser ikke gælder efter stk. 2-13, skal lån med  

 tillæg af foranstående behæftelser have sikkerhed inden for følgende procent  

 af ejendommens værdi:
 1) 35 pct. for ejendomme til industri og håndværk.
2) 45 pct. for ejendomme til landbrug, skovbrug, gartneri og  

 frugtplantager, dog 70 pct., hvis der samtidig efter lov om indeksregulerede  

 realkreditlån ydes størst muligt jordbrugslån eller jordbrugslån på mindst 20  

 pct. af ejendommens værdi.
Lån ud over en lånegrænse på 45 pct. kan dog ikke  

 ydes som lån efter § 2, stk. 1 nr. 5, eller § 2, Stk. 8, i lov om indeksregulerede realkreditlån.
 3) 40 pct. for øvrige ejendomme.
Stk. 2. Lån til opførelse samt ejerskifte af ejendomme til helårsbeboelse  

 kan ydes inden for en lånegrænse på 80 pct.
Lån til ejerskifte af parcel- og  

 rækkehuse samt ejerligheder kan dog kun ydes inden for en lånegrænse på 70  

 pct., hvis disse ejendomme anvendes til helårsbeboelse for ejeren.
 Stk. 3. Lån til opførelse af ejendomme, der anvendes til sociale eller  

 kulturelle formål, kan ydes inden for en lånegrænse på 75 pct.  

 Boligministeren fastsætter nærmere regler til afgrænsning af, hvilke  

 ejendomme der kan ydes lån efter 1. pkt.
Stk. 4. Mod sekundær prioritet kan Industriens Realkreditfond yde lån til  

 ejendomme til industri og håndværk inden for en lånegrænse på 60 pct  

 Overstiger belåningsværdien af grund og bygninger ikke en beløbsgrænse på 60  

 pct. også ydes af institutter med videre udlånsadgang.
Beløbsgrænsen på 1,5  

 mill. kr. svarer til det af Danmarks Statistik pr. 1. januar 1981 beregnede  

 byggeomkostningsindeks for en montagebygget ejendom og reguleres en gang  

 årligt på grundlag af udviklingen i dette og med afrunding efter  

 boligministerens bestemmelse.
Reguleringen har virkning fra offentliggørelsen  

 af dette indeks, første gang med offentliggørelsen af indekset pr. 1. januar  

 1982.
 Stk. 5. Lån til opførelse samt ejerskifte af kontor- og  

 forretningsejendomme og hoteller kan ydes inden for en lånegrænse på 60 pct.
 Stk. 6. Lån til opførelse samt ejerskifte af fritidshuse kan ydes inden  

 for en lånegrænse på 60 pct.
Stk. 7. Lån til vedligeholdelse og opretning samt forbedring ved om- og  

 tilbygning af de i stk. 2, 5 og 6 nævnte ejendomme kan ydes inden for de deri  

 anførte lånegrænser.
Lånet kan højest udgøre 90 pct. af de afholdte, rimelige  

 udgifter med tillæg af værdien af eget arbejde og fradrag af eventuel  

 offentlig støtte, jfr. dog stk. 9. Lånet kan ikke overstige de afholdte,  

 rimelige udgifter med fradrag af eventuel offentlig støtte.
 Stk. 8. Lån efter stk. 7 til de i stk. 2, 2. pkt., nævnte ejendomme, hvor  

 den offentlige ejendomsvurdering overstiger 500.000 kr., samt de i stk. 6  

 nævnte ejendomme kan kun ydes, hvis låneprovenuet udgør mindst 5 pct. af  

 ejendommens værdi efter foranstaltningens gennemførelse.
 Stk. 9. Ved udmålingen af lån efter stk. 7 til de i stk. 2, 2. pkt.,  

 nævnte ejendomme kan kun medtages dokumenterede udgifter til momsregistrerede  

 virksomheder bortset fra finansieringsomkostninger, og der kan kun medtages  

 udgifter til arbejder, der er udført inden 1 år før afgivelsen af lånetilbud.
 Stk. 10. Med kommunal garanti kan lån i henhold til stk. 7 ydes ud over de  

 der fastsatte lånegrænser til finansiering af a) foranstaltninger som nævnt i  

 § 17 i lov om begrænsning af energiforbruget i bygninger b) arbejder, der  

 udføres i forbindelse med tilslutning til kollektive varmeforsyningsanlæg.
Stk. 11. Mod kommunal garanti kan lån ydes til de ejendomme, der er nævnt  

 i stk. 2, 4 og 5, ud over de der fastsatte lånegrænser og ud over ejendommens  

 værdi til finansiering af arbejder, der udføres i overensstemmelse med en  

 beslutning om byfornyelse eller boligforbedring, jfr. lov om byfornyelse og  

 boligforbedring og lov om indeksregulerede realkreditlån.
På samme måde kan  

 lån ydes til finansering af arbejder, der udføres i overensstemmelse med en  

 saneringsplan, jfr. lov om sanering.
Lån efter 1. og 2. punktum kan ikke  

 overstige de afholdte, rimelige udgifter med fradrag af eventuel offentlig  

 støtte samt af indestående på ejendommens udvendige vedligeholdelseskonto,  

 jfr. lov om midlertidig regulering af boligforholdene.
Stk. 12. Lån til energibesparende foranstaltninger kan uanset bestemmelsen  

 i § 9, stk. 2, ydes til kommunale ejendomme af den i stk. 4 og 5 nævnte art  

 inden for de deri anførte lånegrænser.
Lånet kan ikke overstige 90 pct. af de  

 afholdte, rimelige udgifter med fradrag af eventuel offentlig støtte.
Stk. 13. Lån til arbejder, der udføres i henhold til § 46 a, Stk. 3, i lv om leje, kan ydes ud over de i stk. 3, i lov om leje, kan  

 ydes ud over de i stk. 2 og 5 fastsatte lånegrænser.
Lånet kan sammen med  

 eksisterende realkreditlån ydes ud over de i stk. 2 og 5 fastsatte  

 lånegrænser, idet dog samtlige realkreditlån skal have sikkerhed inden for  

 ejendommens værdi efter arbejdets udførelse.
Lån efter 1. pkt. kan ikke  

 overstige de afholdte, rimelige udgifter med fradrag af eventuel offentlig  

 støtte.
Som sikkerhed for lånet tinglyses pant i ejendommen med fortrinsret  

 efter ejendomsskatter.
Pantebrevet skal for at kunne tinglyses med  

 fortrinsret indeholde instituttets erklæring om, at pantebrevet er til  

 sikkerhed for lån efter 1. pkt.
Stk. 14. Lån kan ikke ydes, hvis låneprovenuet vil udgøre mindre end  

 12.000 kr.
Beløbsgrænsen reguleres efter reglen i Stk. 4.
 Stk. 15. Når lån efter stk. 7 ydes til ejere af en- og tofamilieshuse og  

 ejerlejligheder, der tjener til helårsbeboelse for ejeren, gælder de i stk. 8  

 og stk. 14 nævnte begrænsninger ikke, såfremt ejeren eller dennes ægtefælle  

 modtager eller får forskud på social pension eller invaliditetsydelse.
/-- 6. Efter § 15 indsættes:
»§ 15 a.
For lån til opførelse samt ejerskifte af ejendomme til helårsbeboelse enten til brug for ejeren eller opført med salg for øje samt fritidshuse må amortisationen ikke forløbe langsommere end amortisationen af et lån bestående af 40 pct. serielån og 60 pct. annuitetslån.
Stk. 2. For lån til vedligeholdelse og opretning samt forbedring ved om- og tilbygning af ejendomme som nævnt i stk. 1, samt ejendomme, til hvis opførelse der er ydet offentlig støtte, må amortisationen ikke forløbe langsommere end amortisationen af et lån bestående af halvt serielån og halvt annuitetslån.
Stk. 3. Lån til andre formål end nævnt i stk. 1 og 2 i ejendomme som nævnt i stk. 1, kan alene ydes til indfrielse af forfaldne prioriteter i ejendommen, og amortisationen af lånet må ikke forløbe langsommere end amortisationen af et serielån.
Stk. 4. For lån i ubebyggede grunde, bortset fra ejendomme som omfattes af § 11, stk. 2, må amortisationen af lånet ikke forløbe langsommere end amortisationen af et serielån.
Stk. 5. Lån efter stk. 1 og 2, kan uanset bestemmelsen i § 15, stk. 2 ikke deles i flere lån.« 7. Efter § 28 b indsættes før: »Ikrafttrædelses- og overgangsbestemmelser«:
 »Straffebestemmelser m.v.
§ 28 c.
Undlader et realkreditinstituts bestyrelse, direktion eller revisorer at efterkomme påbud fra tilsynet om berigtigelse af forhold, der er i strid med §§ 9-13 og §§ 15-17 eller med forskrifter fastsat af boligministeren i medfør af disse bestemmelser, kan boligministeren som tvangsmiddel pålægge de pågældende daglige eller ugentlige bøder.
§ 28 d.
Med mindre højere straf er forskyldt efter den øvrige lovgivning, straffes med bøde den, der yder lån i strid med §§ 9-13 og §§ 15-17.
Stk. 2. I forskrifter, der udfærdiges i medfør af loven, kan der fastsættes straf af bøde for overtrædelse af bestemmelser i forskrifterne.
Stk. 3. Er overtrædelsen begået af et realkreditinstitut, kan der pålægges instituttet som sådant bødeansvar.« Bilag 2 Folketingsforhandlinger vedrørende lov om realkreditinstitutter:
Om folketingets behandling siden folketingsåret 1980-81 af lov om realkreditinstitutter, jfr. lovbekendtgørelse nr. 547 af 14.
 august 1986 henvises til følgende spaltenumre i folketingstidende:
Folketingsåret 1980-81: 65, 342, 939, 1378, 4514, 5094, 5410, 5750, 7994, 8443, 8830, A 27, 2855, 4407, B 15, 91, 317, 501, C 5, 323, 455.
 Folketingsåret 1981-82: 1. samling: 64, 369, 370, 750, A 757, B 155.
2. samling: 364, 578, 657, 1419, 1939, 8028, 8418, 8813, 9070, A 983, B 43, C 39.
Folketingsåret 1982-83: 3314, 4096, 5564, 5957, 10410, 11609, 12017, A 1697, 4075, B 915, 1541, C 235, 513.
Folketingsåret 1983-84: 2 samling: 83, 276, 1795, 2272, A 1, B 143, C 55.
Folketingsåret 1984-85: 8060, 8068, 8448, 8497, 8902, 9202, 9247, 9558, 9778, 10638, 10800, 11070, 11072, A 4203, 4609, 4775, B 1073, 1155, 1605, 1895, C 303, 633, 625.
Folketingsåret 1985-86: 3633, 3870, 4050, 4622, 5468, 6251, 7698, 7828, 8073, 8520, 11942, 12503.
