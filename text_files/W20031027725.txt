 Landsskatteretskendelse af 20. oktober 2003 vedr.  

 advokatudgifter til køb af skuffeselskab samt udgifter til udarbejdelse af  

 anpartshaveroverenskomst.
 Der klages over, at advokatudgifter vedrørende køb af  

 anparter og anpartshaveroverenskomst mv. ikke er godkendt fradraget ved  

 selskabets indkomstopgørelse.
Landsskatterettens  

 afgørelse Ikke godkendt fradrag for udgifter ved køb af anparter,  

 selvangivet med 8.500 kr.
 Landsskatteretten godkender fradrag med 8.500 kr.
 Ikke godkendt fradrag for udgift til  

 anpartshaveroverenskomst mv., selvangivet med 7.500 kr.
 Landsskatteretten stadfæster den kommunale skattemyndigheds  

 afgørelse.
Sagens oplysninger Selskabet blev stiftet den 1. januar 1999 af lægerne A (55  

 %) og B (45 %) ved køb af skuffeselskab.
Første regnskabsår vedrører perioden  

 1. januar 1999 til 30. juni 2000.
Selskabet beskæftiger sig med rådgivning og medvirken til  

 ansættelse af læger på sygehuse i Norden.
Selskabet havde i indkomståret 2000  

 en omsætning på 852.237 kr. samt kapacitetsomkostninger på 1.615.954 kr.,  

 herunder løn og gager på 760.684 kr.
Selskabet har ved opgørelsen af den skattepligtige indkomst  

 for indkomståret 2000 fratrukket en advokatudgift på 8.500 kr.
Det fremgår af  

 fakturaen, at beløbet vedrører køb af selskab mv.
Selskabet har endvidere  

 fratrukket en advokatudgift på 7.500 kr., hvor det fremgår af fakturaen, at  

 denne vedrører udarbejdelse af anpartshaveroverenskomst og direktørkontrakter  

 med tilhørende møder og korrespondance.
Der er fremlagt kopi af anpartshaveroverenskomst  

    

  

 mellem A og B.
Anpartshaveroverenskomsten  

 indeholder bl.a. bestemmelser om overskudsdeling, beslutningskompetence,  

 konkurrenceklausuler og forkøbsret.
Den kommunale  

 skattemyndigheds afgørelse Advokatudgifterne i alt 16.000 kr. kan ikke godkendes  

 fradraget ved selskabets indkomstopgørelse for indkomståret 2000.
Udgiften på 8.500 kr. vedrører køb af selskab, hvorfor  

 udgiften skal anses som en del af anparternes anskaffelsessum.
Udgiften på  

 7.500 kr. vedrører udarbejdelse af anpartshaveroverenskomst, således at denne  

 udgift må anses at vedrøre selskabets ejere og deres indbyrdes aftaler.  

 Udgiften kan derfor ikke anses at vedrøre selskabet.
Klagerens påstand og  

 argumenter Selskabets repræsentant har fremsat påstand om, at der  

 godkendes fradrag for advokatudgifterne på i alt 16.000 kr.
Ifølge ligningslovens § 8 J kan udgifter til advokat og  

 revisor, som er afholdt i forbindelse med etablering af en erhvervsvirksomhed  

 fradrages.
Det nævnes positivt i ligningsvejledningen, afsnit E.A.2.1.4.2, at  

 der typisk vil være tale om udgifter til rådgivningshonorar samt udfærdigelse  

 af kontrakter.
I den foreliggende sag er der tale om etablering af en  

 erhvervsvirksomhed,  

 udarbejdelse af kontrakt (anpartshaveroverenskomst) som et naturligt dokument  

 ved etablering af erhvervsvirksomhed drevet i selskabsform samt  

 rådgivningshonorar fra advokat i forbindelse med etableringen.
Landsskatterettens  

 bemærkninger og begrundelse Henset til det oplyste omkring selskabets virksomhed og  

 aktivitet i det omhandlede indkomstår må der ved købet af skuffeselskabet  

 anses  

 at ske etablering af en erhvervsvirksomhed, således at advokatudgifter  

 afholdt  

 i forbindelse dermed må godkendes fradraget efter ligningslovens § 8 J, stk.  

 1.  

 Udgiften på 8.500 kr. godkendes herefter fradraget ved selskabets  

 indkomstopgørelse for indkomståret 2000.
Udgiften på 7.500 kr. afholdt til udarbejdelse af  

 anpartshaveroverenskomst mv. må anses at vedrøre anpartshavernes private  

 interesser, idet den omhandlede anpartshaveroverenskomst er indgået mellem de  

 to hovedanpartshavere, og selskabet ikke er direkte part i overenskomsten,  

 der  

 efter sit indhold vedrører anpartshavernes indbyrdes forhold.
Advokatudgiften  

 på 7.500 kr. godkendes derfor ikke fradraget ved selskabets indkomstopgørelse  

 for indkomståret 2000.
