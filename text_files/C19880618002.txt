 Med brev af 27. maj 1987 fremsendte Finansministeriet aftale af 25. maj  

 1987 om tillæg til tjenestemænd i folkeskolen mv. for skemalagte  

 undervisningstimer i perioden 1. august 1987 - 31. marts 1988.
 Samtidig blev det oplyst, at der senere ville blive indgået aftale om  

 tillæggets videreførelse efter 1. april 1988.
Under henvisning hertil fremsendes hermed i 5 eksemplarer aftale af 3.  

 marts 1988 mellem Finansministeriet og Lærernes Centralorganisation om tillæg  

 til tjenestemænd i folkeskolen mv. for skemalagte undervisningstimer.
Aftalen  

 gælder fra 1. april 1988.
 Aftalen af 3. marts 1988 er i princippet en uændret videreførelse af den  

 ordning, som blev indført ved aftale af 25. maj 1987. Det er dog ved  

 indgåelsen afaftalen af 3. marts 1988 af parterne forudsat, at der med  

 virkning fra 1. august 1988 som noget nyt tillige ydes tillæg for de  

 skemalagte undervisningstimer i ungdomsskolen, som i medfør af § 16 i  

 fritidsundervisningsloven varetages af tjenestemænd folkeskolen.
 Herudover knyttes følgende bemærkninger til aftalen:
 1. De i aftalen anførte tillæg er årlige grundbeløb i  

 niveau pr. 1. oktober 1984 for henholdsvis 40 skemalagte undervisningstimer  

 og 1 skemalagt/midlertidig undervisningstime.
 2. Ved opgørelsen af tjenestemandens samlede årlige  

 antal skemalagte undervisningstimer tages der udgangspunkt i det for den  

 pågældende ved skoleårets start for hele skoleåret lagte skema.
 Indgår der i tjenestemandens skema skemalagte vikartimer som anført i §  

 16a i aftale af 8. januar 1988 mellem Finansministeriet og Lærernes  

 Centralorganisation om tjenestetiden for folkeskolens tjenestemænd, medregnes  

 sådanne timer med 0,8 pr. skemalagt vikartime, svarende til medregningen i  

 lærerens løntimetal.
 3. Til skoleinspektører ved skoler med mindst 900  

 point og ledende skoleinspektører, der afvikler indtil 5 af deres pligtige  

 ugentlige undervisningstimer ved at overtage indtil 200 midlertidige timer,  

 ydes tillægget på samme måde som for øvrige tjenestemænd i forhold til det  

 ved skoleårets start lagte skema, svarende til medregningen i  

 skoleinspektørens løntimetal.
4. Efter aftalens § 3, stk. 3, ydes der tillæg for  

 midlertidige undervisningstimer, der tillægges en lærer for perioder af  

 mindst 4 kalenderuger i sammenhæng.
For midlertidige timer, som tillægges en  

 lærer som enkeltstående timer (tilfældige vikartimer, hvis varighed er mindre  

 end 4 kalenderuger i sammenhæng) ydes der ikke tillæg.
 5. Aftalens bestemmelser finder tilsvarende anvendelse  

 for timelærere, faste vikarer, vakancevikarer og årsvikarer, der underviser i  

 folkeskolen, ved øvelsesskoler og ved selvstændige amtskommunale  

 institutioner for vidtgående specialundervisning for voksne, samt for øvrige  

 tjenestemandslignende ansatte undervisere ved specialundervisningen, herunder  

 undervisende pædagoger.
For så vidt angår månedslønnede vikarer beregnes tillægget på grundlag af  

 det skema, der lægges ved ansættelsen.
Udbetalingen sker månedsvis bagud med  

 1,87 kr. pr. undervisningstime (grundbeløb pr. 1. oktober 1984), der indgår i  

 skemaet for den pågældende lønudbetalingsperiode.
 For så vidt angår faste vikarer beregnes tillægget på samme måde som for  

 tjenestemænd med udgangspunkt i det for faste vikarer pligtige årlige timetal  

 ekskl. reduktioner, uafhængigt af det faktisk læste antal undervisningstimer,  

 efter reglerne i § 14 i Undervisningsministeriets cirkulære af 1. marts 1984  

 om timelærere, vakancevikarer og vikarer i folkeskolen.
 6. Det er ved aftaleindgåelsen forudsat, at reglerne  

 finder tilsvarende anvendelse for ledere og lærere ved friskoler og private  

 grundskoler, herunder private grundskoler med kostafdeling, med de  

 modifikationer, der gælder på området.
 7. De i aftalen anførte grundbeløb vil blive reguleret  

 pr. 1. august 1988 og pr. 1. august 1990. Meddelelse om disse reguleringer  

 vil senere blive givet af Finansministeriet.
Med venlig hilsen Hans C.
Jensen AFTALE mellem Finansministeriet og Lærernes Centralorganisation om tillæg til tjenestemænd i folkeskolen m.v.
for skemalagte undervisningstimer I henhold til § 45, stk. 1, i lov nr. 291 af 18. juni 1969 om tjenestemænd  

 i staten, folkeskolen og folkekirken aftales følgende:
 § 1.  Til tjenestemænd i folkeskolen ydes et tillæg  

 for skemalagte undervisningstimer i folkeskolen.
 Stk. 2.  Samme tillæg ydes til tjenestemænd ved  

 øvelsesskoler og ved selvstændige amtskommunale institutioner for  

 specialundervisning for voksne.
§ 2.  Tillægget udgør 74,87 kr. for 40 skemalagte  

 undervisningstimer og ydes for samtlige de for tjenestemanden ved skoleårets  

 start for hele skoleåret skemalagte undervisningstimer.
Det årlige tillæg  

 beregnes ved skoleårets start således:
tjenestemandens samlede antal skemalagte under- tillæg i kr.
visningstimer for hele x pr. 40 skemalagte skoleåret undervisningstimer 40 skemalagte undervisningstimer = årligt tillæg Stk. 2.  Skemalagte vikartimer, som indgår i  

 tjenestemandens skema, medregnes ved beregningen af tjenestemandens årlige  

 antal skemalagte undervisningstimer således:
1 skemalagt vikartime = 0,8 skemalagt undervisningstime Stk. 3.  Det efter stk. 1 og 2 beregnede årlige tillæg  

 udbetales månedlig forud med 1/12 af det samlede tillæg for skoleåret.
 Stk. 4.  Tillægget indgår ikke ved beregningen af  

 overtimebetaling.
 § 3.  Tiltræder en tjenestemand i løbet af skoleåret,  

 beregnes tillægget på grundlag af det ved tiltrædelsen lagte skema for den  

 resterende del af skoleåret og udbetales månedsvis forud med en  

 forholdsmæssig andel af det for det resterende skoleår fulde tillæg.
 Stk. 2.  Sker der i løbet af skoleåret en permanent  

 forhøjelse eller nedsættelse af antallet af skemalagte undervisningstimer for  

 en tjenestemand, foretages en beregning svarende til den i stk. 1 nævnte, og  

 tillægget udbetales for det resterende skoleår på grundlag heraf.
Stk. 3.  For midlertidige undervisningstimer, som  

 tillægges en tjenestemand i løbet af skoleåret for perioder af mindst 4  

 kalenderuger i sammenhæng uden at være tillagt for resten af skoleåret, jf.  

 stk. 2, ydes der tillæg som for skemalagte undervisningstimer.
Udbetalingen  

 af tillægget for sådanne timer sker månedsvis bagud med 1,87 kr. pr.  

 midlertidig undervisningstime i perioden.
 § 4.  De i §§ 2 og 3 nævnte tillæg er angivet i  

 grundbeløb pr. 1. oktober 1984.
 Stk. 2.  Tillæggene reguleres i overensstemmelse med den  

 mellem Finansministeriet og tjenestemændenes centralorganisationer indgåede  

 aftale om justering af tjenestemandslønninger m.v.
 § 5.  Aftalen træder i kraft den 1. april 1988.
København, den 3. marts 1988 Lærernes Centralorganisation Martin Rømer Finansministeriet P.
M.
V.
E.
B.
