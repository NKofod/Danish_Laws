Nr BTL 104 Betænkning over Forslag til lov om ændring af lov om afgift af visse  

 olieprodukter   

 Nr L 104 1991-92, 1. samling Afgivet af Skatteudvalget Afgivet: 19911213 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt og i samråd.
Et af udvalgets spørgsmål og ministerens svar herpå er optrykt som bilag til betænkningen.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets og Det Radikale Venstres medlemmer) lovforslaget til  

vedtagelse med de stillede ændringsforslag.
 Et mindretal inden for flertallet (Socialdemokratiets medlemmer af  

 udvalget) udtaler:
 Under udtrykkelig henvisning til, at skatteministeren har erklæret  

 (Folketingets forhandlinger 14. november 1991, sp. 2161), at  

 »lovforslaget lever således op til EF-Domstolens dom og til de  

 principper, som EF-landene har vedtaget om beskatning af fyringsolie i EF's  

 indre marked«; under henvisning til, at skatteministeren har oplyst, at  

 der ikke inden for EF-lovgivningens rammer kan gennemføres administrativt  

 enklere regler end de foreslåede, og under henvisning til skatteministerens  

 svar på spørgsmål 3 angående kontrolmulighederne kan Socialdemokratiet stemme  

 for lovforslaget.
Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Mindretallet kan ikke  

 stemme for de stillede ændringsforslag.
Mindretallet mener, at hvis man er medlem af EF, må man følge de regler,  

 der er gældende i EF.
Når man ser på den seneste dom (17. oktober 1991), er  

 det klart EF's mening, at man må have lov til at medtage brændselsolie uden  

 afgift inden for de almindelige beløbsgrænser i rejsegodsbekendtgørelsen.  

 Fremskridtspartiet vil under ingen omstændigheder medvirke til oprettelse af  

 et bureaukratisk system, som giver tolderne mulighed for at opsøge personer i  

 deres private hjem for at se, om de har en dunk brændselsolie stående.
 Et andet mindretal (Det Radikale Venstres medlem af udvalget) vil  

 ved 2. behandling redegøre for sin stilling til lovforslaget og de stillede  

 ændringsforslag.
Ændringsforslag Af skatteministeren, tiltrådt af et flertal (udvalget med  

 undtagelse af FP og RV):
Til § 1 1) I det under nr. 5 foreslåede § 14, stk. 3, og det  

 under nr. 6 foreslåede § 15, stk. 2, ændres »told- og  

 skattevæsenet« til: »De statslige told- og skattemyndigheder«,  

 og i det under nr. 9 foreslåede § 19, stk. 6, ændres  

 »Told- og skattevæsenet« til: »De statslige told- og  

 skattemyndigheder«.
 2) Efter nr. 13 indsættes som nye numre:
 » 01. Overalt i loven ændres »toldvæsenet« til:  

 »de statslige told- og skattemyndigheder«.
02. Overalt i loven ændres »told- og skattevæsenet« til:  

 »de statslige told- og skattemyndigheder«.' Bemærkninger Til nr. 1 og 2 Det foreslås, at myndighedsbetegnelsen i fremtiden bliver de statslige  

 told- og skattemyndigheder.
Pia Gjellerup (S) fmd.
Klaus Hækkerup (S) Anne-Marie Meldgaard  

 (S) Poul Nielson (S) Stavad (S) Ove Fich (S) Jes Lunde (SF) Jens Thoft (SF)  

 Bente Juncker (CD) Aagaard (KF) Pernille Sams (KF) Peter Brixtofte (V)  

 nfmd.
Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Bilag Et af udvalgets spørgsmål til skatteministeren og dennes svar herpå Spørgsmål 3 På hvilken måde vil ministeren skærpe kontrollen ved grænsen for at sikre,  

 at der ikke i større omfang sker privat indførsel af olie, uden at der  

 efterfølgende betales afgift ved forbruget? Svar Told-Skat vil som led i den normale toldkontrol anmode private, der tager  

 fyringsolie med over grænsen, om at oplyse navn og adresse samt mængden af  

 den medbragte fyringsolie.
 Disse oplysninger kan herefter danne grundlag for en kontrol af, at der  

 bliver betalt afgift af fyringsolie, der indføres af private.
Omfanget af grænsehandelen med fyringsolie må antages at blive beskeden,  

 fordi der ikke kan spares afgift.
Der bliver i bedste fald alene tale om en  

 udskydelse af betalingen af olieafgiften.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i to møder.
 Der er af skatteministeren stillet et ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets og Kristeligt Folkepartis medlemmer) lovforslaget til  

vedtagelse med det stillede ændringsforslag.
Et mindretal (Fremskridtspartiets medlem af udvalget) indstiller  

 lovforslaget til forkastelse.
Mindretallet kan dog stemme for det  

 stillede ændringsforslag.
 Et andet mindretal (Kristeligt Folkepartis medlem af udvalget) vil  

 ved 3. behandling redegøre for sin stilling til lovforslaget og det stillede  

 ændringsforslag.
Ændringsforslag At skatteministeren, tiltrådt af et flertal (udvalget med  

 undtagelse af KRF):
Til § 1 1) Efter nr. 15 indsættes som nye numre:
 »01. Overalt i loven ændres »toldvæsenets« til:  

 »de statslige told- og skattemyndigheders«.
02. Overalt i loven ændres »Toldvæsenet« til: »De  

 statslige told- og skattemyndigheder«.' Bemærkninger Til nr. 1 Der er alene tale om en lovteknisk ændring, således at der er taget hensyn  

 til myndighedsbetegnelsens grammatiske udformning i de pågældende  

 paragraffer.
