Bekendtgørelse om vedtægter m.v.  

 for daghøjskoler I medfør af § 6, stk. 2, § 8, stk. 4, § 8,  

 stk. 6, § 9, stk. 2, og § 16, stk.3, i lov om  

 daghøjskoler m.v., jf. lovbekendtgørelse nr. 664 af 27. juni  

 2001, fastsættes:
Kapitel 1 Vedtægter for daghøjskoler § 1. Vedtægterne for en daghøjskole  

 skal indeholde bestemmelser om følgende forhold:
 1)	Skolens navn, hjemsted, status som en uafhængig selvejende  

 institution i henhold til lov om daghøjskoler m.v. og hvilken  

 kommunalbestyrelse eller hvilket amtsråd, der har godkendt  

 vedtægterne, jf. § 2.
 2)	Skolens formål, jf. § 3.
 3)	Skolens bestyrelse og leder, jf. §§ 4-6.
 4)	Skolens økonomi, jf. § 7.
 5)	Tegningsret, jf. § 8.
 6)	Ændring af skolens vedtægter, jf. § 9.
 7)	Ophør, jf. § 10.
§ 2. Skolens vedtægter skal fastsætte  

 skolens navn, hvoraf det skal fremgå, at skolen er en  

 daghøjskole.
Endvidere skal det fremgå, at skolen er en  

 selvejende institution, der i sit virke er uafhængig, jf. lovens  

 § 13 a, stk. 1. Ved hjemsted forstås den kommune, hvor skolen  

 evt. dens hovedsæde er beliggende.
 § 3. Vedtægterne skal indeholde en  

 bestemmelse om skolens formål, hvori det skal fremgå, at skolens  

 formål er at drive daghøjskolevirksomhed efter  

 daghøjskoleloven.
 § 4. Det skal fremgå af vedtægterne,  

 at bestyrelsen varetager skolens overordnede ledelse, jf. lovens § 8, og  

 at den daglige administration varetages af skolens leder, der har det  

 pædagogiske ansvar, jf. lovens § 9.
Stk. 2. Hvis skolen har et repræsentantskab, en  

 skolekreds eller lign. med beføjelser vedrørende skolens  

 styrelse, skal dette fremgå af vedtægterne tilligemed  

 repræsentantskabets eller skolekredsens beføjelser.
Omfanget og  

 karakteren af repræsentantskabets eller skolekredsens beføjelser  

 skal være i overensstemmelse med bestemmelserne i lovens §§ 8-9 og  

 13 a, stk. 1.
 Stk. 3. Det skal fremgå af vedtægterne, at
bestyrelsen straks skal give Undervisningsministeriet og  

 grundtilskudsydende kommunalbestyrelser og amtsråd meddelelse, hvis  

 skolen ophører, standser sine betalinger, begæres erklæret  

 konkurs, eller der i øvrigt er fare for, at skolens virksomhed  

 må indstilles.
 Stk. 4. Vedtægterne skal indeholde bestemmelser om  

 bestyrelsens opgaver, idet der dog herom generelt kan henvises til de til  

 enhver tid gældende bestemmelser herom i daghøjskoleloven.
§ 5. Vedtægterne skal indeholde bestemmelse  

 om antallet af bestyrelsesmedlemmer, der skal være ulige og mindst skal  

 være på 5, hvem disse udpeges eller vælges af, jf. lovens  

 § 8, samt bestyrelsens eller de enkelte bestyrelsesmedlemmers  

 funktionsperiode, som højst kan være 4 år.  

 Funktionsperioden for medlemmer, der er udpeget af en kommunalbestyrelse  

 eller et amtsråd, skal være sammenfaldende med  

 kommunalbestyrelsens og amtsrådets valgperiode.
Det skal fremgå  

 af vedtægterne, at bestyrelsen så vidt muligt skal have en  

 afbalanceret sammensætning af kvinder og mænd, jf. § 11,  

 stk. 2, i lov om ligestilling af kvinder og mænd.
Det kan i  

 vedtægterne fastsættes, at hele bestyrelsen, et nærmere  

 angivet antal medlemmer eller bestyrelsens formand udpeges eller vælges  

 af et repræsentantskab eller en generalforsamling for en skolekreds  

 eller lignende, jf. § 4, stk. 2.
 Stk. 2. Det skal fremgå af vedtægterne, at  

 deltagernes råd, jf. lovens § 8 a, har ret til at udpege en  

 repræsentant til bestyrelsen uden stemmeret, jf. lovens § 8,  

 stk. 2.
 Stk. 3. Det skal fremgå af vedtægterne, at  

 bestyrelsen vælger sin formand og evt. næstformand, jf. dog  

 stk. 1, 4. pkt.
 Stk. 4. Vedtægterne skal tillige indeholde de i  

 stk. 5-10 fastsatte bestemmelser om bestyrelsen.
 Stk. 5. Et bestyrelsesmedlem udtræder af bestyrelsen  

 øjeblikkeligt, hvis medlemmet ikke længere opfylder  

 betingelserne for at være medlem af bestyrelsen, jf. lovens § 8,  

 stk. 3 og 4. Det skal fremgå af vedtægterne, at der i  

 tilfælde af et medlems udtræden i funktionsperioden udpeges eller  

 vælges et nyt medlem hurtigst muligt for resten af perioden.
Stk. 6. Bestyrelsen er beslutningsdygtig, når mindst  

 halvdelen af medlemmerne er til stede, og bestyrelsen træffer  

 beslutning ved almindelig stemmeflerhed.
Der kan ikke stemmes ved fuldmagt.  

 Det kan dog i vedtægterne fastsættes, at bestyrelsen ved  

 afgørelse af særlige spørgsmål, herunder om  

 ændring af vedtægter og skolens ophør og om køb,  

 salg og pantsætning af fast ejendom og indgåelse af andre  

 væsentlige købs- og lejekontrakter, kun er beslutningsdygtig,  

 når mere end halvdelen af medlemmerne er til stede, og at beslutninger  

 om sådanne forhold kun kan træffes ved et i vedtægterne  

 fastsat kvalificeret flertal, evt. på to efter hinanden følgende  

 bestyrelsesmøder.
Stk. 7. Alene bestyrelsen kan træffe beslutning om,  

 hvorvidt andre end bestyrelsesmedlemmerne og deltagernes repræsentant  

 kan deltage med eller uden taleret i et eller flere bestyrelsesmøder  

 eller en del heraf.
Bestyrelsen kan endvidere fastsætte generelle  

 regler herom i dens forretningsorden.
Stk. 8. Bestyrelsen fører en protokol over sine  

 beslutninger og indholdet af disse.
Protokollen skal tillige indeholde  

 oplysning om hvert enkelt bestyrelsesmedlems stemmeafgivelse, og den skal  

 efter hvert møde underskrives af de medlemmer, som har deltaget i  

 mødet.
Konstateret inhabilitet skal endvidere indføres i  

 protokollen.
 Stk. 9. Bestyrelsen fastsætter en forretningsorden for  

 sin virksomhed, der skal indeholde regler om, hvordan indkaldelse til  

 bestyrelsens møder skal ske.
 Stk. 10. Bestyrelsen vælger skolens revisor.
 Stk. 11. Vedtægterne kan indeholde bestemmelse om,  

 hvorvidt formandens   og eventuelt ved dennes fravær  

 næstformandens   stemme i tilfælde af stemmelighed i bestyrelsen  

 er udslagsgivende.
 § 6. Det skal fremgå af skolens  

 vedtægter, at bestemmelserne i forvaltningslovens kapitel 2 om  

 inhabilitet og kapitel 8 om tavshedspligt m.v. gælder for bestyrelsen,  

 skolens leder og andre ansatte ved skolen, jf. lovens § 8,  

 stk. 5.
 § 7. Det skal fremgå af skolens  

 vedtægter, at skolens virksomhed finansieres ved offentlige tilskud og  

 deltagerbetaling efter lov om daghøjskoler m.v., og at skolen  

 herudover kan have indtægter fra undervisning udbudt som  

 indtægtsdækket virksomhed.
 Stk. 2. Det skal fremgå af vedtægterne, hvilke(n)  

 kommunalbestyrelse(r) eller amtsråd, der yder grundtilskud til skolen,  

 og med hvilken andel der ydes grundtilskud.
 Stk. 3. Det skal fremgå af vedtægterne, at skolens  

 midler alene må komme dens undervisningsvirksomhed til gode.
 § 8. Det skal fremgå af vedtægterne,  

 at skolen udadtil forpligtes af formanden og et andet bestyrelsesmedlem i  

 forening, med mindre andet er fastsat i daghøjskoleloven eller regler  

 udstedt i medfør heraf, samt at der ikke påhviler  

 bestyrelsesmedlemmerne nogen personlig hæftelse for de skolen  

 påhvilende forpligtelser.
§ 9. Det skal fremgå af vedtægterne,  

 at bestyrelsen træffer beslutning om ændring af  

 vedtægterne.
Det kan fastsættes i vedtægterne, at  

 beslutning om vedtægtsændring træffes med et nærmere  

 angivet kvalificeret flertal af bestyrelsens medlemmer eller af de  

 tilstedeværende medlemmer og evt. på to efter hinanden  

 følgende bestyrelsesmøder.
Det kan fastsættes, at  

 bestyrelsen forud for beslutningen om ændring af skolens  

 vedtægter skal indhente udtalelse om den påtænkte  

 ændring fra et repræsentantskab eller en skolekreds, jf.  

 § 4, stk. 2.
 Stk. 2. Ændring af vedtægterne skal godkendes af  

 en grundtilskudsydende kommunalbestyrelse eller amtsråd.
§ 10. Det skal fremgå af  

 vedtægterne, at beslutning om skolens ophør træffes af  

 bestyrelsen.
Det kan fastsættes i vedtægterne, at beslutning om  

 ophør træffes med nærmere angivet kvalificeret flertal af  

 bestyrelsens medlemmer eller af de tilstedeværende medlemmer og evt.  

 på to efter hinanden følgende bestyrelsesmøder.
Det kan  

 fastsættes, at bestyrelsen forud for beslutningen om ophør skal  

 indhente udtalelse herom fra et repræsentantskab eller en skolekreds  

 eller lignende, jf. § 4, stk. 2.
 Stk. 2. Det fastsættes i vedtægterne, hvad der  

 skal foretages i tilfælde af skolens ophør, herunder at  

 eventuelle overskydende midler skal anvendes til beslægtede  

 formål efter kommunalbestyrelsens godkendelse, jf. lovens § 6,  

 stk. 2, nr. 3. Desuden fastsættes det, at bestyrelsen skal fungere  

 videre, indtil den økonomiske afvikling af skolens aktiver og passiver  

 er tilendebragt.
Kapitel 2 Bestyrelsesmedlemmers og revisors habilitet ved  

 lejeforhold af uvæsentligt omfang § 11. Et lejeforhold, herunder leasingforhold, er  

 af uvæsentligt omfang, jf. lovens § 8, stk. 3, nr. 1-4, og  

 § 16, stk. 3, 1. pkt., hvis lejen udgør 2,0 pct. eller  

 derunder af skolens samlede ejendomsudgifter inkl. prioritetsrenter og  

 afskrivning på bygninger inkl. installationer.
Kapitel 3 Opgørelse og beregning af årselever og  

 undervisningstimer ved konstatering af leders habilitet § 12. Opgørelse af årselever og  

 undervisningstimer, jf. lovens § 9, stk. 2, 2. pkt., foretages for  

 hvert kalenderår.
Stk. 2. I opgørelsen af årselever på  

 daghøjskolerne indgår undervisning, der opfylder betingelserne  

 for at være tilskudsberettigende i henhold til lov om  

 daghøjskoler m.v., uanset om der ydes statstilskud til undervisningen,  

 jf. lovens § 13, stk. 1, udbetales tilskud, jf. lovens § 13,  

 stk. 2, eller finansieringen sker på anden måde, jf. lovens  

 § 17 a.
Undervisningsministeriet foretager beregningen af  

 årselever på grundlag af skolernes kvartalsvise  

 aktivitetsopgørelser.
Stk. 3. Hvis lederen for en daghøjskole samtidig er  

 leder for en folkeoplysende forening, og der er økonomiske  

 forbindelser mellem daghøjskolen og foreningen, skal  

 daghøjskolen senest den 1. februar indsende erklæring til  

 Undervisningsministeriet om antallet af undervisningstimer i den  

 folkeoplysende forening i det seneste kalenderår.
I opgørelsen  

 af undervisningstimer indgår folkeoplysende voksenundervisning, hvortil  

 der er ydet tilskud i henhold til lov om støtte til folkeoplysende  

 voksenundervisning, frivilligt folkeoplysende foreningsarbejde og  

 Folkeuniversitetet (folkeoplysningsloven), og hvortil der er afholdt  

 lærerløn.
Erklæringen påtegnes af foreningens  

 revisor.
Kapitel 4 Særskilt vederlag til bestyrelsens formand og  

 næstformand § 13. Der kan efter bestyrelsens beslutning ydes  

 bestyrelsens formand et særskilt vederlag på indtil 20.000 kr.  

 pr. kalenderår.
 Stk. 2. Der kan efter bestyrelsens beslutning ydes  

 bestyrelsens næstformand et særskilt vederlag på indtil  

 10.000 kr. pr. kalenderår.
 Stk. 3. Beløbene i stk. 1 og stk. 2 er  

 anført i årligt grundbeløb pr. 1. oktober 1997.  

 Beløbene procentreguleres efter lønjusteringsaftalens regler.  

 Der ydes 1 pct. i særlig feriegodtgørelse af vederlagene.
 Stk. 4. Ved påbegyndelse eller ophør af hvervene  

 som formand og næstformand i løbet af kalenderåret  

 nedsættes vederlaget forholdsmæssigt.
Kapitel 5 Ikrafttræden og overgangsregler § 14. Bekendtgørelsen træder i kraft  

 den 29. september 2001, jf. dog stk. 2 og 3.
 Stk. 2. Bestyrelsen kan indtil den 31. december 2001  

 træffe beslutning om, at vederlag efter § 13 til formand og  

 næstformand ydes med virkning fra den 1. januar 2001.
 Stk. 3. Der kan uanset reglerne i kapitel 1 indtil den 31.  

 december 2001 ydes tilskud til daghøjskoler, hvis vedtægter er  

 godkendt før 1. juli 2000, jf. § 14, stk. 4, i lov nr. 478  

 af 31. maj 2000 om ændring af forskellige love om selvejende  

 uddannelsesinstitutioner (Selvejekrav, habilitet m.v.).
 Stk. 4. Opgørelsen af årselever og  

 undervisningstimer, jf. § 12, stk. 1, foretages første gang  

 for 2000. For 2000 foretages opgørelsen af undervisningstimer på  

 grundlag af undervisningstimer, hvortil der er ydet tilskud i henhold til  

 § 5 i lov om støtte til folkeoplysning, jf.  

 lovbekendtgørelse nr. 560 af 20. juni 1996.
