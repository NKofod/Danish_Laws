Cirkulæreskrivelse  

 om ændring af lov om folkekirkens økonomi (Folkekirkens deltagelse i mellemkirkeligt arbejde) Ved lov nr. 334 af 24. maj 1989, der nu er indarbejdet i den  

 medfølgende bekendtgørelse af lov om folkekirkens økonomi med de siden 1984  

 gennemførte ændringer, er der gennemført regler om folkekirkens deltagelse i  

 mellemkirkeligt arbejde (lovbekendtgørelsen § 2, stk. 1, nr. 6 og § 12a).
Ved lovbestemmelsen bemyndiges kirkeministeren til at fastsætte  

 nærmere regler om folkekirkens deltagelse i mellemkirkeligt arbejde.
Sådanne  

 bestemmelser er fastsat i medfølgende bekendtgørelse om folkekirkens  

 deltagelse  

 i mellemkirkeligt arbejde samt i det ligeledes medfølgende cirkulære om valg  

 af  

 stiftsudvalg vedrørende mellemkirkeligt arbejde.
 Som bidrag til forståelse af de nye bestemmelser efter den  

 debat, der har været ført forud for lovens vedtagelse, gengives her de  

 konklusioner, som er draget af Folketingets Kirkeudvalg i udvalgets  

 betænkning  

 over lovforslaget:
"Det er magtpåliggende for flertallet at understrege, at  

 Det Mellemkirkelige Råd, også efter demokratiske regler, ikke har synodal  

 karakter.
Under møder og konferencer tegner deltagerne således kun deres egne  

 synspunkter.
 Der er fortsat ingen, der kan udtale sig på folkekirkens vegne.
 Disse grundlæggende principper har kirkeministeren over for  

 udvalget erklæret sig helt enig i, således som det også er udtrykt i  

 beretningen vedrørende det mellemkirkelige arbejde (betænkning nr. 1119/1987)  

 og i bemærkningerne til forslaget.
 Vedrørende lovforslagets økonomiske konsekvenser ønsker  

 flertallet at fastholde følgende hovedpunkter: Udgifterne til de  

 mellemkirkelige stiftsudvalgs virksomhed afholdes af lokale ligningsmidler  

 enten i form af tilskud fra interesserede menighedsråds egne kirkekasser  

 eller  

 af stiftsmidler, som i alt væsentligt hidrører fra kirkekassernes bidrag til  

 "formål, der vedrører stiftet som helhed". Sekretariatsbistand til  

 stiftsudvalgene skal dog varetages af stiftsøvrighederne, hvis lønnings- og  

 kontorholdsudgifter udredes af fællesfonden (landskirkeskatten).
 Det er stiftsudvalgene selv, der bestemmer arten og omfanget af  

 deres virksomhed.
Intet menighedsråd tvinges til ud af eget budget at afholde  

 nogen udgift til stiftsudvalgenes virksomhed.
Menighedsrådene er i øvrigt  

 ikke  

 forpligtede til at yde bidrag til stiftsfonden og kan således herved påvirke  

 stiftsudvalgenes muligheder for selv at bestemme omfanget at deres  

 virksomhed.
Udgifterne til det centrale mellemkirkelige råds virksomhed  

 bliver udredet af fællesfonden (landskirkeskatten) i det omfang, udgifterne  

 ikke dækkes på anden måde.
Det betyder dels, at statens tilskud forudsættes  

 opretholdt i uændret omfang, dels at fællesfonden først træder til med  

 dækning  

 af underskud på de budgetter som skal godkendes af kirkeministeren, hvis  

 statens tilskud og bidrag fra frie kirkelige organisationer ikke kan få  

 budgettet til at balancere.
 Flertallet har bemærket, at fællesfonden hidtil har bidraget  

 til Det Mellemkirkelige Råds udgifter, nemlig gennem tilskud af ministerens  

 rådighedssum.
 De demokratisk valgte stiftsudvalg vil få det afgørende ord  

 vedrørende rådets hele virksomhed, da stiftsudvalgenes repræsentanter udgør  

 det  

 altovervejende flertal i det centrale mellemkirkelige råd.
 Det er flertallets, at det vil være hensigtsmæssigt, at det  

 mellemkirkelige arbejde udføres med skyldigt hensyn til den danske  

 folkekirkes  

 alsidighed".
 Når stiftsudvalgene vedrørende det mellemkirkelige arbejde er  

 valgt og har valgt hver sin repræsentant til det centrale mellemkirkelige  

 råd,  

 vil der blive udsendt meddelelse om dette råds sammensætning og om udførelsen  

 af rådets sekretariatsforretninger.
