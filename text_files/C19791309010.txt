Bekendtgørelsen er udstedt som følge af vedtagelsen af Rådets direktiv af  

 21. december 1976 om sundhedsmæssige problemer i forbindelse med handel med  

 kødprodukter indenfor Fællesskabet, 77/99/EØF.
Direktivet har været  

 offentliggjort i De Europæiske Fællesskabers Tidende, nr.
L 26 af 31. januar  

 1977 og til orientering kan oplyses, at det kan købes ved henvendelse til  

 J.H.
Schultz Boghandel, Møntergade 19, 1116 København K., tlf. (01) 14 11 95.
 § 1, litra b).
 Muligheden for anvendelse af råvaren kød er nu betydeligt udvidet, idet  

 der udover fersk kød af dansk oprindelse også kan anvendes fersk kød fra  

 EF-medlemslandene samt fra 3.-lande, ligesom der kan anvendes fersk  

 fjerkrækød af dansk oprindelse og fra EF-medlemslandene samt fra 3. lande.
Anvendelsen af andet kød end af dansk oprindelse er imidlertid begrænset  

 af andre forpligtelser, herunder specielt bestemmelserne for opretholdelsen  

 af U.S.A.-godkendelsen, og det er en forudsætning for opretholdelsen af denne  

 godkendelse og dermed i realiteten af eksportautorisationen, at der kun  

 modtages kød fra lande og virksomheder, som er godkendt af U.S.A.
Endvidere  

 forlanger nogle lande attestation om, at kødprodukterne udelukkende er  

 fremstillet af danske råvarer.
 Med henvisning hertil og den indbyrdes handel med kød og kødprodukter  

 mellem de eksportautoriserede virksomheder er der efter  

 Veterinærdirektoratets opfattelse af kontrolmæssige grunde indtil videre ikke  

 mulighed for at modtage og oparbejde udenlandsk kød, medmindre autorisationen  

 ændres til en autorisation i henhold til bekendtgørelsen om udenlandsk kød  

 m.m.
 De danske fjerkræslagterier er ikke godkendt til eksport til U.S.A., men  

 såfremt der kan sikres den nødvendige adskillelse af fjerkrækødet og øvrige  

 råvarer og færdigvarer (modtagelse, produktion og ekspedition m.v.), vil der  

 kunne forventes meddelt tilladelse til at anvende fersk fjerkrækød på de  

 eksportautoriserede virksomheder, hvorfor der i påkommende tilfælde må  

 fremsendes ansøgning til vedkommende veterinærinspektør med nærmere  

 beskrivelse af den påtænkte produktion og adskillelse.
 For så vidt angår importeret fjerkrækød skal der indtil videre forholdes,  

 som anført for udenlandsk kød.
I henhold til art. 3, stk. 4, litra a) i Rådets direktiv af 26. juni 1964  

 om sundhedsmæssige problemer vedrørende handelen med fersk kød indenfor  

 Fællesskabet, 64/433/EØF, må fersk ornekød ikke eksporteres til Fællesskabet,  

 jf. § 6, stk. 2, i Landbrugsministeriets bekendtgørelse af 22. maj 1975 om  

 udførsel af kød m.m.
Ved forhandlingerne om kødproduktdirektivet drøftedes  

 også ornebegrebet, og der er enighed om, at der ved orner i denne forbindelse  

 forstås »et ikke kastreret handyr, der har været anvendt i avlen«,  

 således at kun kød fra avlsorner er udelukket fra anvendelsen i kødprodukter  

 til Fællesskabet.
 § 6, stk. 2.
Opmærksomheden henledes på de særlige regler om ioniserende bestråling af  

 levnedsmidler (for tiden Indenrigsministeriets bekendtgørelse af 31. oktober  

 1967 om behandling af levnedsmidler med ioniserende bestråling, Lovsamlingen,  

 bd.
IIIA, s. 79).
 § 7, stk. 2.
Det skal endvidere fremhæves, at der for kødprodukter, der har gennemgået  

 en ufuldstændig behandling, jf. bilag A, kap.
V, pkt. 28, og som skal  

 afsættes indenfor Fællesskabet, på engrosemballagen på klar og læselig måde  

 skal være angivet, ved hvilken temperatur produktet bør transporteres og  

 oplagres, og hvor lang holdbarhed, der kan sikres på denne måde.
 Ved afsætning til 3.-lande skal evt. særlige bestemmelser for de enkelte  

 lande iagttages i stedet for.
 § 8.
 Indenfor EF foregår for tiden forhandlinger om veterinærpolitimæssige  

 bestemmelser for kødprodukter, men indtil disse er vedtaget, gælder fortsat  

 nationale bestemmelser på dette område.
 § 12, stk. 1.
 Indtil videre er kun godkendt methylviolet som stempelfarve.
Kap.
I, 1, litra a), i), 2. afsnit.
Ved »andet kød« forstås f.eks. kød hidrørende fra private  

 slagtehuse og kød af andre rundstemplede dyr.
Da sådant kød alene er godkendt  

 til salg på hjemmemarkedet, jf. § 6, i lov af 26. april 1973 om kød m.m., må  

 det pågældende kød indtil videre ikke indbringes og anvendes i produktionen  

 af kødprodukter på de eksportautoriserede virksomheder, jf. § 4, stk. 2. Der  

 kan endvidere være tale om ornekød, jf. kommentarerne til § 1, litra b).
Kap.
I, 1, litra e).
 Rum til opbevaring af krydderier, tilsætningsstoffer og lignende skal være  

 aflåseligt.
Kap.
I, 1, litra i).
 Opmærksomheden skal endvidere henledes på afsnit C, IV, folkelokaler m.v.,  

 i landbrugsministeriets regulativ af 30. marts 1971.
Kap.
I, 2.
 Der skal være særskilt lokale til de forskellige formål, dog med enkelte  

 undtagelser, jf. sidste afsnit.
Kap.
I, 2, litra j).
 Rensning af dåserne foretages ved vandspray eller  

 jet-vacuumluftudblæsning.
Kap.
I, 5.
Håndvaske med trykknapbetjening kan ikke mere godkendes, jf. herunder også  

 kap.
I, 1, litra i).
 Anordninger til vask og desinfektion af hænder og arbejdsredskaber skal  

 forefindes så nær arbejdspladsen som muligt, hvorfor det normalt ikke er  

 tilstrækkeligt, at de alene placeres f.eks. ved arbejdslokalets ene endevæg.
 Der skal være termometer på + 82 grader C vandsystemet.
Kap.
II, 15.
Kun rengørings- og desinfektionsmidler godkendt af Veterinærdirektoratet  

 må anvendes.
Anvendelsen af skadedyrsbekæmpelsesmidler på virksomhedens  

 udenomsarealer kan ske efter aftale med den tilsynsførende dyrlæge, medens  

 anvendelse indenfor virksomheden skal være godkendt af vedkommende  

 veterinærinspektør.
Kap.
II, 18.
Bestemmelserne om helbredskontrol er tilsvarende, som anført i  

 landbrugsministeriets bekendtgørelse af 22. maj 1975 om udførsel af kød m.m.,  

 bilag I, kap.
II, pkt. 10 og 11. Fornyelsen af helbredsattesten foretages i  

 forbindelse med embedslægens 2 årlige besøg ved eftersyn af  

 helbredsattesterne samt samtale med virksomhedens ledelse, den kontrollerende  

 dyrlæge og personalet, jf. § 5, i landbrugsministeriets bekendtgørelse af 30.  

 januar 1962 om helbredskontrol af personer beskæftiget ved eksportslagterier  

 og andre virksomheder autoriseret til eksport af kød og kødprodukter.
Kap.
IV, 23.
Angiver embedsdyrlægens opgaver.
Opmærksomheden skal her henledes på, at  

 virksomheden skal føre en fortegnelse over modtaget og afsendt fersk kød og  

 kødprodukter, der skal være tilgængelig for dyrlægen.
Embedsdyrlægen skal  

 føre en protokol (fortegnelse) over udtagning af prøver til laboratoriemæssig  

 undersøgelser m.v. samt over resultaterne af de foretagne undersøgelser.
Den pågældende protokol agtes ikke fremstillet i standardiseret udgave,  

 hvorfor embedsdyrlægen må lade fremstille en protokol (fortegnelse), hvortil  

 det eneste formkrav er, at siderne skal være nummererede.
Opmærksomheden skal  

 i denne forbindelse også henledes på § 14 i landbrugsministeriets  

 bekendtgørelse af 22. maj 1975 om udførsel af kød m.m.
Kap.
IV, 24.
 Lukkekontrollen, som skal udføres af producenten, skal kontrolleres af  

 dyrlægen, og der skal i denne forbindelse henvises til de nærmere regler  

 herfor, som er anført i cirkulæreskrivelse af 27. januar 1977, K.K. 64-1977.
Kap.
IV, 25.
 Resultaterne af de forskellige former for kontrol, som skal foretages af  

 producenten, skal opbevares således, at de på begæring kan forlægges den  

 tilsynsførende dyrlæge.
 Da de nævnte kontrolforanstaltninger har betydning for vurdering af, som  

 bekendtgørelsens bestemmelser er opfyldte og dermed for sundhedsmærkningen,  

 udstedelse af sundhedscertifikater m.v., bør der med den tilsynsførende  

 dyrlæge aftales en praktisk fremgangsmåde, således at resultaterne dagligt  

 kan gennemses af dyrlægen.
Kap.
V, 26.
 De nærmere regler for kontrol med behandlingens effektivitet, jf. pkt. 27  

 og 28, forhandles for tiden indenfor Fællesskabet, og når resultatet heraf  

 foreligger, vil der blive udsendt nærmere vejledning herom.
Kap.
VIII, sundhedsmærkning.
Det anførte sundhedsmærke skal anvendes ved mærkning af produkter med  

 indhold af kød.
Produkter, som uden at indeholde kød fremstilles på de i  

 henhold tilbekendtgørelsen autoriserede virksomheder, og produkter som med  

 eller uden indhold af krydderier og/eller ringe mængde salt alene behandles  

 ved frysning (ground beef og hamburgers), skal indtil videre fortsat mærkes  

 med det cirkelrunde statskontrolmærke.
 Bestemmelsen om anvendelse af Inspected-mærke ved eksport af kødprodukter  

 til U.K., jf. landbrugsministeriets cirkulære af 16. marts 1938, bortfalder  

 sammen med udløbet af overgangsperioden, jf. skrivelse af 2. juli 1979, K.K.  

 2739-1979.
 Sundhedsmærkningen skal foretages ved dyrlægens foranstaltning i  

 overensstemmelse med de anførte bestemmelser, hvorfor der normalt ikke er  

 behov for at indsende mærkesedler, etiketter m.v. påtrykt sundhedsmærke til  

 godkendelse i veterinærdirektoratet, såfremt disse er overholdte.
Fremtidig vil godkendelse således ikke være fornøden.
Den tilsynsførende  

 dyrlæge er pålagt at føre tilsyn med overholdelsen af de anførte  

 bestemmelser.
For etiketter til produkter bestemt for U.S.A. og Canada gælder  

 dog fortsat specielle regler.
Som følge af bekendtgørelsesændringen udgår den i bekendtgørelse nr. 190  

 af 22. maj 1975, Bilag II, kap.
II, B, 5, a), angivne særlige mærkeseddel.  

 Til afløsning fr denne kan anvendes enten en sundhedsmærket, eller en  

 mærkeseddel, som svarer til den til fersk kød mærkeseddel, som svarer til den  

 til fersk kød anvendte grønstribede mærkeseddel, som på den ene halvdel  

 rummer plads til sundhedsmærket (på grønstribet baggrund) og som på den anden  

 halvdel kan forsynes med de angivelser, som nu fremgår af den særlige  

 mærkeseddel - bortset fra virksomhedens underskrift.
 Det understreges, at fortrykte kontrolmærkesedler og lignende principielt  

 skal opbevares af dyrlægen, som er ansvarlig for anvendelsen.
 Fortryk af mærkesedler kan derfor kun finde sted efter rekvisition fra den  

 tilsynsførende dyrlæge, og sådant fortrykt mærkningsmateriale skal opbevares  

 på en sådan måde, at brug ikke kan finde sted uden dyrlægens medvirken.
Bilag II.
Sundhedscertifikat.
 For produkter, som har gennemgået en ufuldstændig behandling, jf. § 7,  

 stk. 2, skal angives temperatur ved oplagring og transport.
 Godkendelse.
 Veterinærdirektoratet har anmeldt de hidtil til eksport af kødvarer  

 autoriserede virksomheder overfor de udenlandske myndigheder, hvorfor det  

 forudsættes, at de enkelte virksomheder sammen med den tilsynsførende dyrlæge  

 gennemgår bekendtgørelsens bestemmelser og sammenholder disse med  

 virksomhedens indretning, produktion m.v. og snarest foretager evt.  

 nødvendige ændringer, og det pålægges endvidere de tilsyndførende dyrlæger at  

 foretage indberetning til vedkommende veterinærinspektør såfremt  

 bekendtgørelsens bestemmelser ikke er gennemførte senest pr. 1. januar 1980.
 P.V.V.
