Fremsat den 7. april 2006 af  

 Christian Mejdahl (V), Svend Auken (S),  

 Poul Nødgaard (DF),  

 Helge Adam Møller (KF) og Niels Helveg Petersen (RV) Forslag til Lov  

 om ændring af lov om valg til Folketinget (Orlov til  

 medlemmer af Folketinget) § 1 I lov om valg til Folketinget, jf. lovbekendtgørelse  

 nr. 704 af 27. juni 2004, som ændret ved § 1 i lov nr. 294 af 27. april 2005,  

 §  

 78 i lov nr. 537 af 24. juni 2005, § 46 i lov nr. 540 af 24. juni 2005 og §  

 12  

 i lov nr. 542 af 24. juni 2005, foretages følgende ændringer:
 1.  

  

 I  

  

 § 109, stk. 7,  

  

 indsættes efter »sygdom«:  

 », pleje af alvorligt syge børn eller nærtstående, der ønsker at dø i eget  

 hjem«.
 2.  


  

 § 109, stk. 8,  

  

 affattes således:
 »Stk. 8.  

  

 Et ordinært  

 medlem, der begærer og får bevilget orlov på grund af graviditet og fødsel  

 eller  

 adoption, bevarer retten til vederlag og pensionsanciennitet i  

 orlovsperioden.
 3.  


  

 §  

 109,  

 stk. 9  

  

 og  

  

 10,  

  

 ophæves  

.
 Stk. 11-14 bliver herefter stk. 9-12.
 4.  

  

 I  

  

 § 109, stk. 12,  

  

 der bliver stk. 10,  

 ændres »stk. 7-11« til: »stk. 7 og 8«.
§ 2 Loven træder i kraft den 1. oktober 2006.
Bemærkninger til lovforslaget Almindelige bemærkninger Folketingets Præsidium har samtidig med fremsættelsen af dette  

 lovforslag fremsat forslag til ændring af Folketingets forretningsordens  

 regler  

 om orlov i forbindelse med barns fødsel og adoption og orlov ved pleje af  

 alvorligt syge børn eller nærtstående, der ønsker at dø i eget hjem (B 128,  

 forslag  

 til folketingsbeslutning om ændring af forretningsorden for Folketinget).
 Nærværende lovforslag indeholder konsekvensændringer af  

 valglovens vederlagsregler, der er en følge af beslutningsforslaget.
Bemærkninger til lovforslagets enkelte bestemmelser Til nr. 1 Ved den foreslåede bestemmelse gives der mulighed for at få  

 bevilget orlov med vederlag i forbindelse med pleje af alvorligt syge børn  

 eller nærtstående, der ønsker at dø i eget hjem.
Til nr. 2-4 Ved beslutningsforslag nr.
B 128 har Folketingets Præsidium  

 foreslået, at særreglerne for mandlige medlemmers adgang til orlov ved barns  

 fødsel og reglerne for adgang til orlov ved adoption ophæves, således at der  

 ikke i forretningsordenen angives en maksimal længde for disse orlovstypers  

 vedkommende.
Som en konsekvens heraf foreslås, at de særlige vederlagsregler  

 for mandlige medlemmer på orlov i forbindelse med barns fødsel og orlov ved  

 adoption i valglovens § 109, stk. 9 og 10, ophæves.
Mandlige medlemmer på  

 orlov  

 på grund af barns fødsel og medlemmer på adoptionsorlov foreslås i stedet  

 omfattet af bestemmelsen i § 109, stk. 8, der hidtil alene har reguleret  

 kvindelige medlemmers vederlag under orlov ved graviditet og fødsel.
Det vil  

 sige, at der for alle typer af barsel- og adoptionsorlov vil blive udbetalt  

 normalt vederlag.
Skriftlig fremsættelse Christian Mejdahl (V):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om valg til Folketinget. (Orlov til medlemmer af Folketinget).
(Lovforslag nr.
L 230).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende lov Gældende formulering Lovforslaget § 109, stk. 7.  

  

 Et ordinært medlem, der på grund af sygdom, midlertidig udsendelse i  

 offentligt hverv til udlandet eller tilsvarende udsendelse til Færøerne eller  

 Grønland begærer og får bevilget orlov, bevarer retten til vederlag og  

 pensionsanciennitet i orlovsperioden.
 § 109, stk. 8.  

  

 Et ordinært kvindeligt medlem, der begærer og får bevilget orlov på grund af  

 graviditet og fødsel, bevarer retten til vederlag og pensionsanciennitet i  

 orlovsperioden.
§ 109, stk. 9.  

  

 Et ordinært mandligt medlem, der begærer og  

 får bevilget barselorlov i indtil 14 dage regnet fra sit barns modtagelse i  

 hjemmet og yderligere i en periode på indtil 10 uger regnet fra udløbet af 14  

 uger efter barnets fødsel, bevarer retten til vederlag og pensionsanciennitet  

 i orlovsperioderne.
For sidstnævnte periodes vedkommende er det dog en  

 forudsætning, at moderen har dagpengegivende indtægt, jf. lov om dagpenge ved  

 sygdom og fødsel, og at hun for samme periode giver afkald på dagpenge.
§ 109, stk. 10.  

  

 Et adoptionssøgende ordinært medlem, der begærer og får bevilget orlov i  

 indtil 24 uger efter modtagelsen af barnet efter bestemmelse fra de  

 adoptionssøgende myndigheder om, at de pågældende skal være fraværende fra  

 arbejdet i forbindelse med modtagelsen, bevarer retten til vederlag og  

 pensionsanciennitet  

 i orlovsperioden.
Såfremt adoption søges sammen med en ægtefælle, er det dog  

 en forudsætning, at ægtefællen har dagpengegivende indtægt, jf. lov om  

 dagpenge  

 ved sygdom eller fødsel, og at ægtefællen giver afkald på dagpenge for den  

 periode, for hvilken der søges orlov.
 § 109, stk. 7.  

  

 Et ordinært medlem, der  

 på grund af sygdom, pleje af alvorligt syge børn eller nærtstående, der  

 ønsker at dø i eget hjem, midlertidig udsendelse i offentligt hverv til  

 udlandet eller tilsvarende udsendelse til Færøerne eller Grønland begærer og  

 får bevilget orlov, bevarer retten til vederlag og pensionsanciennitet i  

 orlovsperioden.
 »Stk. 8. Et ordinært medlem, der  

 begærer og får bevilget orlov på grund af graviditet og fødsel eller  

 adoption, bevarer retten til vederlag og pensionsanciennitet i orlovsperioden  

.
 § 109, stk. 9.  

  

 Ophæves.
 § 109, stk. 10.  

  

 Ophæves.
