(Til de skattelignende myndigheder) Ved lov nr. 615 af 19. december 1984 om aktiesalg til holdingselskaber er  

 der gennemført ændringer i ligningslovens § 16B.
Et eksemplar af loven  

 vedlægges.
I det følgende er der redegjort for hovedprincippene i ordningen.
Et mere  

 udførligt cirkulære vil senere blive udsendt.
Der er endvidere redegjort for retningslinierne for dispensation fra  

 lovens regler.
Disse retningslinier vil blive indarbejdet i cirkulæret.
 1. Bestemmelsen i ligningslovens § 16B, stk. 1, jfr.  

 stk. 6 og 7, hvorefter den, der afstår aktier til det selskab, som har  

 udstedt dem, skal medregne afståelsessummen i sin skattepligtige indkomst, er  

 uændret i forhold til tidligere.
 Andragender om dispensation fra denne regel skal som hidtil indsendes til  

 det stedlige amtsskatteinspektorat, for Københavns og Frederiksberg kommuners  

 vedkommende til de pågældende skattedirektorater.
2 a.
De nye bestemmelser i ligningslovens § 16B, stk. 2-5, tilsigter at  

 forhindre, at en aktiebesidder gennem "holdingstiftelse" kan tage  

 midler ud af et selskab på fordelagtige vilkår, selv om den pågældende i  

 realiteten bevarer sin indflydelse i selskabet.
Ved  

 "holdingstiftelse" forstås en disposition, hvor aktiekapitalen i et  

 selskab (datterselskab) helt eller for en stor dels vedkommende overdrages  

 til et andet selskab (holdingselskabet).
Selv om der tales om "holdingstiftelse", behøver det selskab,  

 til hvilket aktieoverdragelsen finder sted, ikke at være et til formålet  

 oprettet selskab.
Det kan være et selskab, der allerede i en årrække har  

 udøvet holdingselskabsfunktioner.
Det kan også være et helt udenforstående  

 selskab, der erhverver de omhandlede aktier.
b.
Reglerne tager først og fremmest sigte på personers aktieafståelser,  

 men finder også anvendelse på aktieafståelser, foretaget af andre  

 skattepligtige, herunder selskabers aktieafståelser.
 I cirkulæret vil der blive redegjort for behandlingen af dødsboer i  

 forbindelse med de nye regler.
3. a.
Efter de nye regler medregnes den fulde  

 afståelsessum i overdragerens skattepligtige almindelige indkomst, hvis  

 aktierne afstås til et selskab, en forening eller fond (holdingselskab), der  

 er eller i løbet af det pågældende indkomstår bliver indehaver af 25 pct.  

 eller derover af aktiekapitalen i det selskab, der har udstedt aktierne  

 (datterselskabet).
Det afgørende er altså ikke, om den, der afstår aktierne, er hovedaktionær  

 i det pågældende selskab, men derimod om det selskab, der erhverver aktierne,  

 er eller i løbet af indkomståret bliver holdingselskab.
Også andre end  

 hovedaktionærer, der afstår aktier til holdingselskabet, bliver således  

 omfattet af reglerne.
Der kan dog dispenseres fra beskatningen, jfr.  

 nedenfor.
b.
Reglerne gælder dog ikke, hvor aktionæren ved aktieafståelsen har  

 afviklet samtlige aktionærinteresser i den pågældende koncen, altså såvel i  

 datterselskabet som i holdingselskabet.
I så fald beskattes salgssummen efter  

 aktieavancebeskatningsloven.
Reglerne finder kun anvendelse, hvis  

 overdrageren beholder eller erhverver aktier enten i holdingselskabet eller i  

 datterselskabet, eller hvis overdrageren - uden selv at eje aktier i  

 holdingselskabet eller i datterselskabet - direkte eller indirekte kan udøve  

 en væsentlig indflydelse i disse selskaber.
Reglerne finder heller ikke anvendelse på den del af vederlaget, der  

 udredes i form af aktier i holdingselskabet.
Denne del af vederlaget  

 beskattes efter aktieavancebeskatningsloven.
4. Ikrafttræden Loven har virkning for aktieafståelser i hele det indkomstår, der ikke er  

 afsluttet den 4. december 1984 (datoen for lovforslagets fremsættelse), og i  

 alle senere indkomstår.
De nye regler vil således gælde for aktieafståelser foretaget af personer  

 og selskaber i 1984, hvis de anvender kalenderåret som indkomstår.
Hvis den  

 pågældende anvender et forskudt indkomstår, er det afgørende, om  

 aktieafståelsen har fundet sted før eller efter den dag i 1984, hvor et nyt  

 indkomstår begyndte.
Aktieafståelser, som er foretaget før det tidspunkt, hvor de nye regler  

 finder anvendelse, behandles i det hele efter de hidtidige regler.
Den  

 særlige 5-års regel i § 16B, stk. 4, skal ikke anvendes i disse tilfælde.  

 5-års reglen går ud på, at § 16B, stk. 2-3, i visse tilfælde skal anvendes på  

 aktieafståelser inden for de 5 senest forudgående indkomstår.
Reglen i stk.  

 5, sidste pkt., hvorefter skattefriheden for datterselskabsudbytter  

 bortfalder, gælder heller ikke ved aktieafståelser før skæringstidspunktet.
5. Dispensation Ministeren for skatter og afgifter kan tillade, at afståelsessummer  

 fritages for almindelig indkomstbeskatning, således at de almindelige  

 aktieavancebeskatningsregler i stedet finder anvendelse.
 Som omtalt i punkt 3, litra b, finder de nye skærpede regler ikke  

 anvendelse i de tilfælde, hvor sælgeren efter aktieafståelsen har afviklet  

 samtlige aktionærinteresser i virksomheden.
Spørgsmålet om dispensaton bliver derfor kun aktuelt i tilfælde, hvor  

 sælgeren direkte eller indirekte har beholdt aktionærtilknytningen til de  

 pågældende selskaber eller en tilknytning, der kan sidestilles hermed.
En  

 dispensation vil medføre, at overdrageren skal beskattes efter  

 aktieavancebeskatningslovens regler og ikke af den fulde afståelsessum.
I det følgende er omtalt retningslinierne for dispensation fra lovens  

 regler.
Det anførte tager sigte på personers aktieafståelser.
Disse  

 retningslinier vil som nævnt blive indarbejdet i cirkulæret.
Loven omfatter også under visse betingelser selskabers aktieafståelser.  

 Dispensationsadgangen omfatter også sådanne aktieafståelser.
Udgangspunktet  

 er, at retningslinierne også gælder her.
Der kan dog her foreligge særlige  

 forhold, som kan begrunde en videregående dispensationsmulighed.
De nærmere  

 retningslinier for dispensation i disse tilfælde vil ligeledes blive optaget  

 i cirkulæret.
A.
Dispensation for afståelser foretaget den 4. december 1984 eller  

 senere.
a.
Det vil normalt være en betingelse for tilladelse til at anvende de  

 almindelige regler om aktieavancebeskatning, at overdrageren er undergivet  

 fuld skattepligt i Danmark, således at normal avancebeskatning finder sted.
b.
Der kan være grund til at dispensere, hvis nærmere omstændigheder  

 viser, at den bibeholdte aktionærindflydelse er af underordnet betydning, og  

 navnlig hvis dette skyldes andre årsager end ønsket om at fortsætte som  

 deltager i den erhvervsmæssige virksomhed, der drives af de pågældende  

 selskaber.
c.
Dispensation kan endvidere efter omstændighederne gives i tilfælde,  

 hvor overdrageren ganske vist erhverver eller bibeholder aktionærinteresser i  

 koncernen, men hvor denne i overvejende grad er kontrolleret af uafhængige  

 personer eller selskaber.
Om dette er tilfældet, må bero på en konkret  

 vurdering.
d.
Endvidere kan der forekomme tilfælde, hvor holdingselskabet ved egne  

 midler er i stand til at udrede vederlaget for aktierne, således at  

 erhvervelsen ikke kan siges at være finansieret ved midler hidrørende fra det  

 selskab, der har udstedt aktierne.
Også her kan der, hvis omstændighederne i  

 øvrigt taler for det, være anledning til at give dispensation.
Der kan herved  

 tages hensyn til, fra hvilket tidspunkt og fra hvilken kilde  

 holdingselskabets midler er tilvejebragt.
e.
Udover de ovennævnte tilfælde kan der normalt forventes tilladelse til  

 beskatning efter aktieavancebeskatningsreglerne, når den overvejende del af  

 afståelsesvederlaget består i aktier i holdingselskabet.
f.
Endvidere kan der også efter en konkret vurdering være grund til at  

 give dispensation, hvor det efter de foreliggende omstændigheder synes klart,  

 at baggrunden for dispositionen er ønsket om at foretage et generationsskifte  

 og ikke ønsket om at overføre opsparede midler fra virksomheden til den  

 skattepligtige.
Hvis den skattepligtige afgiver samtlige aktionærinteresser og  

 indflydelsen over virksomheden, vil forholdet som nævnt falde uden for de nye  

 regler, således at dispensation er upåkrævet.
Der sker her kun beskatning  

 efter reglerne i aktieavancebeskatningsloven.
Hvis der derimod er tale om et  

 glidende generationsskifte, således at aktierne og indflydelsen overføres til  

 nye ejere ad flere gange, er forholdet omfattet af de skærpede regler.
Der  

 kan her være anledning til at give dispensation, således at man ikke  

 udelukker muligheden for gennemførelsen af et rimeligt og fornuftigt  

 generationsskifte.
 For at der skal kunne gives dispensation i disse tilfælde, skal følgende  

 betingelser normalt være opfyldt:
Der må foreligge dokumentation for, at generationsskiftet skal ske inden  

 for en kortere årrække.
En sådan dokumentation kan f.eks. være en aftale  

 mellem aktionæren og de pågældende, der skal indtræde i holdingselskabet.  

 Efter omstændighederne kan det være tilstrækkeligt, at der foreligger en  

 køberet, som de pågældende kan gøre gældende inden for den afstukne  

 tidsramme.
g.
Det bemærkes generelt, at det må bero på en samlet vurdering af de  

 foreliggende omstændigheder i de enkelte tilfælde, om der skal gives  

 dispensation eller ej.
Efter omstændighederne vil der også, når ganske  

 særlige forhold taler for det, kunne være anledning til at give dispensation  

 i andre tilfælde end de foran beskrevne.
h.
Hvis en del af vederlaget udredes ved oprettelse af gældsbreve, vil det  

 normalt være en forudsætning for at give dispensation, at gældsbrevets  

 pålydende svarer til denne del af vederlaget.
Det må tillige forudsættes, at  

 sådanne gældsbreve oprettes med en direkte nominel rente svarende til det  

 herskende renteniveau under hensyn til løbetid og andre vilkår.
Der kan  

 således ikke forventes tilladelse til overdragelse på vilkår, der indebærer,  

 at overdrageren konstaterer et kurstab på den modtagne forskrivning.
i.
I tilfælde, hvor holdingselskabet må forventes at erhverve samtlige  

 aktier i det selskab, der er genstand for overdragelse, vil dispensation  

 normalt være betinget af, at der ikke søges om sambeskatningstilladelse  

 mellem selskaberne med den følge, at rentebetalinger til den sælgende  

 aktionær kommer til fradrag i sambeskatningsindkomsten.
Dette udelukker ikke,  

 at der søges om sambeskatning, eller at en sådan tilladelse gives, men der må  

 ikke søges om sambeskatning på sådanne vilkår, som medfører, at  

 rentebetalinger til den sælgende aktionær kommer til fradrag i  

 sambeskatningsindkomsten.
B.
Dispensation for afståelser foretaget eller aftalt før 4. december 1984 De anførte retningslinier skal som udgangspunkt også finde anvendelse på  

 aktiesalg, der har fundet sted før den 4. december 1984 og er omfattet af de  

 nye regler.
 Den omstændighed, at dispositionen er truffet før den 4. december 1984,  

 kan dog begrunde, at der gives dispensation i et videre omfang.
a.
Et glidende generationsskifte, der er indledt før 4. december 1984, bør  

 normalt kunne begrunde, at der gives dispensation.
For konkrete afståelser,  

 der har fundet sted efter den 4. december 1984 som et led i et sådant  

 generationsskifte, må det så vidt muligt sikres, at overdrageren ikke får  

 skattemæssig fordel af et kurstab på en modtagen forskrivning, jfr. foran,  

 pkt.
A, litra h.
Også for konkrete afståelser i indkomståret 1984 foretaget  

 før den 4. december 1984 kan det efter omstændighederne kræves, at  

 overdrageren ikke opnår en sådan skattemæssig fordel.
b.
Har aktionæren før 4. december 1984 disponeret i overensstemmelse med  

 en meddelt forhåndbesked, vil dette begrunde, at dispensationen gives.
c.
Også andre end de foran anførte forhold kan tale for, at der  

 dispenseres fra lovens regler, for så vidt angår aktieafståelser foretaget  

 før den 4. december 1984.
Dette vil være tilfældet, hvor det vil være retligt umuligt at omgøre  

 dispositionen, fordi en af den skattepligtige uafhængig trediemand af en  

 eller anden grund bliver berørt af dispositionen og modsætter sig en  

 omgørelse.
Det er forudsat, at der ikke er taget forbehold om omgørelse.
Som eksempel på retlig umulighed kan nævnes tilfælde, hvor der i  

 forbindelse med holdingstiftelse er optaget medarbejdere eller andre som  

 aktionærer i holdingselskabet.
Det kan også tænkes, at der i mellemtiden er  

 sket dødsfald, og at det derfor ikke er muligt at omgøre dispositionen.
Der kan imidlertid også være tilfælde af økonomisk umulighed, fordi  

 aktionæren har disponeret over salgssummen på en sådan måde, at omgørelse i  

 praksis ikke er mulig.
Det kan således tænkes, at aktionæren har brugt  

 pengene, f.eks. ved at han har investeret dem i anden virksomhed eller ved,  

 at aktionæren som led i en bodeling ved et ægtefælleskifte har betalt sin  

 ægtefælle et kontant salgsvederlag.
Det kan gives dispensation, hvis det viser sig, at omgørelse er enten  

 retlig eller økonomisk umulig.
Ved vurdering heraf vil der blive lagt vægt  

 på, om oplysningerne om umulighed er veldokumenterede, og om dispensation er  

 nødvendig for at opnå et rimeligt resultat.
C.
Tilfælde, hvor der ikke kan dispenseres De tilfælde, hvor der efter det foranstående ikke vil være grundlag for at  

 give dispensation, vil i første række være tilfælde, hvor en eller flere  

 aktionærer gennem holdingstiftelse tager midler ud af selskabet ved i  

 realiteten at sælge til sig selv samtidig med, at den eller de pågældende  

 fortsætter med at drive virksomheden.
Mindre forskydninger i ejerforholdene  

 kan ikke i sig selv begrunde dispensation.
Den skattepligtige tager den  

 overvejende del af vederlaget ud i form af kontanter eller tilgodehavender,  

 og der sker i realiteten ikke nogen ændring af ejerforholdet.
I sådanne  

 tilfælde vil der ikke være grundlag for dispensation.
Dette gælder både for  

 afståelser, der sker efter den 4. december 1984 og for afståelser, der er  

 sket før dette tidspunkt, forudsat at det ikke er umuligt at omgøre  

 dispositionen.
Det er også sådanne aktieafståelser, som gav anledning til  

 lovforslagets fremsættelse, jfr. bemærkningerne til lovforslag L 95.
