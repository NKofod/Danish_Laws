 I det med Amtets paategnede Erklæring af 5. December 1925 hertil  

 tilbagesendte Andragende har N.N. og O., født P., anholdt om Bevilling til  

 fuldstændig Ophævelse af deres gteskab, subsidiært om Bevilling til at  

 leve separeret.
Det fremgaar af Sagen, at Andragerne indgik gteskab den 24. November  

 1909, og at Hustruen den 31. August 1920 blev indlagt som sindssyg paa  

 Sindssygehospitalet ved Aarhus, hvorfra hun i Begyndelsen af Aaret 1922 blev  

 overført til Hospitalets Plejecentral »Raamosegaard«.
Her opholdt  

 hun sig, indtil hun den 1. Juni 1925 blev udskrevet for at tage Ophold hos  

 sin Datter, hvor hun siden har boet, uden at Samlivet med Manden har været  

 genoptaget.
I en den 23. November 1925 udstedt Lægeerklæring udtales, at  

 hendes aandelige Tilstand er saadan, at hun er i Stand til at varetage sine  

 Interesser og til at møde under den for Sagens Fremme fornødne Mægling og  

 Vilkaarsforhandling, og i en Erklæring af 25. November 1925 har Overlægen ved  

 fornævnte Sindssygehospital udtalt, at han kan tiltræde den afgivne  

 Lægeerklæring.
 Foranlediget heraf skal man til videre Bekendtgørelse meddele, at den  

 ansøgte Skilsmissebevilling ikke kan meddeles, hvorhos Sagens Akter  

 tilbagesendes af Hensyn til den subsidiært ansøgte Separationsbevilling, idet  

 bemærkes, at der efter de nu foreliggende Lægeerklæringer ikke er noget til  

 Hinder for, at Hustruen optræder under Mægling og Vilkaarsforhandling.
 Skrivelse fra Justitsministeriet til Amtmanden over Aarhus Amt.
