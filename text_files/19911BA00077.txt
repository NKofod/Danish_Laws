Nr BSF 77 Forslag til folketingsbeslutning om uafhængig vurdering af forslag til  

 traktat om Den Europæiske Union Fremsat af Steen Gade (SF) Pernille Frahm (SF) Lilli Gyldenkilde (SF)  

 Birgitte Husmark (SF) Gert Petersen (SF) Ebba Strange (SF) Jens Thoft (SF) den 10. marts 1992 Folketinget opfordrer regeringen til at anmode uafhængige juridiske eksperter om at lade udarbejde et responsum om forholdet mellem forslag til traktat om Den Europæiske Union og den danske grundlov.
Bemærkninger til forslaget Med de omfattende udvidelser af EF-samarbejdet, der er tale om med en  

 vedtagelse af »Traktat om den Europæiske Union« finder  

 forslagsstillerne, at der er behov for, at disse traktattekster vurderes af  

 juridiske eksperter.
 Traktaten udvider EF-samarbejdet til at omfatte en lang række nye områder,  

 og Danmark forpligtes på afgørende områder på en helt ny måde som en del af  

 irreversibel proces med fastlæggelse af vidtgående nye målsætninger -  

 eksempelvis udformningen af en fælles forsvarspolitik.
Bl.a. bestemmelserne om mulighed for at gennemføre sanktioner og bøder  

 overfor medlemslande i ØMU'ens 3. fase samt indførelse af en valuta viser, at  

 der er behov for at få belyst om der er tale om ændringer, der er så  

 omfattende, at den danske grundlov skal ændres, hvis traktaten skal  

 gennemføres.
Eller om ændringerne kan gennemføres under henvisning til  

 grundlovens paragraf 20, der taler om afgivelse af suverænitet »ved lov  

 i nærmere bestemt omfang«.
Forslagsstillerne lægger vægt på, at Folketinget anmoder juridisk  

 ekspertise, der er uafhængig af regeringen, om at udarbejde dette responsum.  

 Regeringen vil naturligvis samtidigt skulle bidrage til den juridiske  

 vurdering af den samlede traktattekst og af de enkelte artikler i et samvirke  

 med Folketingets Markedsudvalg.
En gennemførelse af beslutningsforslaget vil  

 således sikre en mere alsidig belysning af det afgørende spørgsmål om  

 forholdet mellem traktatteksten og grundloven.
 Opgaven bør overdrages straks efter, at traktaten er underskrevet, og  

 Folketinget bør kende resultatet, inden beslutningen om en folkeafstemning  

 tages.
