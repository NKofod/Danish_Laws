Et firma ønskede at mærke sine produkter »Demko anmeldt«,  

 når han havde foretaget anmeldelse af sit salg i henhold til sin  

 anmeldelsesforpligtigelse.
Forbrugerombudsmanden udtalte, at uagtet mærkning  

 nærmest var tænkt som en service overfor detailhandlere, var den vildledende,  

 idet der er en risiko for, at forbrugere, der ikke kender sondringen mellem  

 » Demko anmeldt« og »Demko godkendt«, fejlagtigt gik ud  

 fra, at Demko indestår for materiellets sikkerhedsmæssige udførelse.
»Demko anmeldt« I januar 1979 forespurte Demko, hvorvidt mærkning af elektriske materiel  

 med påskriften »Demko anmeldt« er i overensstemmelse med  

 markedsføringsloven.
 Anledningen til forespørgslen var, at en forhandler ønskede at mærke sit  

 materiel med påskriften »Demko anmeldt«, når han havde foretaget  

 den anmeldelse af sit salg, der er foreskrevet i § 4 i Ministeriet for  

 Offentlige Arbejders bekendtgørelse nr. 18 af 19. januar 1978.
 I en skrivelse til forhandleren anførte FO følgende:
 »Jeg forstår på Deres skrivelse, at den omtalte mærkning nærmest er  

 tænkt som en service over for detilhandlerne, der på denne måde gøres  

 opmærksomme på, at den i Ministeriet for Offentlige Arbejders bekendtgørelse  

 foreskrevne anmeldelsespligt er opfyldt.
 Desuagtet er det min opfattelse, at mærkningen indebærer en risiko for, at  

 de forbrugere, der ikke kender sondringen mellem »Demko anmeldt« og  

 »Demko godkendt«, fejlagtigt anser Demko for at indestå for  

 materiellets sikkerhedsmæssige udførelse.
Idet jeg således finder mærkningen vildledende i forhold til forbrugerne,  

 skal jeg venligst anmode Dem om ikke i fremtiden at benytte mærkningen af  

 elektrisk materiel med påskriften »Demko anmeldt« 1979-323-87.
