 En fabrikant har rejst spørgsmål om, hvorledes den afgiftspligtige værdi  

 skal beregnes i tilfælde, hvor han ved levering af bivokstavler modtager  

 brugte vokstavler som delvis betaling for leverede nye tavler.
 Ved sådan byttehandel skal der svares afgift af den almindelige pris ved  

 afsætning af nye tavler, jf. merværdiafgiftslovens § 8, stk. 2. værdien af de  

 modtagne brugte tavler kan ikke fratrækkes i det beløb, hvoraf afgiften skal  

 beregnes.
 Såfremt leverancerne af vokstavler sker til en registreret biavler, vil  

 afgiften dog kunne beregnes på grundlag af det kontante vederlag, jf. lovens  

 § 17, stk. 4, hvorefter afgiften ved byttehandel mellem registrerede  

 virksomheder, der begge fuldt ud kan medregne afgiften af det modtagne til  

 den indgående afgift, kan beregnes på grundlag af forskelsbeløbet.
 Nævnet har ændret foranstående afgørelse om, at levering af bivokstavler  

 mod brugte bivokstavler som delvis betaling anses som byttehandel efter  

 lovens § 8, stk. 2,og § 17, stk. 4. Den momspligtige værdi for sådanne  

 leverancer er nu forskelsbeløbet, dvs. værdien af  

 forarbejdningsomkostningerne(lønarbejdet) efter lovens § 7, stk. 1.
 De 2 sidste afsnit er omfattet af Mn.1064.
