Bekendtgørelse  

 om opløsning af ægteskab I medfør af §  

 58 a,  

 stk. 2, i lov om ægteskabs indgåelse og opløsning, jf. lovbekendtgørelse nr.  

 147 af 9. marts 1999, som ændret ved § 2 i lov nr. 525 af 24. juni 2005, og  

 efter § 5, stk. 1, i lov om registreret partnerskab, jf. lovbekendtgørelse  

 nr. 938  

 af 10. oktober 2005, fastsættes efter bemyndigelse:
Kapitel 1 Anmodning om separation eller skilsmisse § 1.  

  

 Anmodning  

 om separation eller skilsmisse, der indgives af ægtefællerne i forening,  

 sendes  

 til statsforvaltningen på det sted, hvor en af ægtefællerne bor eller  

 opholder  

 sig.
Stk. 2.  

  

 Anmodning om separation  

 eller skilsmisse, der indgives af den ene ægtefælle, sendes til  

 statsforvaltningen på det sted, hvor den anden ægtefælle bor eller opholder  

 sig.
Har ægtefællen ikke bopæl eller ophold her i landet, sendes anmodningen  

 til statsforvaltningen på det sted, hvor den anmodende ægtefælle bor eller  

 opholder  

 sig.
 Stk. 3.  

  

 Har en anden  

 statsforvaltning på anmodningstidspunktet en anden familieretlig sag mellem  

 ægtefællerne under behandling, kan anmodningen sendes til denne  

 statsforvaltning.
 Stk. 4.  

  

 Anmodning om  

 skilsmisse på grundlag af separationsbevilling, jf. lovens § 31, kan sendes  

 til  

 den statsforvaltning, der har udstedt bevillingen.
 Stk. 5.  

  

 Har ingen af  

 ægtefællerne bopæl eller ophold her i landet, sendes anmodningen til  

 Statsforvaltningen  

 Hovedstaden, medmindre sagen er omfattet af stk. 4.
 Stk. 6.  

  

 Hvis  

 ægtefællerne er enige herom, kan anmodningen uanset bestemmelserne i stk. 1-5  

 sendes til en anden statsforvaltning.
 Stk. 7.  

  

 Den  

 statsforvaltning, som efter stk. 1-6 skal behandle sagen, kan bestemme, at  

 sagen skal overføres til en anden statsforvaltning, hvis det er mest  

 hensigtsmæssigt, at sagen behandles der.
§ 2.  

  

 Anmodningen skal underskrives af ægtefællerne personligt, hvis de fravælger  

 vilkårsforhandling.
Anmodningen skal være modtaget af statsforvaltningen  

 senest  

 to måneder efter, at den første af ægtefællerne har underskrevet den.
 § 3.  

  

 Anmodning om skilsmisse på grundlag af separation skal være ledsaget af  

 separationsbevillingen  

 eller udskrift af separationsdommen.
Kapitel 2 Vilkårsforhandling § 4.  

  

 Når  

 der efter lovens § 39 skal foretages vilkårsforhandling, skal ægtefællerne  

 møde  

 personligt og samtidigt til vilkårsforhandlingen.
Stk. 2.  

  

 Er en ægtefælle  

 på grund af langvarig sygdom forhindret i at møde til vilkårsforhandling, og  

 er  

 dette dokumenteret ved lægeerklæring, kan ægtefællen i stedet møde ved  

 fuldmægtig.
Fuldmægtigen skal være myndig og må ikke være under værgemål  

 efter  

 værgemålslovens § 5 eller under samværgemål efter værgemållovens § 7.  

 Fuldmagten skal være skriftlig.
 Stk. 3.  

  

 Statsforvaltningen kan bestemme, at vilkårsforhandlingen skal foretages  

 særskilt med hver ægtefælle, hvis helt særlige omstændigheder taler for det,  

 eventuelt ved forskellige myndigheder.
Kapitel 3 Konfliktmægling § 5.  

  

 Statsforvaltningen kan fastsætte en frist for accept af tilbud om  

 konfliktmægling.
 § 6.  

  

 Ægtefællerne skal samtidig med fremsættelse af tilbud om konfliktmægling  

 orienteres om indholdet af § 7.
 Stk. 2.  

  

 Konfliktmæglingen er betinget af, at begge ægtefæller deltager.
 Stk. 3.  

  

 Statsforvaltningen tilrettelægger konfliktmæglingen og bestemmer dens omfang.
 Stk. 4.  

  

 Statsforvaltningens behandling af en sag om separation eller skilsmisse  

 sættes  

 i bero, indtil konfliktmæglingen er afsluttet.
§ 7.  

  

 Der  

 må ikke til brug for statsforvaltningens afgørelse af en sag om separation  

 eller skilsmisse indhentes oplysninger, som ægtefællerne har givet under  

 konfliktmægling.  

 Sådanne oplysninger må heller ikke af mægleren videregives til brug for  

 afgørelsen.
Internt arbejdsmateriale vedrørende sådanne oplysninger må heller  

 ikke udleveres til ægtefællerne.
 Stk. 2.  

  

 Er ægtefællerne  

 enige herom, kan de anmode om, at en skriftlig aftale indgået under  

 konfliktmæglingen  

 videregives til statsforvaltningens sagsbehandler.
Kapitel 4 Registreret partnerskab § 8.  

  

 Reglerne i denne bekendtgørelse finder tilsvarende anvendelse ved opløsning  

 af  

 registreret partnerskab.
Kapitel 5 Klage mv.
§ 9.  

  

 Klager over statsforvaltningens afgørelser, der efter loven kan påklages til  

 ministeren for familie- og forbrugeranliggender (Familiestyrelsen), indgives  

 til den statsforvaltning, der har truffet afgørelsen.
Statsforvaltningen  

 videresender klagen og sagens akter til Familiestyrelsen.
§ 10.  

  

 Statsforvaltningen kan genoptage behandlingen af en påklaget afgørelse, hvis 1)  

 	  

 klagen indeholder en  

 anmodning, som statsforvaltningen ikke har taget stilling til, 2)  

 	  

 klagen indeholder  

 væsentlige nye oplysninger, 3)  

 	  

 der foreligger  

 væsentlige oplysninger, som statsforvaltningen ikke har taget stilling til,  

 eller 4)  

 	  

 der er begået  

 sagsbehandlingsfejl, der kan have betydning for afgørelsen.
 Stk. 2.  

  

 Klageren kan  

 påklage statsforvaltningens beslutning om at genoptage sagen til  

 Familiestyrelsen.
Kapitel 6 Ikrafttrædelsesbestemmelser mv.
 § 11.  

  

 Bekendtgørelsen træder i kraft den 1. januar 2007.
 Stk. 2.  

  

 Bekendtgørelse  

 nr. 1202 af 8. december 2004 om opløsning af ægteskab ophæves.
