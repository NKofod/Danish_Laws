 Til hr. statsadvokatens orientering fremsendes hoslagt udskrift af en af  

 højesterets kæremålsudvalg den 24. februar 1947 afsagt kendelse.
 Under den pågældende sag var en af Østre Landsret afsagt kendelse,  

 hvorefter landsretten som følge af ankefristens oversiddelse har afvist den  

 af anklagemyndigheden iværksatte anke, påkæret til højesteret, der nu har  

 stadfæstet landsrettens kendelse.
Dommen, som anklagemyndigheden har ønsket prøvet, er afsagt den 12. juli  

 1946 af Københavns Byret og påanket til Østre Landsret ved en den 31. juli  

 1946 dateret ankemeddelelse, der forkyndtes den 7. august 1946, efter at man  

 den 2. august 1946 forgæves havde forsøgt forkyndelse.
Det fremgår endvidere  

 af sagen, at domsudskriften først er afleveret til politiet den 27. juli og  

 modtaget af statsadvokaten den 29. s.m..
 Som det vil fremgå af domsudskriften har 8 dommere ikke fundet, at den  

 omstændighed, at udskriften af byrettens dom er blevet forsinket, har kunnet  

 medføre, at overskridelsen af ankefristen ikke har kunnet tilregnes  

 anklagemyndigheden.
 5 dommere har fundet, at den stedfundne fristoverskridelse under de  

 foreliggende omstændigheder skyldes forhold, der ikke har kunnet tilregnes  

 anklagemyndigheden, fra hvis side der er handlet med tilbørlig hurtighed.
 Efter den anledning, sagen hertil giver, skal jeg herefter anmode hr.  

 statsadvokaten om, at der i de tilfælde, hvor der kan blive tale om anke fra  

 anklagemyndighedens side, foranlediges udfærdiget en foreløbig ankemeddelelse  

 uden at afvente udskrift af dombogen, og således at der, når udskriften  

 foreligger, tages endelig stilling til ankespørgsmålet.
Udskrift af højesterets dombog for kæremålsudvalget i straffesager.
I sag  

 nr. 325/1946: Anklagemyndigheden mod N.N. blev af højesterets kæremålsudvalg  

 mandag den 24. februar 1947 afsagt sådan Den i denne sag af Østre Landsret afsagte kendelse er med  

 justitsministeriets tilladelse påkæret til højesteret af anklagemyndigheden.
 I påkendelsen har tretten dommere deltaget.
 Det fremgår af sagen, at den af Københavns Byret den 12. juli 1946 afsagte  

 dom blev påanket til Østre Landsret af statsadvokaten for København ved en  

 den 31. s. md. dateret ankemeddelelse, der forkyndtes for domfældte den 7.  

 august samme år, efter at et forsøg på forkyndelse den 2. samme md. var  

 mislykkedes som følge at, at domfældte havde forandret bopæl.
 Det er endvidere oplyst, at udskrift af dommen først afleveredes til  

 politiet den 27. juli og modtoges af statsadvokaten den 29. samme måned.
 Otte dommere, der ikke finder, at den omstændighed, at ekspeditionen af  

 domsudskriften er blevet forsinket, kan medføre, at overskridelse af  

 ankefristen ikke kan tilregnes anklagemyndigheden, stemmer for at stadfæste  

 kendelsen i henhold til dens grunde.
Fem dommere finder, at den stedfundne fristoverskridelse under de  

 foreliggende omstændigheder skyldes forhold, der ikke kan tilregnes  

 anklagemyndigheden, fra hvis side der efter domsudskriftens modtagelse er  

 handlet med utilbørlig hurtighed.
Disse dommere stemmer herefter for at  

 ophæve landsrettens kendelse og at hjemvise sagen til fornyet foretagelse og  

 påkendelse i realiteten.
 Der vil være at give kendelse efter stemmeflertallet.
 Landsrettens kendelse bør ved magt at stande.
 Tilstilles polidirektøren i København til underretning. (fra sa., Kbhvn.).
 Jeg anmoder om, at politiadvokaterne må blive instrueret om at have  

 opmærksomheden henvendt på domme, som der kan blive spørgsmål om at påanke,  

 således at vedkommende byretsafdeling anmodes om at fremskynde ekspeditionen  

 af udskriften.
Hvis udskrift ikke foreligger 10 dage efter domsafsigelsen, beder jeg om  

 underretning, idet der da herfra (sa. f.
Kbhvn.) vil blive udfærdiget  

 foreløbig ankemeddelelse, således at der, når udskriften fremkommer, vil  

 blive taget endelig stilling til spørgsmålet, om anken skal fastholdes.
