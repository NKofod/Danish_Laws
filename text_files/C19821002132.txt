 Man skal anmode foreningen om at meddele sparekasserne følgende:
 I henhold til § 14d i pris- og avanceloven, som ændret senest ved lov nr.  

 547 af 18. oktober 1982, påhviler det tilsynet at gribe ind, såfremt det  

 konstateres, at pengeinstitutternes rentemarginal, rentesatser, gebyrer,  

 provisioner o.lig. udvikler sig i strid med de principper og  

 indkomstpolitiske mål, der ligger til grund for det for varer og  

 tjenesteydelser ved lov nr. 546 af 18. oktober 1982 om stop for avancer m.v.  

 gennemførte avancestop.
 I medfør af § 3 i pris- og avanceloven skal man anmode pengeinstituttet om  

 at foretage indberetning til tilsynet af enhver påtænkt forhøjelse af gebyr-  

 og provisionssatser efter den 5. oktober 1982.
 Af indberetningen skal fremgå det nuværende niveau for satsen, tidspunktet  

 for den seneste ændring før den 5. oktober 1982 samt tidspunktet for  

 iværksættelsen af den nye sats.
 pengeinstitutternes opmærksomhed henledes på, at gebyr- og  

 provisionsændringer, der forøger avancer, skal være i overensstemmelse med  

 avancestoplovens principper. jfr. især denne lovs §§ 1 og 5 vedrørende  

 indregning af omkostningsstigninger.
 Tilsynet vil i tilfælde, hvor omstændighederne tilsiger det, anmode  

 pengeinstitutter, der har indberettet gebyr- og provisionsforhøjelser om, at  

 indsende kalkulationer, der viser, at forhøjelsen er i overensstemmelse med  

 lovens principper.
 Idet man iøvrigt henviser til avancestoplovens principper, skal tilsynet  

 bemærke følgende om kalkulationsmetoden:
1. Kalkulationer skal indeholde en vejet  

 omkostningsfordeling for hver sats.
Det er således ikke tilstrækkeligt at  

 henvise til, at de samlede forhøjelser ikke overstiger de samlede  

 omkostningsstigninger, ligesom det ikke er tilstrækkeligt kun at henvise til  

 nogle enkelte omkostningsposter.
Kun i særlige tilfælde - f.eks. i forbindelse med gebyrpålæggelse på  

 ydelser, der tidligere har været gratis - kan anvendes en disproportional  

 fordeling af omkostningstigninger på de enkelte gebyrer.
Anvendelse af denne  

 metode kræver i hvert tilfælde tilladelse af tilsynet, og det er en  

 forudsætning, at den samlede bruttoavance ikke forøges.
2. Udgangspunktet for beregningen af de i  

 indregningsberettigede omkostningsstigninger er den sidst foretagne gebyr -  

 eller provisionsfastsættelse.
Såfremt en regulering ikke har fundet sted i  

 meget lang tid, vil det ikke være muligt at indregne omkostningsstigninger,  

 som ligger ekstraordinært langt tilbage i tiden henset til, hvad der er  

 kutyme på det pågældende område.
3. Såfremt der foreligger forskellige gebyr- eller  

 provisionssatser i forskellige filialer, betragtes hver enkelt filial som en  

 enhed i forbindelse med reguleringer.
Tilsynet vil dog som dokumentation for  

 omkostningsstigninger godtage en beregning på grundlag af omkostningsforhold  

 for hele pengeinstituttet.
 4. Specielt for gebyrer på udlandsområdet kan  

 pengeinstitutter, der igennem en længere periode og som i alt overvejende  

 grad har fået udført udlandsforretninger gennem et andet pengeinstitut,  

 indtil videre følge pågældende pengeinstituts gebyrfastsættelser, såfremt de  

 er i overensstemmelse med lovgivningen og indberettet til tilsynet.
 I de tilfælde, hvor et pengeinstitut i tiden umiddelbart før den 5.  

 oktober 1982 havde en unormal lav bruttoavance, ringe indtjening eller endog  

 underskud, vil tilsynet kunne undlade at skride ind.
 Det skal endelig bemærkes, at tilsynet fortsat følger udviklingen i  

 rentemarginalen og den generelle indtjening på grundlag af de indsendte  

 kvartalsregnskaber med supplerende oplysninger samt udviklingen i  

 pengeinstituttets typiske rentesatser.
