Den momsmæssige  

 behandling af fodpleje Som svar på en forespørgsel fra Told- og  

 Skattestyrelsen har Sundhedsstyrelsens oplyst, at det er Sundhedsstyrelsens  

 opfattelse, at fodplejebehandlinger, der udføres af fodplejere, der er  

 uddannede på skole eller i mesterlære før 1986 kan anses for at høre under  

 det  

 sundhedsmæssige område.
Behandlinger, der udføres af disse fodplejere kan  

 således momsfritages som "anden egentlig sundhedspleje" efter  

 momslovens § 13, stk. 1, nr. 1.
 Fodplejebehandlinger er desuden fritaget for moms,  

 hvis fodplejeren opfylder uddannelseskravene for alternative behandlere, der  

 blev offentliggjort i TfS 1999, 736:
Anatomi/fysiologi 200 lektioner  

  

 Sygdomslære/farmakologi 100 lektioner  

  

 Den primære alternative behandlingsform 250 lektioner  

  

 Psykologi 50 lektioner  

  

 Klinikvejledning/klientbehandling 10 lektioner  

  

 Introduktion til andre alternative behandlingsformer 50 lektioner Der er mulighed for dispensation for fodplejere,  

 der har afsluttet deres uddannelse inden den 1. juli 2000. Disse fodplejere  

 vil  

 være omfattet af momsfritagelsen for anden egentlig sundhedspleje, når de kan  

 dokumentere, at de har gennemført et uddannelsesforløb, der som minimum  

 svarer  

 til samlet 400 lektioner inden for områderne anatomi/fysiologi,  

 sygdomslære/farmakologi og fodpleje (den primære alternative  

 behandlingsform).
