Betænkning afgivet af Udvalget for Forretningsordenen den 3.  

 december 2003 Betænkning og indstilling om ændring af forretningsorden for Folketinget Folketingssalen er traditionelt set centrum for den  

 politiske debat i Danmark.
Det er her, synspunkterne skal samles og den  

 endelige beslutning tages.
I det moderne demokrati har debatten imidlertid  

 bredt sig ud i tid og rum, også ved Folketingets, regeringens og de enkelte  

 medlemmers egne initiativer.
Det sker ved høringer og konferencer, optræden i  

 medieindslag, udsendelse af pressemeddelelser m.m.
I et vist omfang sker det  

 formaliseret for at udvikle demokratiet og inddrage interesserede  

 borgergrupper  

 i beslutningerne og sikre, at de berørte grupper bliver hørt.
 Den politiske debat kommer herved ofte til at foregå i  

 medierne og i offentligheden, længe inden den når til Folketingssalen i form  

 af  

 en førstebehandling, en forespørgsel eller et spørgsmål til ministeren.
Den del af debatten, hvor regeringen i dialog med andre  

 partier søger at få flertal for sin politik, er i stigende grad rykket over i  

 ministeriernes mødelokaler, hvor der indgås aftaler og forlig.
Flertallet er  

 ofte i hus, inden lovforslaget fremsættes og debatteres.
Folketingets placering i lovgivningsprocessen og adgang til  

 at kontrollere regeringen gør det så meget desto mere nødvendigt løbende at  

 overveje Tingets arbejdsformer.
Det må herved sikres, at Tingets egne  

 beføjelser ikke blot udvikler sig til en formel bekræftelse af beslutninger  

 truffet i andet regi.
Folketinget må således til stadighed overveje og  

 eventuelt justere de former og rammer, som folketingsdebatten foregår under,  

 således at Tinget i det moderne samfund bliver ved med at være  

 omdrejningspunktet for personer, der ønsker at følge med og deltage i  

 folkestyret.
 Eksempler på en sådan justering er den spørgetime, som  

 Folketinget indførte med start i 1997, og 1. behandling af finanslovforslaget  

 i  

 september.
Endvidere kan nævnes en stigende tendens til, at de  

 traditionelt lukkede udvalgsmøder åbnes for offentligheden, oftest i  

 forbindelse med samråd med ministeren.
Lettere adgang for offentligheden til  

 Folketingssalen er også gennemført ved, at mange nu har mulighed for at følge  

 møderne i Folketingssalen direkte på skærmen enten via Folketingets netsted  

 eller på DK4.
Folketingets Præsidium og Udvalget for Forretningsordenen  

 har i det forløbne år fortsat overvejelserne om sådanne justeringer af debat-  

 og arbejdsformer.
Hovedsigtet har været at give medlemmerne mulighed for at  

 debattere aktuelle emner med den ansvarlige minister, tilstræbe en klarere  

 afgrænsning af drøftelserne, så tiden udnyttes maksimalt, og sikre, at  

 debatstrukturen giver mulighed for meningsudveksling mellem det pågældende  

 medlem og ministeren og ikke gøres uforståelig af for mange parallelle  

 debatter.
Debatdeltagernes placering i salen er også indgået i  

 overvejelserne.  

 I bestræbelserne på at sikre folketingsarbejdets aktualitet er endvidere  

 indgået overvejelser om styrkelse af udvalgenes arbejdsformer.
Den politiske debat er i stadig bevægelse og finder hele  

 tiden nye veje.
Det illustreres godt af, at der parallelt med drøftelserne om  

 nye debatformer i Folketinget i øjeblikket finder en diskussion sted i  

 offentligheden om, hvorvidt den politiske debat skal hæves op over de  

 konkrete  

 lovforslag til i højere grad at handle om overordnede, principielle  

 spørgsmål.  

 Dette øger også behovet for, at Tinget hele tiden udvikler rammerne for den  

 politiske debat og sørger for, at procedurerne og forretningsordenen ikke  

 hindrer udviklingen, men hele tiden er et egnet forum, hvor de politiske  

 ideer  

 og værdier mødes og brydes.
Erfaringerne viser, at det er en kompliceret proces at  

 påvirke og ændre et parlaments debatformer.
Det var eksempelvis allerede i  

 1999  

 nødvendigt at ændre den »uforberedte« spørgetime, der blev indført i 1997.  

 Præsidiet betragter derfor de nu foreslåede ændringer som prøveordninger og  

 vil  

 løbende vurdere behovet for ændringer eller ophævelse af  

 uhensigtsmæssigheder.  

 En redegørelse herom vil blive tilsendt Udvalget for Forretningsordenen i  

 sommeren 2004.
Forbedret langtidsplanlægning af  

 folketingsarbejdet Planer for behandling af lov- og beslutningsforslag i  

 Folketingssalen har hidtil ikke rakt ud over 2-3 uger og har i det væsentlige  

 kun omfattet fremsatte forslag.
 Regeringens planer for fremsættelse af forslag og afgivelse  

 af redegørelser fremgår af lovkataloget i oktober og af fire efterfølgende  

 statusrapporter, mens der ikke foreligger tilsvarende planer med hensyn til  

 fremsættelse af private forslag.
Udvalget  

  

 har  

 overvejet, i hvilket omfang disse planer vil kunne indgå i tilrettelæggelsen  

 af  

 folketingsarbejdet Udvalget  

  

 skal  

 præcisere, at udgangspunktet for tilrettelæggelsen af folketingsarbejdet er,  

 at  

 arbejdet i Folketingssalen skal have førsteprioritet for såvel medlemmer som  

 ministre i de lidt over 100 årlige mødedage i Folketinget.
Samtidig er det  

 naturligvis nødvendigt, at de, der har ansvaret for folketingsarbejdet, tager  

 størst muligt hensyn og på et så tidligt tidspunkt som muligt konkretiserer  

 forventningerne til såvel ministre som folketingsmedlemmer.
Målet på længere sigt med en forbedret planlægning er efter  

  

 udvalgets  

  

 opfattelse kvartalsvis forud  

 at kunne angive det væsentligste indhold af folketingsmøderne  i hvert  

 fald  

 hovedparten af førstebehandlinger og fremkomne forespørgsler  med afsat  

 plads  

 til helt aktuelle sager.
En sådan ordning med aftaler over en længere  

 tidsperiode vil gøre det lettere for både ministre og folketingsmedlemmer at  

 planlægge andre aktiviteter.
Et første skridt til forbedring af planlægningen af  

 regeringsforslag er efter  

  

 udvalgets  

  

 opfattelse  

 at udvikle samarbejdet mellem det enkelte ministerium og Folketingets  

 Lovsekretariat.
I lovkataloget i oktober og de fire efterfølgende  

 statusoversigter er der eksempelvis angivet et forventet  

 fremsættelsestidspunkt  

 for ministeriernes lovforslag inden for en 14-dages-periode.
Så snart  

 fremsættelsestidspunktet ligger fast, giver ministeriet besked til  

 Lovsekretariatet.
Samtidig kan der træffes aftale med Lovsekretariatet om,  

 hvornår førstebehandling skal finde sted.
Lovsekretariatet vil fortsat søge  

 at  

 placere eventuelle forespørgsler, redegørelser og forslag vedrørende den  

 pågældende minister samme dag.
Som en nyskabelse vil Lovsekretariatet give  

 ministerierne mulighed for  på baggrund af forventninger om kommende  

 sager  

 inden for det enkelte ministerområde  efter aftale at reservere en  

 bestemt  

 mødedag uden angivelse af de enkelte sager.
 Udvalget  

  

 skal  

 endvidere henstille til folketingsgrupperne at søge egne forslag fremsat så  

 betids, at de kan behandles sammen med regeringsforslag om samme emne.
Endelig bør udvalgene fortsætte arbejdet med at forbedre  

 planlægningen af udvalgsarbejdet.
Herved vil også udvalgenes tidsplaner på  

 bedst mulig måde kunne indgå i langtidsplanlægningen for arbejdet i  

 Folketingssalen.
Udvalgene bør overveje med passende mellemrum, f.eks. ved  

 folketingsårets start og i tilknytning til statsministerens statusoversigter,  

 at drøfte tilrettelæggelsen af udvalgsbehandlingen af regeringens lovforslag  

 med de ansvarlige ministre.
Herved vil ministrene kunne medvirke til at  

 vurdere  

 den nødvendige behandlingstid, bl.a. ud fra vurdering af forslagenes omfang  

 og  

 indhold, kompleksitet, politiske implikationer m.v.
I en fremtidig langtidsplanlægning søges onsdag forbeholdt  

 til spørgetid, aktuel debat (se nedenfor) og forespørgsler.
Når erfaringer  

 hermed er opnået, bør tilrettelæggelsen af de enkelte onsdagsmøder, specielt  

 dagsordenspunkternes rækkefølge og tidsmæssige placering, overvejes ud fra  

 hensynet til offentlighedens mulighed for at følge debatten.
 Et elektronisk værktøj til langtidsplanlægning indgår i det  

 kommende administrative edb-system for parlamentariske dokumenter, TingDok.
Under drøftelserne i  

  

 Præsidiet  

  

 og  

  

 Udvalget for Forretningsordenen  

  

 har der været almindelig tilslutning til gradvis at søge gennemført en  

 længere  

 tidshorisont i planlægningen i retning af ovenstående model og i stigende  

 omfang at søge sager fra enkelte ministerområder og emnekredse samlet på den  

 enkelte dagsorden.
Det har dog samtidig været opfattelsen, at  

 langtidsplanlægningen bør udvikles langsomt over tid, således at der løbende  

 bliver mulighed for at finde en hensigtsmæssig afvejning mellem på den ene  

 side  

 en struktureret lovbehandling og på den anden side behovet for aktuelle  

 politiske debatter og beslutninger.
 På baggrund af disse tilkendegivelser er forslaget, der ikke  

 kræver ændringer af forretningsordenen, allerede ved at blive implementeret  

 af  

 formanden og administrationen.
Ændring af spørgetimen om tirsdagen Allerede i forbindelse med indførelsen af spørgetimen i 1997  

 blev det overvejet at indlede denne med en orientering ved statsministeren om  

 regeringens overvejelser og påtænkte foranstaltninger.
Herved ville  

 orienteringen komme kort tid efter det ugentlige ministermøde.
Forslaget blev  

 dog ikke gennemført.
Udvalget  

  

 har på ny  

 drøftet en sådan ordning, og et  

  

 flertal  

  

 (udvalget  

 med undtagelse af EL) foreslår, at hver spørgetime indledes med en kort  

 redegørelse fra statsministeren om foranstaltninger, der påtænkes iværksat af  

 regeringen, eller om andre offentlige anliggender.
Taletiden for  

 statsministeren foreslås fastsat til 5 minutter, således at der vil være 55  

 minutter til afvikling af selve spørgetimen.
Spørgere skal fortsat kunne få  

 ordet 3 gange efter svaret.
Adgangen til spørgsmål fra medspørgere afskaffes.
Der er i  

  

 udvalget  

  

 enighed  

 om, at der er behov for en bedre koordinering af de mundtlige spørgeformer  

 tirsdag og onsdag.
Det henstilles derfor til statsministeren ved udvælgelse  

 af  

 ministre, der i øvrigt følger ham i tirsdagens spørgetime, at inddrage  

 kendskab  

 til, hvilke ministre der skal besvare spørgsmål i spørgetiden onsdag/deltage  

 i  

 en aktuel debat onsdag, for så vidt muligt at undgå en gentagelse af  

 debatterne.
Der er  

  

 enighed  

  

 om,  

 at politiske ordførere for oppositionspartierne bør deltage i  

 tirsdagsspørgetimen i videre omfang end hidtil, ligesom der her bør tages  

 hensyn til, at også mindre grupper får adgang til at stille spørgsmål.
Ved  

 formandens tilrettelæggelse af spørgetimen og fordelingen af adgangen til at  

 stille spørgsmål bør gruppeformænd og politiske ordførere have  

 fortrinsstilling  

 inden for partiet.
 Endelig er der tilslutning  


  

 fra et  

  

 flertal  

  

 (udvalget  

 med undtagelse af EL) til, at medspørgere ikke længere kan få adgang til at  

 stille spørgsmål, men i stedet eventuelt bør tilmelde sig som spørgere.
 Der henvises til punkt 10, 11 og 15 nedenfor i forslaget til  

 ændring af forretningsordenen.
Indførelse af en ny debatform kaldet »aktuel  

 debat« Den bedste mulighed for medlemmerne for at få en debat om  

 helt aktuelle emner gives i dag ved spørgsmål til mundtlig besvarelse i  

 spørgetiden om onsdagen.
Der kan stilles op til 3 spørgsmål pr. medlem, og  

 der  

 stilles ofte spørgsmål om samme emne fra andre medlemmer.
Der kan derfor  

 udvikle sig en større drøftelse om dette emne fordelt på mange spørgsmål og  

 muligvis relativt få deltagere og således ustruktureret i forhold til normale  

 ordførerrunder.
Mængden af spørgsmål og de mange gentagelser må formodes at  

 begrænse offentlighedens interesse i spørgetiden.
Endvidere gennemføres der årligt omkring 70 forespørgsler,  

 som er en anden måde at få en debat om et aktuelt emne på.
Folketingets  

 samtykke til fremme af disse gives (rutinemæssigt) uden debat.
Ventetiden fra  

 fremsættelse til gennemførelse skønnes i gennemsnit at være ca. 2 måneder,  

 selv  

 om en forespørgsel som udgangspunkt, jf.
FO § 21, stk. 2, skal forhandles  

 senest 10. mødedag efter, at Tinget har givet samtykke til fremme.  

 Aktualiteten  

 af en forespørgsel kan derfor være svækket på det tidspunkt, hvor den  

 forhandles.
 Som muligt alternativ til onsdagsspørgsmål og forespørgsler  

 har  

  

 udvalget  

  

 drøftet en ny debatform,  

 »aktuel debat«, hvor grupperne (ved gruppeformanden) kan indlevere et forslag  

 til emne for en aktuel debat til Folketingets formand inden mandag kl. 10.00.  

 På baggrund af de fremkomne ønsker og spørgsmål samt under hensyn til en  

 rimelig fordeling af debatinitiativet mellem grupperne over et antal onsdage  

 og  

 ministerens mulighed for at møde frem m.v. træffer formanden afgørelse om,  

 hvorvidt der den kommende onsdag skal gennemføres en aktuel debat, og om  

 hvilket emne.
 Et  

  

 flertal  

  

 (udvalget  

 med undtagelse af EL) er enigt om at indføre mulighed for aktuelle debatter  

 på  

 onsdage i tidsrummet kl. 12-13. Det er en vigtig forudsætning, at der bliver  

 tale om en rationalisering og ikke længere møder, og det anses for meget  

 positivt, at muligheden for afholdelse af debatter om aktuelle emner nu  

 forbedres.
 En aktuel debat vil få følgende struktur:
   

 	  

    

 Begrundelse fra den  

 initiativtagende gruppe (2 minutter).
   

 	  

    

 Ministerens besvarelse  

 (5 minutter).
   

 	  

    

 Ordførerrunde uden  

 »afbrydelse« af korte bemærkninger (3 minutter til hver).
   

 	  

    

 Svar fra ministeren (5  

 minutter).
   

 	  

    

 Hver ordfører får  

 mulighed for at stille 1 spørgsmål til minister eller anden ordfører og få  

 umiddelbart svar (1 minut pr. ordfører + 1 minut til svar).
 Endvidere vil hele debatten kunne foregå fra pladserne på  

 samme måde som f.eks. i spørgetiden.
 Folketingets formand drager omsorg for, at medlemmer, der  

 har stillet § 20-spørgsmål om samme emner til besvarelse om onsdagen, i løbet  

 af mandagen opfordres til at tage disse spørgsmål tilbage.
 Der henvises til punkt 4 og 12 nedenfor i forslaget til  

 ændring af forretningsordenen.
Ændring af spørgetiden om onsdagen Spørgetiden trækker i dag ofte ud og har i nogle tilfælde  

 varet mere end 4 timer.
Det skyldes som nævnt ovenfor dels, at der kan  

 stilles  

 op til 3 spørgsmål pr. medlem, og at der ofte stilles spørgsmål om samme emne  

 fra andre medlemmer, dels, at hver hovedspørger ifølge praksis under hvert  

 spørgsmål har adgang til 4 supplerende spørgsmål og hver medspørger til 2  

 spørgsmål.
Herved udvikler adgangen til at stille spørgsmål sig væk fra den  

 oprindelige tanke med spørgsmålsinstituttet og i retning af en  

 »miniforespørgsel«.
Et  

  

 flertal  

  

 (udvalget  

 med undtagelse af EL) er enigt i, at der bør finde en reducering sted af  

 spørgetiden om onsdagen Der er derfor  

  

 enighed  

  

 om, at et medlem til hver spørgetime kun kan stille 2 spørgsmål.
Spørgeren kan få ordet i 1 minut til at begrunde  

 spørgsmålet.
Ministeren har op til 2 minutter til at besvare spørgsmålet.  

 Herefter kan spørgeren få ordet op til 3 gange a 1 minut til yderligere  

 spørgsmål, og ministeren får hver gang 1 minut til at svare. Ønsker et medlem  

 at være medspørger, skal dette meddeles Lovsekretariatet senest kl. 10.00 2  

 hverdage forinden (normalt mandag kl. 10). En medspørger kan få ordet 2 gange  

 a  

 1 minut, og ministeren vil også her have 1 minut til at svare på hvert  

 spørgsmål.
Et spørgsmål vil herefter blive afviklet således, at der gives  

 ministersvar efter hvert indlæg fra en hovedspørger eller medspørger.
Der vil herved næppe finde en reduktion sted af  

 tidsforbruget ved det enkelte spørgsmål, medmindre antallet af medspørgere  

 falder kraftigt.
Reduktionen må ske ved nedsættelsen af antallet af spørgsmål  

 pr. medlem til den enkelte spørgetid.
 Fristen for indlevering af spørgsmål til mundtlig besvarelse  

 i spørgetiden rykkes til kl. 11.00 3 hverdage forinden (normalt fredag kl.  

 11),  

 således at spørgsmålene kan være tilgængelige på Folketingets web senest  

 samme  

 dag kl. 16. Denne umiddelbare weboverførsel indføres af hensyn til  

 medlemmernes  

 overvejelser om at blive medspørgere på et eller flere spørgsmål.
 Der henvises til punkt 5, 7, 8 og 14 nedenfor i forslaget  

 til ændring af forretningsordenen.
Ændring af reglerne for åbne samråd som muligt  

 alternativ til forespørgselsdebatter Det store antal forespørgsler indikerer et behov for et  

 alternativ, og øget anvendelse af åbne samråd kunne være en mulighed.
Der er  

 i  

 den forbindelse behov for, at udvalgene giver mulighed for egentlig debat i  

 udvalgene af et emne og ikke kun for spørgsmål til ministeren.
Udvalgene  

 opfordres til at drøfte strukturen for en sådan debat, der bør kunne veksle  

 fra  

 udvalg til udvalg.  

  

 Udvalget for  

 Forretningsordenen  

  

 skal henlede opmærksomheden på udvalgenes mulighed for  

 at afgive beretning som opfølgning på et sådant samråd og som alternativ til  

 en  

 vedtagelse under en forespørgsel.
Der  

  

 foreslås  

  

 sikret mindretal (på mindst 3 medlemmer) i et udvalg adgang til at få  

 gennemført, at et samråd holdes for åbne døre.
Udvalget for  

 Forretningsordenen  


  

 skal herved henvise til, at det  

 allerede i dag er praksis i udvalgene at imødekomme mindretals ønsker om  

 samråd, uanset at beslutningen herom træffes ved almindeligt flertal.  

 Udvalget  

 træffer i henhold til forretningsordenen selv beslutning om, under hvilke  

 forhold det åbne samråd skal afvikles, men bl.a. på baggrund af henvendelser  

 fra de elektroniske medier henstilles det, at der ved tilrettelæggelsen af  

 samrådet er åbenhed over for, at tv- og/eller radiooptagelse kan finde sted.  

 Præsidiet vil undersøge mulighederne for at forbedre de tekniske faciliteter  

 herfor.
 Der henvises til punkt 3 nedenfor i forslaget til ændring af  

 forretningsordenen samt til Enhedslistens betænkningsbidrag, hvoraf det bl.a.  

 fremgår, at Enhedslisten kan tilslutte sig ovenstående, men har stillet  

 forslag  

 om, at et af de mindst 3 medlemmer, der anmoder om, at et samråd skal  

 afholdes  

 for åbne døre, skal være initiativtageren til samrådet.
Mulighed for grundigere behandling af forslag  

 til vedtagelse Forslag til vedtagelse (tidligere kaldet forslag til  

 motiveret dagsorden) fremsættes, forhandles og sættes til afstemning normalt  

 inden for et par timer.
Det giver ikke altid mulighed for at sikre klarhed i  

 formuleringer og overblik over konsekvenser.
Udvalget har derfor overvejet  

 behovet for at give adgang til udvalgsbehandling af fremsatte  

 vedtagelsesforslag med henblik på genoptagelse af forespørgslen kort tid  

 derefter.
Der fremsættes i gennemsnit 2 forslag til vedtagelse under hver af  

 de  

 ca. 70 årlige forespørgsler.
Derudover er der adgang til at fremsætte forslag  

 til vedtagelser under åbningsdebatten i oktober.
Udvalget  

  

 finder,  

 at det blandt andet af afstemningsmæssige grunde er væsentligt, at der ikke  

 gives adgang til ændringsforslag til forslag til folketingsvedtagelser, og at  

 det derfor må være de samme vedtagelsesforslag, der skal videreføres og  

 sættes  

 til afstemning under den genoptagne forespørgselsdebat.
Det har endvidere  

 været  

 opfattelsen, at udvalgsbehandling af vedtagelsesforslag kan føre til, at  

 forslagene tillægges en utilsigtet større betydning som alternativ til lov-  

 og  

 beslutningsforslag.
På denne baggrund har tanken om udvalgsbehandling ikke  

 vundet tilslutning.
Der har dog været enighed i udvalget om at henstille til  

 grupperne at fremsende forslag til vedtagelse (gerne elektronisk) til  

 Lovsekretariatet inden debatten og i hvert fald så betids, at forslagene vil  

 kunne omdeles umiddelbart efter fremsættelsen.
 Ændring af dokumentationen af § 20-spørgsmål  

 til skriftlig besvarelse m.v.
Med det nye informationssystem for det parlamentariske  

 arbejde (TingDok) vil der komme forbedrede fremvisningsmuligheder for  

 spørgsmål/svar, og der vil ikke være nogen særlig begrundelse for  

  

 forskellen i dokumentation  

  

 af §  

 20-spørgsmål til skriftlig besvarelse (der hidtil har været optaget i  

 Folketingstidende) og udvalgsspørgsmål til skriftlig besvarelse.
Hertil  

 kommer,  

 at antallet af § 20-spørgsmål til skriftlig besvarelse er stærkt stigende og  

 efterhånden udgør en væsentlig del af Folketingstidende.  

  

 Udvalget  

  

 har på den baggrund tilsluttet sig, at § 20-spørgsmål til  

 skriftlig besvarelse fra og med folketingsåret 2004-05 (det nye TingDoks  

 ibrugtagning) ikke længere optages i Folketingstidende.
 Udvalget  

  

 har  

 endvidere tilsluttet sig, at en spørger fremover får mulighed for at udbede  

 sig  

 svar inden for en  

  

 længere frist end 6  

 hverdage  

  

 (lørdag ikke medregnet), således at svarfristen i det enkelte  

 tilfælde efter medlemmets eget ønske kan tilpasses særlig omfattende og  

 komplicerede spørgsmål, der f.eks. indebærer høring af forskellige instanser.
 Der henvises til punkt 9 nedenfor i forslaget til ændring af  

 forretningsordenen.
Det har været overvejet at forene de to spørgsmålsformer i  

 én form.
Udviklingen har gjort, at § 20-spørgsmål til skriftlig besvarelse og  

 udvalgsspørgsmål under alm. del til skriftlig besvarelse i et vist omfang  

 omhandler samme emner og stilles parallelt som såvel § 20-spørgsmål som  

 udvalgsspørgsmål.
Det har imidlertid været opfattelsen, at de to  

 spørgsmålsformer tjener så forskellige politiske formål, at der er behov for  

 at  

 opretholde de to spørgsmålsinstitutter som separate værktøjer.
Der er dog  

 behov  

 for koordinering af formkrav med henblik på at sikre, at spørgsmål kan »stå  

 alene«, og for at sikre søge- og abonnementsmuligheder, når det kommende  

 TingDok tages i brug, efter planen i begyndelsen af folketingsåret 2004-05.  

 Disse tiltag kræver ikke i sig selv ændring af forretningsordenen.
Udbredelse af forhandlingerne om  

 finanslovforslaget Finanslovforslaget behandles stort set efter samme regler  

 som andre lovforslag, dvs. med 3 behandlinger i Folketingssalen og  

 mellemliggende udvalgsbehandling.
I Folketingssalen ligger vægten på debatten  

 ved 1. behandling i september og 3. behandling i december, og begge gange er  

 debatten relativt generel og sker primært med partiernes finansordførere som  

 ordførere.
Det har været drøftet, om der er behov for en mere dybtgående og  

 fokuseret  

 behandling af de enkelte ministerparagraffer, således at den hidtidige  

 behandling af finanslovforslaget suppleres af muligheden for et antal  

 debatter  

 opdelt på emner med udgangspunkt i de enkelte paragraffer i  

 finanslovforslaget,  

 og således at det er de pågældende fagordførere, der gennemfører debatten.
 Et  

  

 flertal  

  

 (udvalget  

 med undtagelse af EL)  


  

 finder, at der  

 i dag er tilstrækkelige muligheder for det enkelte udvalg til teknisk  

 gennemgang og skal pege på muligheden for at gennemføre en efterfølgende  

 politisk debat i et åbent samråd med den eller de aktuelle ministre.
Debatter om de (amts)kommunale bloktilskud Staten yder i henhold til lov om kommunal udligning og  

 generelle tilskud til kommuner og amtskommuner et årligt tilskud til kommuner  

 og amtskommuner.
Tilskuddet fastsættes af finansministeren med tilslutning  

 fra  

 Folketingets Finansudvalg, idet Finansudvalget efter hidtidig praksis ultimo  

 juni tiltræder et aktstykke, der er udarbejdet af finansministeren med  

 udgangspunkt i forhandlingerne med de kommunale parter.
Det tiltrådte  

 aktstykke  

 har ofte tilknyttet påtegninger med stemmeforklaringer eller betingelser  

 vedrørende bevillingsanvendelsen.
 Resultatet af bloktilskudsforhandlingerne foreligger  

 normalt først i Folketingets mødefri periode, og bloktilskuddene debatteres  

 normalt ikke offentligt i Folketinget.
 På denne baggrund har udvalget drøftet to muligheder for en  

 grundigere behandling af aftalen om bloktilskud:
 1)  

 	  

    

  

 Før  

  

 påbegyndelsen af forhandlingerne afholdes en forespørgsel om de  

 forestående forhandlinger.
 2)  

 	  

    

  

 Efter  

  

 forhandlingernes afslutning træffer Folketinget efter en  

 debat i Folketingssalen beslutning om bloktilskuddene på baggrund af en  

 betænkning og indstilling fra Finansudvalget.
Udvalget  

  

 finder,  

 at en forespørgsel før forhandlingernes start kan være et godt instrument til  

 at få trukket linjerne op, dog næppe således, at der vil blive meldt klart ud  

 fra alle grupper.
Det er allerede i dag næsten fast praksis, at der afholdes  

 en  

 forespørgsel i maj måned forud for forhandlingernes igangsættelse.
Derimod er  

 der ikke tilslutning til, at Folketinget skal godkende den indgåede aftale i  

 et  

 møde i Folketingssalen i juni måned.
Denne tilslutning bør fortsat gives i  

 Finansudvalget.
Ved siden af forespørgslen i maj og den endelige vedtagelse i  

 juni i Finansudvalget skal Udvalget for Forretningsordenen henvise de enkelte  

 fagudvalg til at udnytte muligheden for at afholde åbne samråd om  

 kommuneaftalerne.
Begrundelse ved undladelse af at svare på  

 spørgsmål fra medlemmer og udvalg Efter forretningsordenen kan en minister erklære, at  

 ministeren ikke ser sig i stand til eller ønsker at besvare et spørgsmål fra  

 et  

 medlem, jf. § 20, stk. 4 og 11. Hvis en minister ikke ser sig i stand til at  

 besvare et udvalgsspørgsmål, bør ministeren, jf. § 8, stk. 6, snarest muligt  

 og  

 inden 4 uger meddele dette skriftligt.
Ministrenes forpligtelse over for Folketinget til at svare  

 på spørgsmål i henhold til forretningsordenen bygger på det parlamentariske  

 ansvar.
Indførelsen af en retlig forpligtelse ville forudsætte hjemmel i  

 grundloven eller lov.
 Udvalget  

  

 kan  

 imidlertid tilslutte sig, at det præciseres over for ministrene, at de skal  

 begrunde en afvisning af at besvare spørgsmål.
 Der henvises til punkt 2 og 6 nedenfor i forslaget til  

 ændring af forretningsordenen.
Ændrede regler for korte bemærkninger generelt Korte bemærkninger er utvivlsomt med til at sikre en livlig  

 debat, men forløbet bliver  især i større debatter  ofte  

 kritiseret som  

 uklart og umuligt at følge.
Det enkelte medlems traditionelt 3 korte  

 bemærkninger til en tidligere ordfører vil  uanset den indre sammenhæng  

   

 blive adskilt af ordvekslinger mellem samme ordfører og andre medlemmer.  

 Hertil  

 kommer, at denne spredte meningsudveksling i de korte bemærkninger ofte  

 ganske  

 kommer til at overskygge ordførernes taler.
Der er eksempler på, at  

 afviklingen  

 af korte bemærkninger har taget 5-10 gange så længe som selve ordførertalen.
Endelig har »den spredte fægtning« mellem en ordfører og  

 mange forskellige medlemmer gjort det svært for formanden at administrere  

 reglen om, at en kort bemærkning altid skal rettes til ordføreren.
Der har  

 ofte  

 været tilløb til en sideløbende debat mellem andre medlemmer end ordføreren.
Der har været drøftet et forslag om, at der tales fra  

 pladserne efter hvert ordførerindlæg på samme måde som under spørgetiden, og  

 at  

 medlemmerne hver kan få 2 korte bemærkninger lige efter hinanden og med  

 umiddelbart svar.
Herved sikres, at ordvekslingen i det væsentlige bliver et  

 anliggende mellem ordføreren og det pågældende medlem.
Det har videre været  

 drøftet,  

 om korte bemærkninger efter et ordførerindlæg skal være afviklet inden for en  

 begrænset tidsperiode.
Et  

  

 flertal  

  

 (udvalget  

 med undtagelse af EL)  


  

 finder, at der  

 bør finde en reduktion sted af antallet af korte bemærkninger under store  

 debatter (åbningsdebatten, afslutningsdebatten og anden del af  

 tredjebehandlingen af finanslovforslaget). Det er meget uheldigt, at små  

 grupper i enkelte tilfælde først kan få deres ordførertale efter mange timers  

 forløb og på et tidspunkt, hvor medierne ikke længere følger debatten med  

 samme  

 intensitet.  

  

 Udvalget  

  

 og  

  

 Præsidiet  

  

 er enige om, at der ikke bør  

 gives adgang til korte bemærkninger, før alle ordførere har afviklet deres  

 ordførertaler.
Derefter kan alle medlemmer, der måtte ønske det, få adgang  

 til  

 2 korte bemærkninger til hver af ordførerne.
Efter hver kort bemærkning, der  

 afvikles fra pladsen, svarer den adspurgte ordfører fra talerstolen.
Herefter  

 får ministeren (stats- eller finansministeren) ordet til som i dag at  

 kommentere ordførerindlæg m.m. i debatten. 1. runde afsluttes med korte  

 bemærkninger til ministeren.
Et  

  

 flertal  

  

 (udvalget  

 med undtagelse af EL) er endvidere enigt om, at der ved øvrige forhandlinger  

 vil blive givet alle medlemmer, der måtte ønske det, adgang til at fremsætte  

 2  

 korte bemærkninger i direkte fortsættelse af hinanden fra pladsen til hver  

 ordfører eller minister.
Det sker i umiddelbar fortsættelse af den  

 pågældendes  

 tale.
Ordførerindlæggene vil således blive afbrudt af en række mellemkommende  

 bemærkninger.
Også her gennemføres forhandlingen således, at der gives svar  

 fra  

 talerstolen efter hver kort bemærkning.
Ordførertaletider ved de store debatter I overvejelserne om en bedre struktur for de store debatter  

 er også indgået længden af ordførertalerne i 1. runde.
Der tænkes her på  

 åbnings- og afslutningsdebatterne samt de to tredjebehandlinger af  

 finanslovforslaget.
 Der er  

  

 enighed om  

  

 at  

 begrænse taletiden under disse debatter samt ved 1. og 2. behandling af  

 finanslovforslaget fra 20 minutter til 15 minutter i første runde, medens  

 taletiden i 2. runde fastholdes til 10 minutter.
 Der henvises til punkt 12 nedenfor i forslaget til ændring  

 af forretningsordenen.
Ændrede regler for gennemførelsen af 3.  

 behandling af finanslovforslaget, herunder for korte bemærkninger 3. behandling af finanslovforslaget er traditionelt fordelt  

 på 2 umiddelbart efter hinanden følgende mødedage, hvor den første dag  

 anvendes  

 til ændringsforslag og den næste til forslaget i dets helhed.
De seneste år  

 har  

 grupperne begge dage udvalgt den finanspolitiske ordfører, og debatten de 2  

 dage har derfor ikke adskilt sig væsentligt fra hinanden.
 Finansudvalget har foreslået, at der gennemføres større  

 afstand mellem de to dele af 3. behandling ved indførelse af enten  

 mellemliggende mødedag(e) eller weekend.
 Finansudvalget har endvidere foreslået, at adgangen til at  

 fremkomme med korte bemærkninger ved 3. behandling af finanslovforslaget som  

 helhed (andendagen af 3. behandling) skal administreres efter samme regler  

 som  

 ved debatten om statsministerens åbningsredegørelse.
Udvalget for Forretningsordenen  

  

 kan støtte Finansudvalgets første forslag, der ikke kræver ændringer i  

 forretningsordenen.
For så vidt angår den anden del af Finansudvalgets  

 forslag,  

 henvises til bemærkningerne ovenfor om korte bemærkninger generelt.
 Herefter indstiller et  

  

 flertal  

  

 (udvalget med undtagelse af EL) de i nedenstående forslag til  

 folketingsbeslutning indeholdte ændringer af forretningsordenen til  

  

 vedtagelse.
Et mindretal (EL) er enigt i, at der løbende er behov for at  

 vurdere debatformerne og forsøge sig med nye debatformer.
Der er desværre en  

 tendens til, at der bliver mindre reel debat og mere fremføring af politiske  

 udtalelser, der ikke forholder sig til, hvad de øvrige deltagere i debatten  

 mener.
Enhedslisten mener desuden, at der bør afsættes mere tid til  

 en reel debat om de konkrete forslag, som på flere punkter er ret omfattende  

 ændringer, særlig når hele den almindelige debatform med hensyn til  

 behandling  

 af lov- og beslutningsforslag ændres.
Selv om debatten om ændringer af  

 debatformer har kørt i Udvalget for Forretningsordenen siden foråret 2003, er  

 det først med udkast til betænkning i slutningen af november, det har ligget  

 klart, hvilke forslag der blot var løse ideer, og hvilke forslag et flertal  

 ønskede gennemført. Ændringen vedrørende debatformen for de almindelige lov-  

 og  

 beslutningsforslag er først kommet ind meget sent i forløbet og har derfor  

 ikke  

 været til grundig debat.
 Enhedslisten mener, at man samtidig med de mange ændringer  

 burde se på en forenkling af de mange forskellige debat- og taletidsregler,  

 da  

 der efterhånden er så mange forskellige procedurer for de forskellige typer  

 debat, at det er meget svært for selv garvede medlemmer at finde rundt i dem.
 Der er en række af de forsøg med debatformer, som et flertal  

 i udvalget foreslår, som Enhedslisten er uenig i:
For det første forslaget om, at statsministeren fremover  

 skal begynde spørgetimen om tirsdagen med en kort redegørelse.
Det vil efter  

 vores opfattelse blot forlænge statsministerens pressemøde ind i  

 Folketingssalen.
Vi er også imod at afskaffe muligheden for medspørgere.
Det  

 kan risikere at føre til, at debatten springer frem og tilbage mellem  

 emnerne,  

 i stedet for at et emne gøres færdig af gangen.
For det andet er Enhedslisten imod forslaget om at indføre  

 en aktuel debat i den foreslåede udformning.
Vi tror ikke, at det reelt vil  

 løfte den politiske debat, når det blot bliver en tredje mulighed i forhold  

 til  

 spørgetime og spørgetid, da vi ikke ser behovet for tre forskellige former  

 for  

 aktuel debat.
Derimod vil vi gerne se på en udvikling af spørgetimen.
For det tredje er vi imod begrænsningen af medlemmernes ret  

 til at stille spørgsmål om onsdagen til kun 2 spørgsmål pr. medlem.
Et medlem  

 kan godt have mere end 1-2 sager på en uge, og det kan i nogle tilfælde være  

 nødvendigt at stille mere end 1 spørgsmål for at få belyst en sag bedst  

 muligt.
Samtidig finder vi det helt uacceptabelt, at eventuelle  

 medspørgere skal tilmelde sig mandag i stedet for under debatten.
Vi finder,  

 at  

 det enten vil føre til, at det i en række sager ikke vil være muligt at  

 blande  

 sig i debatten og f.eks. prioritere at være flere medlemmer, der følger op på  

 et spørgsmål, eller at man risikerer, at mange medlemmer tilmelder sig som  

 medspørgere på en lang række spørgsmål for en sikkerheds skyld, så resultatet  

 måske bliver langt flere medspørgere, end der er i dag.
Endelig mener vi, at det må være praktisk muligt på 4 timer  

 at foretage den elektroniske overførsel af de § 20-spørgsmål, der måtte komme  

 i  

 den sidste time fredag formiddag.
Derfor mener vi ikke, at fristen skal  

 rykkes  

 frem fra kl. 12.00 til kl. 11.00.
 For det fjerde er Enhedslisten enig i, at et mindretal af en  

 vis størrelse skal kunne kræve, at et samråd afholdes som åbent samråd, men  

 vi  

 mener samtidig ikke, at andre  uden om indkalderen af samrådet   

 skal kunne  

 gennemtrumfe, at samrådet skal afholdes som åbent samråd, da den, der har  

 indkaldt samrådet, kan have en interesse i, at det bliver afholdt for lukkede  

 døre, f.eks. for at få fortrolige oplysninger fra ministeren.
For det femte mener Enhedslisten, at det var et godt forslag  

 at udbrede forhandlingerne om finanslovforslaget ved at have mulighed for et  

 antal debatter i Folketingssalen om enkelte paragraffer i finanslovforslaget  

 med fagordførere.
Men når der ikke kunne opnås flertal for dette forslag på  

 nuværende tidspunkt, støtter vi opfordringen til, at fagudvalgene afholder  

 åbne  

 samråd med de enkelte ministre om finanslovforslaget.
For det sjette mener Enhedslisten, at det var et godt  

 forslag at få en debat om kommuneaftalerne, som har lige så stor betydning  

 som  

 finansloven, ved at have en debat og en beslutning i Folketingssalen om  

 aftalerne, i stedet for at debat og beslutning foregår bag lukkede døre i  

 Finansudvalget.
Men når der ikke kunne opnås flertal for dette forslag på  

 nuværende tidspunkt, støtter EL opfordringen til, at fagudvalgene afholder  

 åbne  

 samråd med de enkelte ministre om forslaget til kommuneaftaler.
 For det syvende mener Enhedslisten, at de forslag,  

 flertallet i udvalget kommer med om at begrænse de korte bemærkninger,  

 kraftigt  

 begrænser muligheden for reel debat, og vi er klart imod forslagene.
Vi er ligeledes imod, at korte bemærkninger skal fremsættes  

 fra pladserne i stedet for fra talerstolen, blandt andet fordi vi tror, at  

 det  

 vil gøre det sværere for de mange tv-seere at følge med i debatten.
Og da de  

 mange forslag til ændringer i høj grad er begrundet i at gøre debatterne mere  

 levende og nemmere at følge for seerne, forstår vi ikke helt ideen med  

 forslaget.
Tanken om tidsbesparelse kan lige så vel opnås ved, at formanden  

 hele tiden gør opmærksom på, hvem de næste to talere er, så man kan nå at  

 stille sig parat ved talerstolen.
Enhedslisten er enig i, at vi skal gennemføre et forsøg ved  

 de store debatter (åbning, afslutning og finanslov), hvor alle ordførere  

 gennemfører deres ordførertaler i første runde uden afbrydelse af korte  

 bemærkninger og der derefter gennemføres en anden runde med debat i form af  

 korte bemærkninger.
Men vi er absolut imod, at antallet af korte bemærkninger  

 sættes ned til 2 pr. medlem.
Med hensyn til de almindelige debatter om lov- og  

 beslutningsforslag har der ikke hidtil været ønsker om ændringer, og  

 Enhedslisten kan slet ikke se, hvorfor vi dér skal begynde at skære ned på  

 debatmulighederne.
Ofte vil debatten ved førstebehandlingen kunne afklare en  

 række spørgsmål og præcisere, hvor der er enighed og uenighed, så der bliver  

 et  

 bedre grundlag for det videre udvalgsarbejde.
En indskrænkning af debatten  

 vil  

 udvande den mulighed.
Forslag til folketingsbeslutning om ændring af  

 forretningsorden for Folketinget § 1 I forretningsorden for Folketinget, som vedtaget den  

 17. december 1953 og senest ændret den 21. februar 2002, foretages følgende  

 ændringer:
 1.  

  

 I  

  

 § 8, stk. 3, 1. pkt.,  

  

 indsættes efter  

 »beslutter andet«: », jf. dog stk. 8«.
 2.  

  

 I  

  

 § 8, stk. 6, 5. pkt.,  

  

 ændres  

 »meddele  

 «  

 til: »begrunde«.
 3.  

  

 I  

  

 § 8, stk. 8,  

  

 indsættes før 1. pkt.:
»Et samråd kan afholdes for  

 lukkede eller åbne døre.
Et samråd skal afholdes for åbne døre, såfremt  

 mindst  

 3 af udvalgets medlemmer støtter dette.« 4.  

  

 I  

  

 § 19  



  

 indsættes som  

  

 stk. 10:
»Stk. 10.  

  

 En gruppe kan ved sin formand til Folketingets  

 formand senest kl. 10 den anden hverdag forinden (lørdag ikke medregnet)  

 indlevere et begrundet forslag til debat om et aktuelt emne med angivelse af,  

 hvilken minister emnet ønskes debatteret med.
Hvis formanden tiltræder ønsket  

 om en debat, gennemføres denne den følgende onsdag 1 time forud for  

 spørgetiden.
Debatten indledes med en begrundelse ved en ordfører fra den  

 initiativtagende gruppe efterfulgt af ministerens besvarelse.
Derefter  

 gennemføres en ordførerrunde uden adgang til korte bemærkninger og afsluttet  

 med ministerens besvarelse.
Derefter kan hver ordfører stille 1 spørgsmål til  

 ministeren eller en anden ordfører med adgang til umiddelbar besvarelse.  

 Beslutning kan ikke fattes.  

 « 5.  

  

 I  

  

 § 20, stk. 2,  

  

 indsættes som  

  

 5. pkt  

                                                                         .  

                                                                            
  

 :
»Et medlem kan stille 2  

 spørgsmål til mundtlig besvarelse i en spørgetid.  

 « 6.  

  

 I  

  

 § 20, stk. 4, 1. pkt.,  

  

 indsættes efter  

 »forudgående skriftlig  

 «: », begrundet«.
 7.  

  

 I  

  

 § 20, stk. 5,  

  

 ændres  

 »kl. 12  

 «  

  

 til:  

 »kl. 11  

 «, og »søgnedag« ændres til: »hverdag«.
 8.  


  

 § 20, stk. 7,  

  

 affattes således:
»Stk. 7.  

  

 Ved besvarelsen  

 af spørgsmålet er ministrenes taletid 2 minutter første gang.
Herefter kan  

 spørgeren få ordet op til 3 gange a 1 minut.
Ministrene har hver gang 1 minut  

 til at svare.
Medlemmer, der ønsker at stille supplerende spørgsmål, skal  

 senest kl. 10.00 2 hverdage (lørdag ikke medregnet) før spørgetidens  

 afvikling  

 meddele dette til Lovsekretariatet.
Hver medspørger kan få ordet op til 2  

 gange  

 a 1 minut, og ministrene har hver gang 1 minut til at svare.« 9.  


  

 § 20, stk. 8,  

  

 affattes således:
»Stk. 8.  

  

 Gives skriftligt svar, hvilket bør ske i løbet af 6  

 hverdage (lørdag ikke medregnet), medmindre spørgeren har udbedt sig svar  

 inden  

 for en længere frist, videresender formanden svaret til spørgeren.
Spørgsmål  

 til skriftlig besvarelse bør være affattet således, at besvarelsen kan holdes  

 inden for et rimeligt omfang.  

 « 10.  

  

 I  

  

 § 20, stk. 10,  

  

 ophæves  

  

 2.  

  

 og  

  

 3. pkt.,  

  

 og i stedet indsættes:
»Statsministeren  

 meddeler Folketinget senest kl. 10 på dagen for spørgetimen, om  

 statsministeren  

 vil indlede spørgetimen med at give Folketinget en orientering i op til 5  

 minutter om foranstaltninger, der påtænkes iværksat af regeringen, eller om  

 andre offentlige anliggender.
Statsministeren meddeler samtidig, hvilke  

 ministre der deltager i spørgetimen.
Hvis spørgetimen indledes med en  

 orientering fra statsministeren, skal Folketingets formand umiddelbart  

 herefter  

 give medlemmer, der ønsker at stille spørgsmål, anledning til at tilkendegive  

 dette.
Indledes spørgetimen ikke med en orientering, skal medlemmer, der  

 ønsker  

 at stille spørgsmål, meddele dette senest ved spørgetimens start.  

 « 11.  

  

 I  

  

 § 20, stk. 11,  

  

 ophæves  

  

 4. pkt.
12.  

  

 I  

  

 bilaget Taletidsregler  

  

 ændres i  

  

 afsnittet Finanslovforslaget  

  

 taletiden  

 for ordførere ved 1., 2. og 3. behandling (1. gang)  


  

 »20 min.« til: »15 min.« 13.  

  

 I  

  

 bilaget Taletidsregler  

  

 indsættes efter  

 afsnittet Gennemførelse af debatter ønsket af udvalg m.fl., jf. § 19, stk.  

 6-9:
»Aktuelle debatter, jf. § 19, stk. 10 Mundtlig begrundelse 2 min.
Ministerens svar 5 min.
Ordfører (1. runde) 3 min.
Ministerens svar til ordførerne 5 min.
Ordfører (spørgsmål) 1 min.
Ministerens eller anden ordførers svar på spørgsmål 1 min.  

 « 14.  

  

 I  

  

 bilaget Taletidsregler  

  

 affattes  

 afsnittet Spørgsmål til ministrene, jf. § 20, stk.7, således:
»Spørgsmål til  

 ministrene, jf. § 20, stk. 7 Mundtlig begrundelse 1 min.
Ministerens svar 2 min.
Spørgeren 3 gange a 1 min.
Andre medlemmer 2 gange a 1 min.
Ministrene ud over besvarelsen hver gang 1 min.« 15.  

  

 I  

  

 bilaget Taletidsregler  

  

 affattes  

 afsnittet Uforberedt spørgetime, jf. § 20, stk. 10 og 11 således:
»Uforberedt  

 spørgetime, jf. § 20, stk. 10 og 11 Statsministerens redegørelse 5 min.
Spørgeren første gang 1 min.
Ministrenes besvarelse 2 min.
Spørgeren 3 gange a 1 min.
Ministrene  

 ud over besvarelsen hver gang 1 min.« § 2 Folketingsbeslutningen træder i kraft den 1. januar  

 2004.
Bemærkninger til forslaget Til nr. 1 Fremtidig kan et mindretal på mindst 3 medlemmer foranledige  

 et samråd afholdt for åbne døre.
Dette er en afvigelse i forhold til  

 hovedreglen om, at det er udvalget (flertallet i udvalget), der afgør, om et  

 møde skal holdes for åbne eller lukkede døre.
Til nr. 2 og 6 Ønsker en minister ikke at besvare et spørgsmål, der er  

 stillet til skriftlig besvarelse, eller hvis en minister forud for en mundlig  

 besvarelse, skriftligt erklærer, at han ikke ser sig i stand til at besvare  

 spørgsmålet, bør ministeren give en begrundelse herfor.
Skønner ministeren  

 f.eks., at det vil indebære for store ressourcer at besvare et stillet  

 spørgsmål, bør dette anføres.
Modsætningsvis vil et svar, hvor ministeren  

 oplyser, at han ikke finder det hensigtsmæssigt at besvare et spørgsmål, ikke  

 blive anset for at være tilstrækkeligt begrundet.
Til nr. 3 Skal samrådsinstituttet bruges som alternativ til  

 forespørgselsdebatter, er det nødvendigt at indføre en ændret form for samråd  

 for åbne døre, som sikrer, at også et mindretal i et udvalg kan gennemføre  

 samrådet for åbne døre.
Videre er det nødvendigt at give medlemmerne af  

 udvalget mulighed for at debattere emnerne og ikke kun spørge, som det er  

 tilfældet i dag ved afholdelse af samråd.
Der foreslås ikke fastsat regler om  

 taletid, da det vil være op til de enkelte udvalg at træffe beslutning herom.  

 I  

 lighed med de gældende regler om afholdelse af samråd for åbne døre vil der  

 blive optaget referat af mødet, ligesom det bør overvejes, om der kan  

 anvendes  

 en mere organiseret og ensartet måde at annoncere samrådenes afholdelse på i  

 offentligheden, herunder mulighed for transmittering af billede og/eller lyd  

 på  

 tv, computerskærm og lign.
Til nr. 4 Ønsket om en aktuel debat onsdag eftermiddag før spørgetiden  

 skal være indleveret til formanden senest den anden hverdag forinden (lørdag  

 ikke medregnet), sædvanligvis mandag kl. 10.00.
Folketingets formand skal herefter vurdere ønsker i forhold  

 til hinanden og skal herved tage hensyn til en rimelig fordeling mellem  

 grupperne over flere onsdage.
Herudover kan der tages hensyn til emnets  

 omfang  

 eller karakter, ligesom der naturligvis skal tages hensyn til muligheden for,  

 at den pågældende minister kan møde den pågældende onsdag.
I travle perioder,  

 og såfremt der ikke er bred enighed om et emne, kan formanden, eventuelt  

 efter  

 drøftelse med næstformændene, beslutte, at der ikke skal afholdes aktuel  

 debat  

 en onsdag.
 Fristen for fremsættelse af anmodningen er fastsat således,  

 at det vil være muligt for grupperne at tilbyde at konvertere en række  

 spørgsmål til en aktuel debat.
Debatten skal kunne gennemføres på 1 time.
Den tænkes  

 indledt med en kort begrundelse fra den gruppe, der har taget initiativ til  

 debatten, hvorefter ministeren får ordet for en redegørelse for  

 emnet/besvarelse på op til 5 minutter.
Herefter gennemføres debatten med  

 ordførerindlæg uden mulighed for korte bemærkninger, afsluttende med  

 ministerens besvarelse.
I den efterfølgende runde kan hver ordfører i 1 minut  

 få adgang til at kommentere eller stille spørgsmål til umiddelbar  

 besvarelse/kommentar.
Til nr. 5 For at undgå, at adgangen til at stille spørgsmål udvikler  

 sig væk fra den oprindelige tanke med spørgsmålsinstituttet og over i en  

 »miniforespørgsel«, foreslås, at en spørger kun kan få adgang til at stille 2  

 spørgsmål i samme spørgetid, i modsætning til hidtil, hvor der gives adgang  

 til  

 3 spørgsmål pr. spørgetid.
Til nr. 7 Det foreslås at fremrykke fristen for indlevering af  

 spørgsmål til besvarelse i en spørgetid med 1 time, således at det bliver  

 muligt at offentliggøre spørgsmålene på Folketingets website senest samme dag  

 kl. 16.00. Dette sker for at give medlemmerne tid til at vurdere, om man  

 ønsker  

 at stille supplerende spørgsmål.
Til nr. 8 For at sikre en hurtigere afvikling af spørgetiden foreslås,  

 at spørgeren kun kan få ordet 3 gange efter en besvarelse.
Også for  

 medlemmer,  

 der ønsker at stille supplerende spørgsmål, finder der en opstramning sted.  

 Ønsket om at være medspørger skal meddeles Lovsekretariatet senest kl. 10.00  

 2  

 hverdage forinden.
Til nr. 9 Ændringsforslaget indebærer, at spørgere får mulighed for at  

 udbede sig svar inden for en længere frist end 6 hverdage (lørdag ikke  

 medregnet).  

 I praksis er en del af de spørgsmål, der stilles som § 20-spørgsmål til  

 skriftlig besvarelse, spørgsmål, som kræver, at der indhentes udtalelser fra  

 styrelser, andre myndigheder m.v., og spørgeren er ofte på forhånd klar over,  

 at spørgsmålet ikke vil kunne besvares inden for 6 hverdage (lørdag ikke  

 medregnet). I stedet for at få et foreløbigt svar uden reelt indhold vil  

 spørgeren i sådanne situationer kunne ønske en længere svarfrist.
 Formuleringen »i løbet af 6 hverdage (lørdag ikke  

 medregnet)« svarer til hidtidig praksis (6 søgnedage) og er alene en  

 modernisering af sproget.
Ændringsforslaget indebærer derudover, at skriftlige svar på  

 § 20-spørgsmål ikke længere skal optrykkes i Folketingstidende sammen med  

 spørgsmålene, idet ordningen ikke tænkes iværksat før ibrugtagningen af  

 TingDok.
Det gælder også § 20-spørgsmål til mundtlig besvarelse, der overgår  

 til skriftlig besvarelse, men ikke § 20-spørgsmål, der besvares mundtligt.
Til nr. 10 Der har tidligere været forslag om, at statsministeren burde  

 give Folketinget regelmæssig orientering om regeringens overvejelser og  

 påtænkte foranstaltninger, senest i forbindelse med regeringsskiftet i  

 november  

 2001. En sådan orientering vil naturligt kunne gives i begyndelsen af mødet  

 den  

 første mødedag i ugen i forbindelse med afviklingen af spørgetimen.
Ifølge de nugældende regler kræves der tilmelding fra  

 spørgere, inden spørgetimen går i gang.
Det foreslås, at tilmelding kan finde  

 sted efter statsministerens orientering, men stadig inden det første  

 spørgsmål  

 er stillet.
Det kan forekomme, at statsministeren vil være forhindret i  

 at give en redegørelse, hvorfor det ikke foreslås, at der skal finde en  

 orientering sted, hver gang der afholdes spørgetime.
Statsministeren skal dog  

 også kunne vælge, at vicestatsministeren skal møde i hans sted.
Til nr. 11 Hovedspørgeren skal fortsat have mulighed for at få ordet 3  

 gange efter ministerens besvarelse.
Derimod fjernes adgangen for eventuelle  

 medspørgere til at stille supplerende spørgsmål, både for at give  

 hovedspørgeren mulighed for at fastholde fokus og for at give adgang til  

 flere  

 hovedspørgsmål til ministeren.
Til nr. 12 Taletiden ved de 3 behandlinger af finanslovforslaget  

 nedsættes fra 20 minutter til 15 minutter i første runde for at give bedre  

 muligheder for alle ordførere til at få afviklet deres ordførertale tidligere  

 i  

 debatforløbet.
De 15 minutter vil herefter ligeledes være gældende ved  

 åbnings-  

 og afslutningsdebatter.
Til nr.13 Beskrivelse af taletidsregler ved aktuelle debatter.
Til nr. 14 Beskrivelse af taletiderne i spørgetiden.
Til nr. 15 Beskrivelse af taletiderne i spørgetimen.
Ændringsforslag til foranstående beslutningsforslag Til § 1 Af et  

  

 mindretal  

  

 (EL):
 1)  


  

 Nr.  

 3  

  

 affattes således:
 »3.  

  

 I  

  

 § 8, stk. 8,  

  

 indsættes før 1. pkt.:
»Et samråd kan afholdes for lukkede eller åbne døre.
Et samråd  

 skal afholdes for åbne døre, såfremt den, der har begæret samrådet og  

 yderligere mindst 2 af udvalgets medlemmer støtter dette.«« Til nr. 1 EL er enig i, at et mindretal af en vis størrelse skal kunne  

 kræve, at et samråd afholdes som åbent samråd, men vi mener samtidig ikke, at  

 andre end den, der har indkaldt samrådet, skal kunne gennemtrumfe, at  

 samrådet  

 skal afholdes som åbent samråd, da den, der har indkaldt samrådet, kan have  

 en  

 interesse i, at det bliver afholdt for lukkede døre, f.eks. for at få  

 fortrolige oplysninger fra ministeren.
 2)  


  

 Nr. 4  

  

 udgår.
Til nr. 2 EL er imod forslaget om aktuel debat i den foreslåede  

 udformning og foreslår, at det udgår.
 3)  


  

 Nr.  

 5  

  

 udgår.
Til nr. 3 EL er imod forslaget om at begrænse antallet af  

 onsdagsspørgsmål til 2 pr. spørger.
Der kan være flere aktuelle sager, som  

 den  

 samme spørger ønsker at spørge til på den samme dag.
 4)  


  

 Nr.  

 7  

  

 affattes således:
»7.  

  

 I  

  

 § 20, stk. 5  

  

 , ændres »søgnedag« til:  

 »hverdag«.« Til nr. 4 EL mener, at det må være praktisk muligt på 4 timer at  

 foretage den elektroniske overførsel af de § 20-spørgsmål, der måtte komme i  

 den sidste time fredag formiddag.
 5)  

  

 I den under  

  

 nr. 8  

  

 foreslåede affattelse af  

  

 §  

 20, stk. 7,  

  

 udgår  

  

 4. pkt.
Til nr. 5 EL finder, at det enten vil føre til, at det i en række  

 sager ikke vil være muligt at blande sig i debatten og f.eks. prioritere at  

 være flere medlemmer, der følger op på et spørgsmål, eller at man risikerer,  

 at  

 mange medlemmer tilmelder sig som medspørgere på en lang række spørgsmål for  

 en  

 sikkerheds skyld, så resultatet måske bliver langt flere medspørgere, end der  

 er i dag.
 6)  


  

 Nr.  

 11  

  

 udgår.
Til nr. 6 EL mener, at der fortsat skal være mulighed for medspørgere  

 i den uforberedte spørgetid om tirsdagen.
 7)  


  

 Nr.  

 13  

  

 udgår.
Til nr. 7 En konsekvens af, at EL er imod at indføre aktuel debat i  

 den foreslåede udformning.
 8)  

  

 Nr. 15  

 udgår.
Til nr. 8 En konsekvens af, at El er imod den foreslåede ændring af  

 den uforberedte spørgetid om tirsdagen.
Til § 2 9)  

  

 Datoen »1. januar 2004« ændres til:  

 »1. juni 2004.« Til nr. 9 EL mener, at så mange og store ændringer af debatformerne  

 ikke bør hastes igennem inden jul, men at der skal være tid til grundig debat  

 også i Folketingssalen.
Christian Mejdahl (V)  

  

 fmd.  

    

  

  

 Svend Auken (S)  

  

 nfmd.  

    

  

  

 Poul Nødgaard (DF)  

  

    

  

  

 Kaj Ikast (KF)  

  

    

  

  

 Margrete Auken (SF)  

  

    

  

  

 Inge Dahl‑Sørensen (V)  

  

    

  

  

 Birthe Rønn Hornbech (V)  

  

    

  

  

 Rikke Hvilshøj (V)  

  

    

  

  

 Erik Larsen (V)  

  

    

  

  

 Kristian Thulesen Dahl (DF)  

  

    

  

  

 Peter Skaarup (DF)  

  

    

  

  

 Knud Erik Kirkegaard (KF)  

  

    

  

  

 Pia Christmas‑Møller (KF)  

  

    

  

  

 Mogens Nørgård Pedersen (KD)  

  

    

  

  

 Frank Jensen (S)  

  

    

  

  

 Lissa Mathiasen (S)  

  

    

  

  

 Helge Mortensen (S)  

  

    

  

  

 Pia Gjellerup (S)  

  

    

  

  

 Aage Frandsen (SF)  

  

    

  

  

 Niels Helveg Petersen (RV)  

  

    

  

  

 Søren Søndergaard (EL) Tjódveldisflokkurin, Siumut og Inuit Ataqatigiit havde  

 ikke medlemmer i udvalget.
