Resumé Den 6. maj 1998 inspicerede inspektionschefen den psykiatriske  

 afdeling på Sygehus Fyn, Middelfart, og i forbindelse hermed afholdt  

 ombudsmanden den 7. maj 1998 et møde med afdelingens lokalsamarbejdsudvalg.
 De fysiske rammer var generelt acceptable og da afdelingen  

 samtidig stod foran flytning til nyopførte bygninger, gav de bygningsmæssige  

 forhold ikke anledning til at foretage videre.
 Inspektionen førte bl.a. til en henstilling til afdelingsledelsen  

 om at overveje nærmere retningslinier for at sikre patienternes adgang til  

 dagligt at få frisk luft.
 En gennemgang af tilførsler til tvangsprotokollen i 1997 gav på  

 enkelte punkter anledning til kritik og i andre tilfælde uddybende spørgsmål.  

 (J.nr. 1998-0918-424).
Inspektion af psykiatrisk afdeling på Sygehus Fyn, Middelfart I inspektionsrapporten af 23.  

 november 1998 skrev inspektionschefen således til den psykiatriske afdeling i  

 Middelfart og Fyns Amt:
"  

  

 1. Indledning Den 1. januar 1997 trådte en  

 ny lov om Folketingets Ombudsmand i kraft.
Ifølge lovens § 7, stk. 1,  

 omfatter  

 ombudsmandens kompetence alle dele af den offentlige forvaltning; den  

 tidligere  

 eksisterende begrænsning i ombudsmandens kompetence over for (amts)kommunerne  

 er således ophævet.
Efter § 18 i loven kan ombudsmanden  

 undersøge enhver institution eller virksomhed samt ethvert tjenestested der  

 hører under ombudsmandens virksomhed.
I de almindelige bemærkninger til  

 lovforslaget om den nye ombudsmandslov er det forudsat at der kommer 'en vis  

 forøgelse af inspektionsvirksomheden i forhold til det kommunale område, især  

 af psykiatriske hospitaler og andre institutioner for mentalt handicappede'.
Som et led i denne  

 inspektionsvirksomhed foretog jeg og to af embedets øvrige medarbejdere den  

 6.  

 og 7. maj 1998 inspektion af den psykiatriske afdeling på Sygehus Fyn i  

 Middelfart.
Til stede under inspektionen var bl.a. centerchef (A),  

 administrerende  

 overlæge (B) og oversygeplejerske (C).
 Inspektionen bestod af en  

 indledende samtale med ledelsen, rundvisning på afdelingen, samtaler med  

 patienter der havde anmodet herom og en opsamlende samtale med (A) og (B).  

 Den  

 7. maj 1998 var Folketingets Ombudsmand, Hans Gammeltoft-Hansen, selv til  

 stede  

 under et møde med afdelingens lokalsamarbejdsudvalg.
 En del af de 12 samtaler som  

 jeg havde med patienter på afdelingen førte efterfølgende til særskilte breve  

 til de pågældende om behandlingen af de klagepunkter som de fremførte.
 I forbindelse med  

 inspektionen anmodede jeg om kopi af afdelingens tilførsler i  

 tvangsprotokollen  

 i 1997 vedrørende tvangsindlæggelse og -tilbageholdelse, tvangsbehandling og  

 tvangsfiksering samt anvendelse af fysisk magt, jf. nærmere herom nedenfor  

 under punkt 5. Jeg modtog desuden - efter at der var indhentet samtykke fra  

 de  

 pågældende patienter - to eksempler på patientjournaler indeholdende  

 behandlingsplaner mv.
I tilslutning til  

 inspektionen udarbejdede jeg et referat af det indledende møde med ledelsen, et notat om iagttagelser under rundgang på afdelingen,  

 og et referat af mødet med lokalsamarbejdsudvalget.
Med brev af 20. maj 1998 blev  

 dette materiale forelagt afdelingsledelsen og centerledelsen som blev bedt om  

 at fremkomme med eventuelle bemærkninger/rettelser inden en måned.
Jeg modtog  

 herefter brev af 9. juni 1998 fra centerchef (A) med hendes og  

 afdelingsledelsens bemærkninger.
Bemærkningerne er indarbejdet i rapporten.
Ligeledes sendte jeg den 30.  

 september 1998 en foreløbig udgave af rapporten til afdelingsledelsen og Fyns  

 Amt med anmodning om at modtage eventuelle yderligere bemærkninger/rettelser  

 vedrørende faktiske og retlige forhold.
Med breve af 28. og 30. oktober 1998  

 modtog jeg kommentarer/rettelser fra henholdsvis afdelingsledelsen og Sygehus  

 Fyn, Ledelsessekretariatet.
Disse bemærkninger er også indarbejdet i den  

 endelige rapport.
2. Afdelingens organisation Psykiatrisk afdeling i  

 Middelfart er en del af Sygehus Fyn Center Vest.
Sygehus Fyn består - udover  

 to  

 tværgående centre og et jordemodercenter - af tre kliniske centre hvoraf  

 Center Vest omfatter sygehusenhederne i Middelfart, Bogense og Assens med i  

 alt  

 syv sygehusafdelinger.
 Afdelingens arbejdsområde er  

 i den afdelingsbeskrivelse som jeg modtog forud for inspektionen blandt andet  

 beskrevet således:
'Afdelingen varetager den  

 psykiatriske service for det vestfynske område og har desuden en amtsfunktion  

 for det retspsykiatriske område samt delvis inden for  

 alkoholbehandlingsområdet.
Det vejledende optageområde samt det område  

 distriktspsykiatrien  

 virker i, er større end de områder, de øvrige kliniske afdelinger i Center  

 Vest  

 primært modtager patienter fra.
Det omfatter 12 kommuner og har en samlet  

 befolkning på ca. 103.000 personer.' Afdelingens almen  

 psykiatriske afsnit udgøres af tre sengeafsnit - et lukket (K19) og to åbne  

 (K7  

 og K18) -  

 samt daghospital, ambulatorie  

 og familieterapi.
Herudover huser afdelingen et lukket gerontopsykiatrisk  

 afsnit, et åbent og et lukket retspsykiatrisk sengeafsnit (17a og M17) samt  

 et  

 alkoholistbehandlingscenter.
Afdelingen er normeret til 76  

 sengepladser (1997). Hertil kommer 12 dagpladser i  

 alkoholistbehandlingscentret  

 og 20 dagpladser på daghospitalet.
Afdelingen har ca. 800 indlæggelser om  

 året.
 3. Bygningsmæssige forhold mv.
3.1. Generelt Afdelingen er beliggende i  

 bygninger opført i 1888 til psykiatrisk statshospital.
Statshospitalet var  

 oprindeligt indrettet til ca. 400 patienter, men husede i en periode op til  

 1100 psykiatriske patienter.
I den del af bygningerne på området som ikke  

 længere benyttes til psykiatrisk hospital findes der i dag bl.a. social- og  

 sundhedsskole, HTX-skole og et plejehjem.
Desuden er Udslusningsboligerne og  

 Teglgårdshuset, som Folketingets Ombudsmand foretog særskilt inspektion af  

 den  

 7. maj 1998, beliggende på området.
 I efteråret 1997 påbegyndtes  

 opførelsen af en ny psykiatrisk afdeling uden for det nuværende  

 sygehusområde.  

 Afdelingen forventes ibrugtaget den 3. maj 1999.
 Hele den psykiatriske  

 afdeling står således foran flytning, dog bortset fra  

 alkoholistbehandlingscentret  

 der som det eneste afsnit forbliver i det nuværende bygningskompleks.
3.2. Rundgang 3.2.1.Alkoholistbehandlingscentret (AC-Centret) På  

 alkoholistbehandlingscentret er der mulighed for indlæggelse på et  

 fem-døgns-afsnit hvis tilstanden kræver det og den pågældende er indstillet  

 på  

 behandling.
Indlæggelse sker i så fald fra mandag til fredag i forløb af  

 enten  

 to-tre eller seks-otte ugers varighed.
 Fem-døgns-afsnittet, som er  

 beliggende på 1. sal, har otte sengepladser, fordelt med en fire-sengs-stue,  

 en  

 to-sengs-stue og to enestuer.
Fire-sengs-stuen er på ca.  

 35 m².
Den var møbleret med to  

 almindelige senge, to opredningsbrikse, skabe med lås og to håndvaske med  

 koldt og varmt vand samt spejle.
Stuen var pæn og ren.
 To-sengs-stuen, der var på  

 ca.  

 20 m²,  

 og den foreviste enestue var tilsvarende indrettet og også i pæn stand.
Udover de otte døgnpladser  

 råder alkoholistbehandlingscentret over en 'dagafrusningsfunktion' med to  

 afrusningspladser tilknyttet.
Dagafrusningen har eksisteret siden 1991 og har  

 ifølge oplysningerne fra den tilstedeværende overlæge vist sig at være et  

 meget  

 vellykket initiativ.
Byens praktiserende læger henviser således til  

 afrusningen.  

 Afrusningen er åben i dagtimerne på hverdage som et tilbud til personer der  

 har  

 behov for et opholdssted og evt. hjælp indtil de er blevet ædru.
Henvendelse  

 til afrusningen kan føre til senere indlæggelse eller ambulant behandling.
 Afrusningsrummet var møbleret  

 med to skindbrikse og med natborde, håndvask og spejl.
Herudover er centret normeret  

 til 12 dagpatienter.
Ifølge afdelingsbeskrivelsen er det faktiske antal  

 dagpladser  

 dog 20. Dagcentret tilbyder ambulant medicinsk behandling og samtaleterapi.
Alle fælles opholdsrum i  

 ambulatoriet var holdt i afdæmpede farver, og der var lyst og rent alle  

 vegne.  

 Spisestuen er stor og var pænt indrettet.
Overalt er rygning forbudt, bortset  

 fra gangarealer og opholdsstue.
Der er to baderum på centret  

 med bad og toilet.
Baderummene og den tilhørende sanitet var pæne og i orden  

 med varmt/koldt vand, spejle og lås på skabene.
 På gangene var der ophængt  

 opslagstavler med oversigt over dagens aktiviteter, og der var adgang til  

 mønttelefon.
Under inspektionen havde jeg  

 bl.a. en samtale med repræsentanter for centrets brugere der nærer bekymring  

 for centrets fremtidige status og eksistens.
Vedrørende min efterfølgende  

 behandling af dette spørgsmål henvises til punkt 4.1. nedenfor.
3.2.2. Afsnit K7 (almen psykiatri, åbent afsnit) Afsnittet er normeret til 13  

 sengepladser som er fordelt på to fire-sengs-stuer og fem enestuer.
De to fire-sengs-stuer, der  

 begge havde kvindelige patienter, er på ca.  

 35 m²  

 og fremstod pæne og  

 velholdte.
Hver stue havde fire senge med tilhørende natborde.
Til hver  

 sengeplads hørte desuden et aflåseligt garderobeskab og en opslagstavle der  

 var ophængt over sengen.
Hver fire-sengs-stue havde fælles håndvask med  

 varmt/koldt vand, spejl og forhæng til at trække for.
 I den ene fire-sengs-stue var  

 der på tidspunktet for inspektionen opstillet afskærmning omkring en patient  

 som havde det dårligt.
 Det blev oplyst at det ikke  

 er muligt for patienterne selv at vælge hvem de kommer til at dele stue med.
 Den gennemsnitlige indlæggelsestid  

 på dette afsnit blev oplyst at være ca. 30 dage.
 Enestuerne havde tilsvarende  

 indretning: seng, natbord, opslagstavle, skabe, skindstol, håndvask og spejl.
Der er - som på alle afsnit  

 hvor de fysiske rammer tillader det - opholdsstuer til henholdsvis rygere og  

 ikke-rygere.
Opholdsstuen hvor rygning er tilladt er et større lokale på ca.  

 50 m².
Stuen var nydeligt møbleret  

 med velholdte møbler, klaver, tv, computer og printer (af ældre dato),  

 bordtennisbord,  

 motionscykel, bobspil og andre spil, to sofagrupper, bøger (der udskiftes  

 månedligt af det lokale bibliotek), mange grønne planter, malerier på væggene  

 og gulvtæpper.
Stuen havde grøn udsigt over hospitalsområdet.
Der var  

 røgdetektor  

 og ventilation i loftet.
Den røgfrie opholdsstue  

 bruges efter det oplyste til mere 'stille' aktiviteter.
Denne stue er noget  

 mindre, men udstyret med tv, to sofagrupper, gulvtæpper, malerier, reoler med  

 sangbøger, grønne planter mv.
Her afholdes patientmøder for afsnittets  

 patienter hver måned.
 Afsnittets spisestue var  

 indrettet med fire spiseborde opstillet som en café.
 Der var et anretterkøkken som  

 benyttes i forbindelse med anretning af den mad som tre gange dagligt bringes  

 fra det somatiske hospital.
Samtalerummet var møbleret  

 med briks, sofagruppe, håndvask mv.
På væggen var ophængt et landkort.
Det  

 blev  

 oplyst at lokalet desuden fungerer som opholdsstue om aftenen.
Afsnittets baderum indeholder  

 to badeafsnit hvoraf det ene er handicaptilgængeligt.
Diverse badeartikler  

 (creme, sæbe, shampoo osv.) stod fremme til fri afbenyttelse, ligesom der  

 forefandtes forskellige ting (klemmer, handsker, sæbe mv.) i forrummet der  

 blev  

 benyttet som vaskerum med vaskemaskine og tørretumbler.
Endvidere var der to  

 toiletrum med flere toiletter og skyllerum osv.
Saniteten var hel, pæn og  

 ren,  

 det samme var spejle, gulve mv.
3.2.3. Afsnit K18 (almen psykiatri, åbent afsnit) Afsnittet er som K7 normeret  

 til 13 sengepladser og havde i hovedsagen samme indretning og standard som  

 K7.
3.2.4. Afsnit K19 (almen psykiatri, lukket afsnit) Afsnittet er normeret til 12  

 sengepladser og er beliggende i stueetagen.
Der er to opholdsstuer på  

 afsnittet - en for rygere og en røgfri.
Den røgfri opholdsstue var indrettet  

 med bl.a. bordtennisbord, ribber, whiteboardtavle og motionscykel, og den  

 anden  

 med arrangementer med fire småborde og tv.
Samtale/besøgsrummet var  

 møbleret med bl.a. briks, lægerullebord og håndvask.
Det sker efter det  

 oplyste ofte at besøgsrummet på dette afsnit inddrages til sengestue.
 Der blev forevist en enestue  

 som gjorde et noget trist indtryk, bl.a. på grund af nedslidte vægge.
I forbindelse med en af mine  

 samtaler med patienter på dette afsnit ønskede den pågældende patient desuden  

 at fremvise sin enestue.
Denne stue var nydeligt indrettet med patientens  

 egne  

 møbler, bl.a. fyrretræskommode, lædermøbler, gulvtæppe og stereoanlæg med  

 store højttalere.
 Afdelingsledelsen bekræftede  

 efterfølgende muligheden for at patienter der er indlagt i længere perioder  

 medbringer egne møbler mv.
 Afsnittet havde spisestue og  

 bad/toilet svarende til de øvrige afsnit.
3.2.5. Afsnit GA (gerontopsykiatri, lukket afsnit) Det gerontopsykiatriske  

 afsnit huser patienter på 65 år og derover.
Afsnittet har otte enestuer.
 Ifølge afdelingsbeskrivelsen  

 tilbyder afsnittet udover den direkte patientbehandling supervision og  

 rådgivning for plejepersonale i primærkommuner og støtte til pårørende.
 Afsnittet har en større  

 opholdsstue med bl.a. stereoanlæg, tv, motionscykel, strygebræt.
Herudover råder afsnittet  

 over en mindre tv-stue der var indrettet med gulvtæppe, kludetæpper,  

 patchwork  

 mv.
Udover tv fandtes der radio og diverse spil.
Stuen virkede hyggelig og  

 havde et næsten hjemligt præg.
På gangarealet bidrog store  

 potteplanter til den gode og rolige atmosfære.
Der var desuden opstillet en  

 transportabel mønttelefon.
Der var et klaver og en stor tavle med personalets  

 billede og navn.
 Spisestuen var lys og i pæn  

 stand.
 Bade-, toilet- og vaskerum  

 var af samme standard som på de øvrige afsnit.
Afsnittet anvender et  

 alarmanlæg med bærbare alarmer.
Afsnittet har ikke noget patientkald.
3.2.6. Daghospital Daghospitalets funktion er at  

 følge patienter som er udskrevet fra afdelingens sengeafsnit.
Daghospitalet  

 tilbyder således bl.a. gruppeterapi og enkeltsamtaler.
 Det blev oplyst at 25-30  

 patienter er tilknyttet afsnittet, og at der på tidspunktet for inspektionen  

 var et fremmøde på ca. 15 personer.
 Afsnittet havde naturligt nok  

 ikke helt det næsten hyggelige miljø som prægede nogle af sengeafsnittene,  

 men  

 daghospitalet var i øvrigt absolut nydeligt indrettet:
 Den største opholdsstue, som  

 var røgfri, var møbleret med bl.a. et stort fællesbord, skrivebord, tv og  

 stereo samt strygebræt.
 Derudover var der en mindre  

 opholdsstue - også røgfri - som var forholdsvis beskedent indrettet.
 Opholdsstuen hvor der må  

 ryges var af samme størrelse som den lille røgfri stue og var hyggeligt  

 indrettet.
 Der er tre samtalerum, som  

 ifølge personalet ofte alle er i brug.
 På gangen var der opsat fast  

 telefon og en opslagstavle med tilbud om forskellige aktiviteter, såsom  

 motion,  

 frisørbesøg, rundvisning på byggepladsen osv.
 Afsnittet råder desuden over  

 et motionsrum med ribber, bordtennisbord, madrasser mv.
 Der var to toiletrum og  

 baderum.
3.2.7. Afsnit M17 (retspsykiatri, lukket afsnit) Afdelingens retspsykiatriske  

 afsnit varetager behandlingen af voksne psykiatriske patienter fra hele Fyns  

 Amt der udover en psykisk lidelse har kontakt med retsvæsenet.
 Afsnittet er normeret til 12  

 sengepladser som fordeler sig med fire to-sengsstuer og fire enestuer.  

 Afsnittet råder desuden over et sikringsrum.
Afsnittet er beliggende på 1.  

 sal.
Adgang til afsnittet foregår via en sluse med glasdøre.
Den inderste dør  

 kan ikke låses op før yderdøren er låst.
Det blev oplyst at ruderne på  

 afsnittet også er sikrede.
Der er elevator på afsnittet som kræver en særlig  

 nøgle for at kunne betjenes.
 Jeg fik forevist en enestue  

 der var pænt møbleret med gode møbler.
Under rundgangen havde jeg en  

 samtale med en patient som lå bæltefikseret i sikringsrummet. sikringsrummet  

 var uden det møblement som fandtes på de almindelige stuer, men var dog bl.a.  

 udstyret med et sengebord ved siden af sengen som var placeret midt i  

 lokalet.  

 Der var endvidere tv i lokalet.
Patienten havde fast vagt der forblev i  

 rummet  

 under samtalen.
 Afsnittet indeholder en  

 opholdsstue der bl.a. var udstyret med tv.
 Der var endvidere et  

 besøgs-/samtalerum møbleret med skrivebord, briks og skab.
Gangarealerne gjorde ikke det  

 samme positive indtryk som det var tilfældet på flere af de andre afsnit.
Der  

 var opsat fast mønttelefon på gangen.
Bad og toiletter fremstod  

 mere slidte end på de øvrige afsnit.
Spejlene var af sikkerhedshensyn  

 fremstillet af polerede metalplader i stedet for glas.
I et rum bag personalets  

 kontor opbevares medicin i et aflåst medicinskab.
Det blev på forespørgsel  

 oplyst at der føres regelmæssigt tilsyn med skabet.
Her fandtes endvidere et  

 walkie-talkie anlæg til brug ved udgang i haven.
Udover spisestuen var der et  

 mindre patientkøkken med lille bordovn, køle- og fryseskab, aflåste  

 kogeplader  

 indbygget i stålbordpladen, el-kedel, kaffemaskine mm.
Det blev oplyst at  

 køkkenet lukkes for brug kl. 22.00. På grund af nogle af patienternes  

 tilbøjelighed til at stjæle fra medpatienter låses indkøbte varer mv. inde i  

 et  

 depotrum.
Patienterne kan bestille pizza to gange om ugen og grill-mad en  

 gang  

 om ugen fra en forretning i byen.
Endvidere arrangeres der daglige  

 købmandsture  

 for de patienter der har tilladelse til udgang.
Et større lokale blev  

 benyttet til industriterapi.
Lokalet var velindrettet med gode arbejdsborde.  

 På en af væggene var der ophængt prøver på den beskæftigelse som foregår i  

 industriterapien, f.eks. i form af pakning af søm, skruer, kroge,  

 plasticbeslag,  

 tegnestifter o.l.
Personalet oplyste at patienterne kan tjene en rimelig  

 dagløn  

 i terapien.
Der forefandtes desuden en række spil, kort o.l.
Der er adgang  

 til  

 spil mv. hele døgnet.
Der var installeret patientkald i lokalet.
I bygningens kælder findes et  

 motionsrum, kaldet 'pusterummet'. Motionsrummet var godt indrettet og forekom  

 velforsynet med træningsmaskiner såsom steptræner, rygtræner, vægtstang,  

 ribbe,  

 trampolin, motionscykel, måtter, briks mv.
Lokalet var i nydelig stand og var  

 forsynet med stereoanlæg og telefon.
Det blev oplyst at der må være to  

 patienter i 'pusterummet' ad gangen og altid i følge med personale.
Patienterne på det lukkede  

 retspsykiatriske afsnit har adgang til en pænt stor have, indhegnet af ca.  

 tre  

 meter højt trådhegn.
Der var opstillet boldnet mv., og der var en del  

 havemøbler samt en grill, indstøbt i et cementbord.
Det blev oplyst at der  

 ofte  

 bliver grillet om sommeren.
Patienterne er under brug af haven altid ledsaget  

 af personale og i den forbindelse benyttes walkie-talkies da der ikke er  

 udsigt  

 over haveanlægget fra bygningens vinduer.
Det er muligt at se ind i haven  

 gennem trådhegnet fra de bagvedliggende bygninger som ikke er en del af den  

 psykiatriske afdeling hvilket afdelingsledelsen selv påpegede som værende  

 utilfredsstillende.
Det blev i øvrigt oplyst at der i det nye byggeri bliver  

 mulighed for udendørsophold i en lukket have.
Psykiatrisk afdeling rummer -  

 udover de afsnit mv. som jeg så under rundgangen - også bl.a. ergoterapi- og  

 fysioterapilokaler som jeg af tidsmæssige grunde ikke besøgte.
Det blev af  

 afdelingsledelsen oplyst at patientaktiviteterne i dagtimerne er  

 koncentreret dér, og at sengeafsnittene derfor kan forekomme mere tomme og  

 stille.
 De fysiske rammer på den  

 psykiatriske afdeling var efter min opfattelse generelt acceptable; selvom  

 bygningerne stadig i hovedsagen er indrettet på en måde som var typisk for  

 datidens hospitalsbyggeri, og som i dag vel ikke er helt tidssvarende, var  

 de i god vedligeholdelsesstand.
På de enkelte afsnit blev der  

 desuden gjort en del for at forbedre patienternes trivsel under de givne  

 forhold ved hjælp af planter, udsmykning o.l. på fællesarealerne.
Under  

 hensyn  

 hertil og navnlig til den forestående flytning til nyopførte bygninger  

 foretager  

 jeg mig ikke videre for så vidt angår de bygningsmæssige forhold.
4. Andre forhold 4.1. Alkoholistbehandlingscentrets fremtid Som nævnt ovenfor under punkt  

 3.2.1. havde jeg under rundgangen en samtale med tre repræsentanter for  

 AC-centrets brugere.
De oplyste at de var bekymrede for centrets fremtidige  

 status og eksistens på grund af forlydender om at Fyns Amt overvejer at lade  

 administrationen af centret overgå fra sygehusforvaltningen til den  

 amtskommunale  

 sociale forvaltning eller helt lukke centret.
Brugerne havde dannet en  

 støtteforening, 'AC's Venner', som brugerrepræsentanterne oplyste har 160  

 medlemmer.
I forlængelse af samtalen  

 rettede foreningen skriftlig henvendelse til Folketingets Ombudsmand om  

 sagen.  

 Ombudsmanden sendte henvendelsen videre til Fyns Amts Sygehusudvalg for at  

 amtet - eventuelt efter at have indhentet en udtalelse fra den psykiatriske  

 afdeling - nærmere kunne redegøre for sagen over for brugerne.
Ombudsmanden  

 bad amtet om underretning om svaret til foreningen.
Ombudsmandsinstitutionen blev  

 efterfølgende orienteret om at Sygehus Fyn, Ledelsessekretariatet, den 15.  

 juli  

 1998 havde svaret Foreningen AC's Venner.
Af svaret fremgik det bl.a. at  

 spørgsmålet om at flytte den politiske og administrative forankring af  

 alkoholområdet fra sygehusregi til social- og sundhedsregi ville blive  

 behandlet på Fyns Amts Sygehusudvalgs møde den 10. august 1998, og at de  

 sideløbende overvejelser om hvorledes en budgetteret besparelse på  

 alkoholområdet skal udmøntes forventedes afsluttet politisk inden årets  

 udgang.
 Jeg beder psykiatrisk  

 afdeling og Fyns Amts Sygehusudvalg om at oplyse hvad der er sket i sagen  

 siden  

 da.
4.2. Politianmeldelse af vold mod personalet Under inspektionen blev det  

 oplyst at vold patienterne indbyrdes uhyre sjældent forekommer.
Derimod havde  

 der efter det oplyste inden for det sidste år været nogle tilfælde af vold  

 mod  

 personalet.
Der findes et skema vedrørende 'efterbehandling' af sådanne  

 episoder, og der sker indberetning til Arbejdsskadestyrelsen.
Der er desuden  

 planer om at alle medarbejdere skal på 1½ dags kursus om emnet.
 For så vidt angår  

 politianmeldelse af patienters fysiske overgreb mod personalet var det  

 afdelingsledelsens holdning at man skulle støtte den pågældende i et  

 eventuelt  

 ønske om selv at indgive politianmeldelse i en sådan situation, men at  

 sygehuset (ledelsen) ikke uden videre kan indgive anmeldelse på personalets  

 vegne på grund af tavshedspligtsreglerne.
 Afdelingsledelsen har  

 efterfølgende oplyst at man har rettet henvendelse til politiet i Middelfart  

 med henblik på at drøfte anmeldelsespraksis.
 Jeg beder om at modtage  

 nærmere oplysninger om disse drøftelser og om udfaldet heraf.
4.3. Udslusning af færdigbehandlede patienter Det blev under inspektionen  

 fra både afdelingsledelsen og medarbejderne påpeget som et problem at ophold  

 på den psykiatriske afdeling af og til forlænges efter at patienten er  

 færdigbehandlet  

 på grund af manglende plads i boinstitutioner mv.
 Ledelsen har oplyst at det -  

 selvom der måske ikke er tale om et stort problem rent antalsmæssigt - er et  

 stort problem i det enkelte tilfælde.
 En medarbejder nævnte endog  

 risikoen for at der (i hvert fald på retspsykiatrisk afsnit) skabes  

 narkomaner  

 i løbet af ventetiden på udslusning.
 Jeg beder afdelingsledelsen  

 om nærmere oplysninger om i hvilket omfang færdigbehandlede patienter fortsat  

 må være indlagt på afdelingen på grund af mangel på aftageinstitutioner -  

 såvel antallet af tilfælde som den tidsmæssige udstrækning heraf.
Jeg bemærker at  

 afdelingsledelsen har oplyst at de pågældende patienter afventer plads i  

  

 amts  

  

 kommunale sociale boinstitutioner  

 til psykiatriske patienter.
Jeg går derfor ud fra at bestemmelsen i  

 sygehuslovens  

 § 12 hvorefter amtskommunen kan afkræve færdigbehandlede patienters  

 bopælskommune betaling pr. sengedag som udgangspunkt ikke er relevant i denne  

 sammenhæng.
 Hvis det imidlertid  

 forekommer at patienter venter på plads i primærkommunale institutioner,  

 beder  

 jeg psykiatrisk afdeling/Fyns Amt om at oplyse hvorvidt man benytter sig af  

 muligheden for at anvende sygehuslovens § 12.
4.4. Patientmøder Ifølge § 30 i lov nr. 331 af  

 24. maj 1989 om frihedsberøvelse og anden tvang i psykiatrien med senere  

 ændringer (psykiatriloven) skal der på hvert enkelt psykiatrisk sygehus eller  

 afdeling oprettes patientråd eller afholdes patientmøder efter regler, som  

 fastsættes af sundhedsministeren.
 Med hjemmel i denne  

 bestemmelse har Sundhedsministeren udarbejdet bekendtgørelse nr. 708 af 20.  

 november 1989 om patientråd og patientmøder på psykiatriske sygehuse og  

 afdelinger.
 Af bekendtgørelsens § 1, stk.  

 2, fremgår det at amtsrådet skal beslutte hvorvidt der på det enkelte  

 psykiatriske sygehus eller afdeling skal oprettes patientråd eller afholdes  

 patientmøder.
 Jeg forstod under  

 inspektionen at det for så vidt angår psykiatrisk afdeling i Middelfart er  

 besluttet at der afholdes patientmøder, og at disse afholdes særskilt på de  

 enkelte afsnit.
 Ifølge bekendtgørelsens § 1,  

 stk. 4, skal amtsrådet udfærdige nærmere retningslinier for oprettelse af  

 patientråd og afholdelse af patientmøder, herunder om antallet af medlemmer i  

 de nævnte organet samt disses virksomhed.
 Jeg beder om at modtage et  

 eksemplar af de gældende retningslinier for patientmøder, og jeg beder i den  

 forbindelse om at få oplyst hvor ofte patientmøder afholdes på afsnittene.
4.5. Adgang til frisk luft Jeg spurgte om hvorledes  

 patienternes adgang til frisk luft administreres.
Det blev oplyst at adgangen  

 til frisk luft tager udgangspunkt i den enkeltes behandlingsplan, og at det  

 er  

 det tilstedeværende personale der tager stilling til om en patients ønske om  

 at komme ud kan imødekommes, eventuelt efter forelæggelse på  

 stuegangskonference.
Afdelingsledelsen forklarede  

 herudover at det - udover afslag af behandlingsmæssige grunde - også  

 forekommer at patienter ikke kommer ud den pågældende dag på grund af  

 personalesituationen.
Der er ikke faste retningslinier/rutiner vedrørende  

 spørgsmålet.
Adgang til frisk luft er imidlertid en målsætning i enhver god  

 sygehuspleje.
 Under mødet med  

 lokalsamarbejdsudvalget blev det samme problem bragt på bane af en af  

 medarbejderne som oplyste at der i visse tilfælde kan gå adskillige dage uden  

 at patienter der ønsker det kommer udendørs.
Det fremgår af § 2 i den  

 nugældende psykiatrilov at sygehusmyndigheden med henblik på i videst muligt  

 omfang at forebygge anvendelse af tvang skal tilbyde sygehusophold,  

 behandling  

 og pleje, som svarer til god sygehusstandard.
Jeg er enig med ledelsen i at  

 muligheden for at komme ud i frisk luft i løbet af dagen - når  

 behandlingsmæssige  

 hensyn ikke tilsiger det modsatte -  

 må  

 være en målsætning i en sådan god sygehuspleje.
 Af Retsudvalgets betænkning  

 til forslaget til psykiatrilov (Folketingstidende 1988/89, tillæg B, sp.  

 1336) fremgik således også bl.a. følgende bemærkninger til bestemmelsen i  

 lovens § 2:
'Endvidere må der lægges vægt  

 på muligheden for meningsfyldte aktiviteter, herunder også muligheden for at  

 kunne komme ud i fri luft/skifte opholdssted i løbet af dagen.
Det bemærkes i  

 den forbindelse, at denne målsætning for visse afdelingers vedkommende ikke i  

 øjeblikket kan anses for opfyldt.' Den 1. januar 1999 træder lov  

 nr. 403 af 26. juni 1998 om ændring af psykiatriloven i kraft.
Med  

 ændringsloven bliver § 2 sålydende:
'Med henblik på i videst  

 muligt omfang at forebygge anvendelse af tvang skal sygehusmyndigheden  

 tilbyde  

 sygehusophold, behandling og pleje, som svarer til god psykiatrisk  

 sygehusstandard herunder med hensyn til de bygningsmæssige forhold, senge- og  

 personalenormering, mulighed for udendørs ophold samt beskæftigelses-,  

 uddannelses- og andre aktivitetstilbud.' Af bemærkningerne til  

 forslaget til ændringslov (lovforslag L 36, fremsat af Justitsministeren den  

 27. marts 1998) fremgår det at hensigten med denne affattelse af § 2 har  

 været  

 at 'understrege behovet for og vigtigheden af, at forholdene på de  

 psykiatriske  

 afdelinger forbedres, herunder navnlig de bygningsmæssige forhold' (s. 16).
 Det fremgår videre af  

 bemærkningerne at regeringen i april 1997 har indgået en aftale med  

 Amtsrådsforeningen, Københavns og Frederiksberg kommuner om den fortsatte  

 udbygning  

 af tilbudene til sindslidende, og at parterne bl.a. er enige om en målsætning  

 om at alle patienter skal have mulighed mindst ét miljøskift om dagen,  

 herunder  

 mulighed for at komme ud i frisk luft dagligt (s. 17 i bemærkningerne).
Jeg henstiller på den  

 baggrund at afdelingsledelsen overvejer om der kan fastlægges retningslinier  

 e.l. på de enkelte afsnit som kan frigøre det nødvendige personale til at der  

 kan gennemføres i hvert fald en daglig tur udendørs (i haven eller på  

 afdelingens  

 område i øvrigt) med de patienter som måtte ønske det og for hvem  

 udendørsopholdet  

 ikke er utilrådeligt af behandlingsmæssige årsager.
Jeg beder ledelsen  

 underrette mig om udfaldet af overvejelserne.
4.6. Opbevaring af journaler Under inspektionen fik jeg  

 forevist daghospitalets kontor der bl.a. indeholdt afsnittets journalskabe  

 som  

 var ulåste for at være umiddelbart tilgængelige for hele personalet.
Dette er  

 efter det oplyste altid tilfældet, og jeg forstod at ulåste journalskabe er  

 det  

 sædvanlige også på andre afsnit på den psykiatriske afdeling.
Jeg går ud fra at personalet  

 på de enkelte afsnit er opmærksomme på at sikre at patienter eller andre  

 uvedkommende ikke får adgang til journalerne.
Jeg foretager mig ikke mere  

 vedrørende spørgsmålet.
4.7. Børn og unge Under den indledende samtale  

 blev det på forespørgsel oplyst at børn og unge uhyre sjældent indlægges på  

 afdelingen da der findes et ungdomspsykiatrisk afsnit i Odense.
Indlæggelse  

 af  

 børn og unge kan dog finde sted helt akut, men afdelingen modtager helst ikke  

 unge under 18 år.
 De tilstedeværende fra  

 afdelingens ledelse og centerchefen havde ingen erindring om tilfælde af  

  

 tvangs  

  

 indlæggelse af børn og unge.
 Jeg foretager mig ikke videre  

 vedrørende spørgsmålet.
4.8. Narkotika Både under det indledende møde  

 med ledelsen og under mødet med lokalsamarbejdsudvalget blev spørgsmålet om  

 narkotikamisbrug blandt patienterne drøftet.
Det blev oplyst at der er  

 tale om et stort problem.
Mange af patienterne, især på det lukkede,  

 retspsykiatriske  

 afsnit, er blandingsmisbrugere.
De hyppigste problemer består i misbrug af  

 hash og alkohol.
Narkotika skaffes fra  

 forhandlere udefra eller bringes ind på afdelingen af besøgende.
Ved konkret  

 mistanke om at en patient indsmugler narkotika kan det komme på tale at  

 begrænse og overvåge patientens besøg, ligesom aftalt visitation er en  

 mulighed.
Det har ligeledes vist sig nødvendigt at holde vinduerne lukket på  

 de  

 lukkede afsnit for at hindre indsmugling.
Der eksisterer sandsynligvis  

 økonomiske afhængighedsforhold nogle af patienterne indbyrdes med  

 udgangspunkt  

 i narkotikahandel.
Det blev i den sammenhæng oplyst at det forekommer at  

 patienter på retspsykiatrisk afsnit kan føle sig presset eller direkte truet  

 af medpatienter således at det bliver nødvendigt at skærme én af parterne.
 Hvis en narkotikamisbruger  

 der er i egentlig narkobehandling indlægges - hvilket ifølge det oplyste ikke  

 sker ret ofte - følges den amtskommunale behandlingsplan under indlæggelsen.
Jeg er enig i at indsmugling  

 og misbrug af narkotika på afdelingens område må betragtes som et stort  

 problem.
Jeg anser det i den forbindelse for et særligt problem hvis svage  

 patienter bliver bragt i et afhængighedsforhold til andre, herunder andre  

 patienter.
 Jeg går ud fra at personalet  

 gør hvad der inden for de gældende regler er muligt for at begrænse  

 indførslen  

 af narkotiske stoffer.
En medarbejder nævnte under  

 mødet med lokalsamarbejdsudvalget at det er utilfredsstillende at patienterne  

 på de lukkede afsnit ikke kan få frisk luft på stuerne da vinduerne holdes  

 lukket på grund af risikoen for indsmugling af narkotika.
Jeg noterede mig  

 desuden at uvedkommende tilsyneladende har uhindret adgang til  

 hospitalsområdet.  

 Problemet må således i et vist omfang formodes at have sammenhæng med de  

 nuværende bygningsmæssige forhold.
Jeg går ud fra at der ved planlægningen af  

 de nye bygninger er foregået overvejelser om hvorledes indretningen mv. kan  

 medvirke til at minimere indsmugling af narkotika.
 Jeg foretager ikke videre  

 vedrørende dette spørgsmål.
4.9. Kost Den psykiatriske afdeling  

 modtager færdiglavet mad fra det nærliggende somatiske hospital.
Maden  

 anrettes i anretterkøkkener på de enkelte afsnit.
Under inspektionen havde jeg  

 og mine medarbejdere sammen med afdelingsledelsen lejlighed til at spise den  

 samme mad som patienterne fik serveret til frokost den pågældende dag.
Der  

 blev  

 serveret en varm ret og dessert.
 Maden var udmærket og giver  

 mig ikke anledning til bemærkninger.
4.10. Fiksering for åben dør Under den indledende samtale  

 bekræftede ledelsen at der altid er fast vagt på stuen hos en bæltefikseret  

 patient.
Det blev desuden på min forespørgsel oplyst at der ikke foreligger  

 retningslinier vedrørende spørgsmålet om døren fra stuen til gangen skal være  

 åben eller lukket.
Dette spørgsmål blev ikke anset for at være et problem i  

 praksis.
Som nævnt ovenfor under punkt  

 3.2.7. havde jeg under den efterfølgende rundgang en samtale med en patient  

 som  

 lå bæltefikseret i et sikringsrum.
Jeg bemærkede at den fikserede lå for åben  

 dør.
Folketingets Ombudsmand har  

 tidligere i forbindelse med inspektion af Rigshospitalets Psykiatriske  

 Afdeling  

 O beskæftiget sig med spørgsmålet om åben eller lukket dør ind til  

 tvangsfikserede.
Inspektionsrapporten er gengivet i Folketingets Ombudsmands  

 beretning for 1988, s. 201ff, hvor der på s. 208-209 er anført følgende:
 '...
Afdelingen oplyste ved  

 inspektionen, at det er afdelingens ønske, når det er nødvendigt at  

 tvangsfiksere, at der kan tilknyttes en fast vagt, som hele tiden er ved den  

 fikseredes side, og at døren til det lokale, hvor patienten ligger fikseret,  

 kan lukkes.
Imidlertid sker mange fikseringer om aftenen og om natten, hvor  

 der  

 er mangel på personale.
Dette medfører, at den fikserede må ligge alene og  

 for  

 åben dør.
 Dette er efter min opfattelse  

 en ydmygende og uacceptabel situation for den tvangsfikserede; endvidere kan  

 det være ubehageligt for medpatienter og for pårørende, der måtte være på  

 afdelingen.
...' Ifølge § 16 i psykiatriloven  

 (der trådte i kraft den 1. oktober 1989) skal en patient, der er  

 tvangsfikseret  

 med bælte, nu have fast vagt.
Bestemmelsen er gentaget i § 14, stk. 1, i  

 Sundhedsministeriets bekendtgørelse nr. 617 af 21. september 1989 om  

 tvangsbehandling, fiksering, tvangsprotokoller mv. på psykiatriske  

 afdelinger.
I bekendtgørelsens § 14, stk.  

 3, fastslås det at tilsynet skal udføres med hensyntagen til patientens egne  

 ønsker og med respekt for dennes værdighed og selvfølelse.
I § 14, stk. 4, er  

 det videre anført at patienten skal have ret til et vist privatliv, når dette  

 ikke er uforeneligt med hensynet til patientens sikkerhed.
Jeg går ud fra at det  

 personale der varetager funktionen som vagt ved fikserede patienter er  

 bekendt  

 med bekendtgørelsens bestemmelser og således i videst muligt omfang tager  

 hensyn til patientens egne ønsker, også for så vidt angår spørgsmålet om  

 døren  

 ud til gangarealet skal være åben eller lukket.
Jeg foretager mig ikke mere  

 vedrørende spørgsmålet.
4.11. Rygning Vedrørende en rygepolitik på  

 afdelingen oplyste ledelsen at der - nu da der er rimelige pladsforhold på  

 afdelingen - hvor det kan lade sig gøre er indrettet to dagligstuer på hvert  

 afsnit hvoraf den ene er røgfri.
En meget stor del af patienterne ryger  

 massivt, og fællesskab og samvær foregår derfor ofte i de opholdsrum hvor  

 rygning er tilladt.
Der er forskellige retningslinier vedrørende rygning på  

 de  

 forskellige afsnit.
Ledelsen anførte videre at  

 der formentlig hos personalet er en del modstand mod at indføre begrænsninger  

 i rygemulighederne.
Jeg bragte derfor også spørgsmålet op på mødet med  

 lokalsamarbejdsudvalget og spurgte om der (også) er tale om et  

 personaleproblem.
Ledelsen bemærkede at flere patienter sikkert ville kunne  

 vænne sig til røgfrit miljø hvis det var normen.
Flere arrangementer kunne  

 f.eks. afholdes i røgfrie rum, men det var i den forbindelse opfattelsen at  

 personalet vistnok er en del af problemet.
Fra medarbejderside blev det nævnt  

 at debatten om rygepolitik allerede er i gang på de enkelte afsnit, f.eks. i  

 forbindelse med patientmøder og personalemøder.
Ifølge lov nr. 436 af 14.  

 juni 1995 om røgfri miljøer i offentlige lokaler, transportmidler og  

 lignende,  

 § 2, skal amtsrådet have fastsat bestemmelser om røgfri miljøer på bl.a.  

 amtskommunale sygehuse.
Jeg beder om at modtage et eksemplar af de  

 bestemmelser,  

 der i den anledning er fastsat af Fyns Amt, og som vedrører den psykiatriske  

 afdeling.
Jeg er opmærksom på (og kunne  

 under inspektionen ved selvsyn konstatere) at mange psykiatriske patienter  

 har  

 et stort tobaksforbrug, og at det er noget der spiller en stor rolle for den  

 enkelte.
Jeg finder det imidlertid problematisk hvis patientmøder og andre  

 mere  

 formaliserede former for samvær på afsnittene foregår i opholdsstuer for  

 rygere sådan at ikke-rygende patienter påtvinges at opholde sig i røgfyldte  

 lokaler for at kunne deltage.
 Jeg mener desuden at det er  

 problematisk at der - som jeg har forstået -  

 stadig er afsnit hvor der ikke findes opholdsstuer for ikke-rygere.  

 Ikke-rygende patienter er i disse tilfælde nødsaget til at opholde sig i en  

 opholdsstue for rygere (eller gangarealet), ikke blot under møder og  

 lignende,  

 men også for at kunne tage del i det almindelige uformelle sociale samvær med  

 medpatienter og personale.
 Jeg går ud fra at den debat  

 som efter det oplyste allerede er i gang personalet indbyrdes og sammen med  

 patienterne fortsættes, og at det jeg har anført indgår i de fremtidige  

 overvejelser af en rygepolitik for personalet såvel som for patienterne.
5. Gennemgang af tilførsler til tvangsprotokollen Som nævnt i indledningen  

 anmodede jeg under inspektionen om at modtage kopi af afdelingens tilførsler  

 i  

 tvangsprotokollen i 1997 vedrørende tvangsindlæggelse, tvangstilbageholdelse,  

 tvangsbehandling, tvangsfiksering, anvendelse af fysisk magt og  

 beskyttelsesfiksering.  

 Materialet blev udleveret til mig inden inspektionens afslutning.
Jeg har ikke mulighed for at  

 vurdere om anvendelsen af tvangsforanstaltninger i de enkelte tilfælde har  

 været berettiget.
Ved min gennemgang af materialet har jeg derfor navnlig  

 koncentreret  

 mig om hvorvidt proceduren i forhold til de gældende regler er blevet fulgt.  

 Gennemgangen giver mig anledning til følgende bemærkninger:
5.1. Tvangsindlæggelse og tvangstilbageholdelse Der er i alt udfyldt 42  

 skemaer til brug for tilførsler i tvangsprotokollen om tvangsindlæggelse og  

 tvangstilbageholdelse i 1997. Heraf fremgår det at tvangsindlæggelse fandt  

 sted i 24 tilfælde, og at der i 23 tilfælde blev truffet beslutning om  

 tvangstilbageholdelse  

 - med eller uden forudgående tvangsindlæggelse.
Tvangsindlæggelse sker på  

 grundlag af en lægeerklæring der er udarbejdet af den læge som har undersøgt  

 den pågældende med henblik på indlæggelsen.
Erklæringen må ikke være udstedt  

 af en læge der er ansat på den psykiatriske afdeling hvor indlæggelsen skal  

 finde sted, og lægen må ikke være inhabil (psykiatrilovens § 7). Det er dog  

 overlægen på den psykiatriske afdeling der træffer den endelige  

 administrative  

 afgørelse om hvorvidt betingelserne for tvangsindlæggelse er opfyldt, jf.  

 psykiatriloven  

 § 9, stk. 2 og § 14, stk. 1, i Justitsministeriets bekendtgørelse nr. 613 af  

 20. september 1989 om fremgangsmåden ved gennemførelse af tvangsindlæggelser.
Sundhedsministeriets skema  

 til brug for tilførsler i tvangsprotokollen om bl.a. tvangsindlæggelser giver  

 ikke mulighed for at konstatere om og på hvilket tidspunkt den psykiatriske  

 overlæge har truffet denne afgørelse.
Jeg beder psykiatrisk afdeling om at  

 fremkomme med nærmere oplysninger om afdelingens rutiner vedrørende  

 overlægens  

 beslutning om at betingelserne for tvangsindlæggelse er opfyldt.
 Jeg har ved gennemgangen af  

 skemaerne konstateret at der i forbindelse med tvangsindlæggelse i nogle (de  

 fleste) tilfælde er anført en af afdelingens læger og i andre tilfælde den  

 indlæggende (praktiserende) læge.
Jeg beder om at modtage  

 oplysning om hvilken læge der efter afdelingens opfattelse retteligt skal  

 være  

 anført på skemaerne om tvangsindlæggelse.
Jeg går ud fra at  

 afdelingsledelsen herefter vil sikre at praksis vedrørende dette spørgsmål  

 bliver gjort ensartet.
 Det påhviler til stadighed  

 overlægen at påse, at frihedsberøvelse, tvangsbehandling, tvangsfiksering,  

 fysisk magt og beskyttelsesfiksering ikke anvendes i videre omfang end  

 nødvendigt, jf. psykiatrilovens § 21, stk. 1.  

 For så vidt angår frihedsberøvelse skal resultatet af denne  

 efterprøvelse tilføres tvangsprotokollen henholdsvis 3, 10, 20 og 30 dage  

 efter at frihedsberøvelsen blev iværksat, og herefter mindst hver 4. uge, så  

 længe frihedsberøvelsen opretholdes, jf. lovens § 21, stk. 2, 1. punktum.
Af skemaerne fremgår det at  

 patienten i 38 ud af de 42 tilfælde af frihedsberøvelse enten blev udskrevet  

 senest på trediedagen efter frihedsberøvelsen eller at de obligatoriske  

 prøvelsesfrister i § 21, stk. 2, har været overholdt.
Efterprøvelsen har i  

 alle  

 tilfælde været foretaget af en overlæge.
 Vedrørende et tilfælde  

 (tvangstilbageholdelse af 24. marts 1997) er det angivet at revurdering på  

 dag  

 3 fandt sted den 20. marts 1997.
Jeg går ud fra at der er tale  

 om en skrivefejl.
De efterfølgende revurderinger skete inden for lovens  

 frister.
 Af et andet skema er det  

 angivet at tvangsindlæggelse fandt sted den 5. maj 1997, kl. 14.45, og at  

 frihedsberøvelsen ophørte den samme dag kl. 11.30.
 Jeg går også her ud fra at  

 der er tale om en skrivefejl og beder om at få oplyst de korrekte datoer og  

 tidspunkter for henholdsvis tvangsindlæggelsen og frihedsberøvelsens ophør.
 Det er på et skema vedrørende  

 en tvangsindlæggelse foretaget den 18. december 1997 alene noteret at  

 frihedsberøvelsen ophørte den 23. december 1997.
Jeg må således på det  

 foreliggende grundlag gå ud fra at der ikke har været foretaget den  

 obligatoriske revurdering på dag 3 efter frihedsberøvelsen.
Det må jeg finde  

 beklageligt.
 Det samme gør sig gældende  

 vedrørende et skema om tvangstilbageholdelse den 30. december 1997. I dette  

 tilfælde er det alene anført at frihedsberøvelsen ophørte den 5. januar 1997  

 (skal i øvrigt være 1998).
 Jeg må også for så vidt angår  

 dette tilfælde finde det beklageligt at der tilsyneladende ikke blev  

 foretaget  

 revurdering af tilbageholdelsen på dag 3 efter frihedsberøvelsen.
Særligt vedrørende den  

 situation hvor en patient fremsætter anmodning om udskrivning fremgår det af  

 psykiatrilovens § 10, stk. 3, at overlægen snarest muligt og senest inden 24  

 timer skal meddele patienten om denne kan udskrives eller om  

 tvangstilbageholdelse  

 skal ske.
Fremsættes anmodning om udskrivning inden for det første døgn efter  

 at tvangsindlæggelse har fundet sted, skal overlægens beslutning meddeles  

 senest inden 48 timer regnet fra tvangsindlæggelsen.
 Disse tidsfrister er i alle  

 tilfælde overholdt.
 I et tilfælde har patienten  

 fremsat udskrivningsønsket den 28. januar 1997, kl. 11. Det er angivet at  

 tvangstilbageholdelse også fandt sted den 28. januar 1997, men uden angivelse  

 af klokkeslæt.
 Selvom det kan udledes af  

 skemaet at tvangstilbageholdelsen blev besluttet (og meddelt patienten) inden  

 for fristen - i det foreliggende tilfælde 48 timer -  

 mener jeg at det havde været mest korrekt  

 også i dette tilfælde at anføre det nøjagtige tidspunkt for (meddelelse om)  

 beslutning om tilbageholdelse.
5.2. Tvangsbehandling Jeg modtog skemaer vedrørende  

 14 beslutninger om tvangsbehandling; fire skemaer vedrører beslutning om  

 NCE-behandling og ti skemaer vedrører tvangsmedicinering, heraf et enkelt  

 tilfælde af tvangsmedicinering i forbindelse med behandling af en somatisk  

 lidelse.
 Det fremgår af § 12, stk. 3,  

 i psykiatriloven at afgørelse om tvangsbehandling træffes af overlægen der  

 samtidig træffer bestemmelse om i hvilket omfang der om fornødent kan  

 anvendes  

 magt til behandlingens gennemførelse.
 Ved tvangsmedicinering skal  

 der altid være en læge til stede, jf. § 6 i Sundhedsministeriets  

 bekendtgørelse  

 nr. 617 af 21. september 1989 om tvangsbehandling, fiksering,  

 tvangsprotokoller  

 mv. på psykiatriske afdelinger (tvangsbekendtgørelsen).
 Jeg har ved at sammenholde  

 skemaerne om tvangsbehandling med fortegnelsen over afdelingens overlæger som  

 angivet i Kommunal Håndbogen 1997 konstateret at kravet om at beslutningen om  

 tvangsbehandling skal træffes af en overlæge i alle tilfælde har været  

 overholdt.  

 I et enkelt tilfælde (beslutning af 7. april 1997) er der dog ikke på skemaet  

 anført nogen ordinerende overlæges underskrift, men en overlæge er angivet  

 som  

 værende til stede under tvangsbehandlingens udførelse.
 Dette enkeltstående tilfælde  

 giver mig ikke grundlag for at foretage mere.
I to tilfælde (beslutninger  

 af 8. august og 1. december 1997) er der ikke i skemaerne angivet noget  

 tidspunkt for udførelse af tvangsbehandlingen eller hvilken læge der var til  

 stede.
Tvangsbehandlingen er imidlertid i disse tilfælde anført først at være  

 ophørt henholdsvis 21 og 10 dage efter at beslutningen blev truffet.
 Jeg beder afdelingen om at  

 oplyse hvorvidt tvangsbehandling i disse tilfælde er blevet gennemført og i  

 bekræftende fald redegøre for den tilsyneladende mangelfulde udfyldelse af  

 skemaerne.
I et tilfælde (beslutning af  

 30. januar 1997) blev det ifølge afkrydsningen i skemaet besluttet at  

 tvangsbehandle for en somatisk lidelse.
I et sådant tilfælde skal beslutning  

 om  

 tvangsbehandling træffes af vedkommende psykiatriske overlæge og overlægen  

 på den pågældende somatiske afdeling i fællesskab, jf. psykiatrilovens § 13,  

 stk. 2, og tvangsbekendtgørelsens § 8, stk. 2. Dette ses ikke at være sket i  

 det foreliggende tilfælde.
Det fremgår imidlertid af den  

 anførte begrundelse for tvangsbehandlingen at behandlingen bestod i at give  

 næring (væske, mad og medicin) via mavesonde.
Særligt om tvangsernæring  

 gælder  

 § 7 i tvangsbekendtgørelsen.
Gennemførelse af tvangsernæring betragtes efter  

 bekendtgørelsen ikke som en tvangsbehandling af en legemlig lidelse, men  

 derimod som en form for tvangsmedicinering.
 Jeg mener herefter at det må  

 bero på en fejl at den psykiatriske overlæge har afkrydset rubrikken  

 vedrørende  

 tvangsbehandling af en somatisk lidelse, og jeg har således ikke grundlag for  

 at kritisere at beslutningen om tvangsernæring blev truffet af overlægen  

 alene.
 Af § 3, stk. 2, i  

 tvangsbekendtgørelsen fremgår det videre at tvangsmedicinering (bortset fra  

 visse akutte, farlige situationer) forudsætter at patienten og patientens  

 rådgiver er fuldt informeret om behandlingens formål, virkninger og mulige  

 bivirkninger.
 Jeg anmoder om nærmere  

 oplysning om hvilken fremgangsmåde der anvendes for at sikre at kravet om  

 information af patientrådgiveren opfyldes.
5.3. Tvangsfiksering og anvendelse af fysisk magt Jeg fik udleveret 105 skemaer  

 til brug for tilførsler til tvangsprotokollen omhandlende 76 tilfælde af  

 tvangsfiksering og 65 tilfælde af anvendelse af en eller flere former for  

 fysisk magt (f.eks. fastholden i kombination med indgivelse af beroligende  

 medicin).
Af psykiatriloven fremgår det  

 i § 14, stk. 1, at der som midler til tvangsfiksering alene må anvendes  

 bælte,  

 hånd- og fodremme samt handsker.
Af stk. 2 fremgår det videre at  

 tvangsfiksering kun må anvendes i det omfang det er nødvendigt for at afværge  

 at en patient:
1) udsætter sig selv eller andre  

 for nærliggende fare for at lide skade på legeme eller helbred, 2) forfølger eller på anden  

 lignende måde groft forulemper medpatienter eller 3) øver hærværk af ikke  

 ubetydeligt omfang.
 Under de samme betingelser  

 kan en indlagt person fastholdes og om fornødent med magt føres til et andet  

 opholdssted på sygehuset, jf. psykiatrilovens § 17, stk. 1. Over for personer  

 der er frihedsberøvet efter reglerne i lovens kap. 3 kan der anvendes den  

 magt  

 der er nødvendig for at sikre deres fortsatte tilstedeværelse på afdelingen.
 Ifølge lovens § 15, stk. 1,  

 skal tvangsfiksering besluttes af en læge efter at denne har tilset  

 patienten.  

 Beslutning om at der foruden bælte skal anvendes hånd eller fodremme, skal  

 dog  

 træffes af overlægen, jf. stk. 2.
I alle skemaer vedrørende  

 fikseringer og/eller fysisk magtanvendelse, undtagen et enkelt skema, er der  

 angivet en ordinerende læge som enten var til stede eller ankom kort tid  

 efter  

 tvangsindgrebet.
Det tilfælde som ifølge skemaet ikke har været ordineret  

 eller sanktioneret af en læge vedrørte en fastholden som fandt sted den 28.  

 november 1997.
 Da fastholden efter lovens §  

 17, stk. 1, ikke er blandt de tvangsindgreb som kræver beslutning af en læge,  

 giver skemaet mig ikke anledning til yderligere bemærkninger.
 Hvis det er af afgørende  

 betydning for bedring af en meget urolig patients tilstand, kan lægen  

 bestemme  

 at patienten om fornødent med magt skal have et beroligende middel, jf. § 17,  

 stk. 2.
I fire af de tilfælde hvor  

 der er givet beroligende medicin under fysisk magtanvendelse er det angivet  

 at  

 den ordinerende læge ankom på et (lidt) senere tidspunkt end tvangsindgrebet  

 blev påbegyndt.
Det drejer sig om magtanvendelser foretaget 24. juli, 11.  

 august samt 2. og 5. november 1997.
Jeg er opmærksom på at der i  

 samtlige de fire tilfælde også blev foretaget bæltefiksering hvilket i akutte  

 tilfælde kan iværksættes af plejepersonalet med efterfølgende godkendelse fra  

 lægen, jf. psykiatrilovens § 15, stk. 3. Jeg beder imidlertid den  

 psykiatriske  

 afdeling om at oplyse om det forekommer at patienter med magt gives  

 beroligende  

 medicin uden at beslutning herom  

  

 forudgående  

  

 er truffet af en læge.
I bekræftende fald beder jeg afdelingen udtale sig om  

 hvorvidt denne fremgangsmåde er i overensstemmelse med lovens § 17, stk. 2.
 En patient der er  

 tvangsfikseret med bælte, skal have fast vagt, jf. psykiatrilovens § 16. Jeg  

 har ved gennemgangen af skemaerne konstateret at rubrikken til angivelse af  

 en  

 faste vagt i en række tilfælde enten slet ikke er udfyldt eller er udfyldt  

 med  

 et 'X' eller 'ja'.
Jeg mener at det er  

 kritisabelt at rubrikken vedrørende fast vagt i 39 tilfælde af  

 bæltefikseringer  

 slet ikke er udfyldt (eller udfyldt med et navn, mens ordene 'fast vagt'  

 samtidig er overstreget). Under hensyn til at ledelsen under inspektionen  

 udtalte at der altid er fast vagt ved bæltefikserede, jf. ovenfor under punkt  

 4.10., går jeg dog ud fra at dette også har været tilfældet i de foreliggende  

 situationer.
Jeg henstiller derfor at afdelingsledelsen over for personalet  

 indskærper at skemaerne også på dette punkt skal udfyldes.
 Jeg har endvidere bemærket at  

 det i flere tilfælde er anført at funktionen som fast vagt blev udført af  

 'personalet  

 på skift'.
 Jeg går ud fra at personalet  

 er opmærksom på at en fast vagt skal være en hertil udpeget person  

 (sygeplejerske,  

 plejer eller andet kvalificeret personale) som ikke samtidig har andre  

 arbejdsopgaver end den at tage sig af den eller de bæltefikserede personer,  

 jf.  

 § 14, stk. 2, i den ovenfor omtalte tvangsbekendtgørelse.
Hånd- og/eller fodremme blev  

 i 1997 anvendt i seks tilfælde.
I et af disse tilfælde (tvangsfiksering af  

 18.  

 december 1997) har overlægen så vidt ses ikke sanktioneret anvendelsen af  

 hånd  

 og fodremme, jf. psykiatrilovens § 15, stk. 2.
 Det finder jeg kritisabelt.
5.4. Beskyttelsesfiksering Afdelingsledelsen oplyste at  

 der ikke har været tilfælde af beskyttelsesfiksering på afdelingen i 1997.
6. Opfølgning Som det fremgår af de enkelte  

 afsnit ovenfor har jeg i flere tilfælde bedt afdelingsledelsen om nærmere  

 underretning mv. vedrørende forskellige forhold.
Jeg beder om at disse  

 underretninger sendes gennem Fyns Amt, Sygehusudvalget, for at amtet kan få  

 lejlighed til at kommentere det som afdelingsledelsen anfører.
7. Underretning Denne rapport sendes i tre  

 eksemplarer til den psykiatriske afdeling i Middelfart.
Jeg beder om at det  

 ene eksemplar bliver gjort tilgængeligt for patienterne.
Rapporten sendes  

 desuden til Folketingets Retsudvalg og Fyns Amt." NOTER (*1) Jf.  

 FOB 1988, s. 201ff.
