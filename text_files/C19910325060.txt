 Denne At-meddelelse oplyser om de sundhedsfarer og gener, der kan være ved  

 arbejde med køle-smøremidler og de foranstaltninger, der skal træffes for at  

 imødegå dem.
 Køle-smøremidler anvendes ved metalbearbejdning, såvel spåntagende (fx  

 boring, drejning, fræsning og slibning) som ikke-spåntagende (fx valsning,  

 udstansning og klipning).
SUNDHEDSFARE Køle-smøremidler kan påvirke hud, slimhinder, lunger, mavesæk og  

 tarmkanal.
Dette kan ske dels ved direkte kontakt, dels ved indånding af de  

 tåger (aerosoler), gasarter og/eller den røg, der dannes under  

 arbejdsprocessen på grund af høje omløbshastigheder og/eller relativt høje  

 temperaturer.
Symptomer på hudskader viser sig almindeligvis først som en let rødmen  

 eller irritation, der kan udvikle sig til hævelse eller blærer.
Senere kan  

 der dannes eksemer, vortelignende fortykkelser, der efter længere tids  

 påvirkning kan blive til hudkræft.
 Hudgener opstår især, hvor køle-smøremiddelforurenet arbejdstøj gnider  

 direkte mod huden.
 Indånding af køle-smøremiddeltåge kan forårsage betændelsesprocesser i  

 lungevævet samt øget vækst af bindevævet.
Ved bearbejdning af SG-jern kan der dannes fosfin, der er  

 sundhedsskadelig.
Det har vist sig, at fosfin kan forekomme i så store  

 mængder, at ikke alene den, der foretager bearbejdningen, er udsat, men også  

 andre i nærheden, fx er den, der transporterer spånerne væk, udsat for  

 påvirkning af fosfin.
FORANSTALTNINGER Instruktion m.v.
 De ansatte skal have nødvendig instruktion og oplæring i at udføre  

 arbejdet på farefri måde, og de skal have oplysninger om de farer, der er ved  

 brug af køle-smøremidler.
Valg af køle-smøremiddel Brug kun et køle-smøremiddel, hvorom der foreligger oplysninger om  

 anvendelsesområde, sundhedsfarer ved brugen og nødvendige  

 sikkerhedsforanstaltninger.
 Det kan ofte være nødvendigt også at vurdere køle-smøremidlet i forhold  

 til den aktuelle arbejdsproces, idet der for eksempel ved for stærk  

 opvarmning kan opstå spaltningsprodukter, der kan være sundhedsskadelige.
Visse køle-smøremidler, der indeholder farlige stoffer, må ikke anvendes,  

 hvis de kan erstattes af et mindre farligt eller mindre generende  

 køle-smøremiddel (substitution). Se At-meddelelse nr. 3.02.1 om stoffer og  

 materialer.
Sådanne køle-smøremidler er i reglen mærket med en fareetiket i  

 overensstemmelse med Miljøministeriets regler om klassificering.
Brugsanvisning For køle-smøremidler, der indeholder farlige stoffer, skal arbejdsgiveren  

 udarbejde en brugsanvisning.
Se At-meddelelse nr. 3.02.2 om brugsanvisning  

 for stoffer og materialer.
Fjernelse af forurenet luft Ved arbejde med køle-smøremidler skal man sikre sig, at luftforureningen  

 bliver mindst mulig.
 Efter Arbejdstilsynets praksis kræves punktudsugning ved maskiner, der  

 indgår i produktion, fx drejning, fræsning, slibning og høvling i mange timer  

 og i store serier, når arbejdet med køle-smøremidler giver anledning til  

 dannelse af tåger (aerosoler), gasarter og/eller røg.
 Der vil normalt blive krævet rumventilation i værksteder, hvor maskinerne  

 anvendes lejlighedsvist til små serier eller enkelte stykker.
En konkret vurdering af arbejdsmiljøforholdene på virksomheden kan  

 medføre, at der ud over punktudsugning også er brug for rumventilation.
Ved  

 vurderingen lægges blandt andet vægt på:
- rummets størrelse, - antal maskiner i rummet, - driftstid af maskinerne, - eventuelt konstaterede gener og - synlig tåge- og røgdannelse.
 Ved bearbejdning af SG-jern skal der altid mindst være punktudsugning.
 Ved rumventilation skal der tilføres erstatningsluft, der i den kolde  

 årstid skal være forvarmet.
 Der henvises til At-meddelelse 1.01.8 om ventilation generelt, herunder  

 bl.a. om betingelserne for recirkulation.
Afskærmning For at imødegå sundhedsskadelig påvirkning fra sprøjt og stænk kan  

 indkapsling og/eller afskærmning tæt ved maskinens arbejdssted være  

 nødvendig.
Personlig hygiejne En god, personlig hygiejne er meget væsentlig for at imødegå skadelig  

 påvirkning af køle-smøremidler.
Vask hænder ofte og altid efter arbejde med  

 køle-smøremidler.
 Undgå at have klude, der er vædet med køle-smøremidler, i lommerne.
 Gennemvædet tøj bør skiftes straks og rengøres effektivt.
Personlige værnemidler og arbejdstøj Arbejdsgiveren skal afholde udgifterne til anskaffelse, vedligeholdelse og  

 renholdelse af særligt arbejdstøj og personlige værnemidler.
 Når der arbejdes med køle-smøremidler ved maskiner, der er effektivt  

 afskærmet, er det normalt kun nødvendigt at bruge egnede handsker og  

 eventuelt olietæt forklæde.
 Udleverede personlige værnemidler og arbejdstøj skal altid anvendes, når  

 der arbejdes med køle-smøremidler.
 Arbejdstøj forurenet med køle-smøremiddel skal opbevares adskilt fra  

 gangtøj.
Vaskefaciliteter Der skal stilles egnede hudrensemidler (brug ikke olie eller organiske  

 opløsningsmidler) og cremer til hudpleje til rådighed.
På faste arbejdssteder skal der være adgang til et passende antal  

 vaskeindretninger med rindende varmt og koldt vand.
Se At-meddelelse nr.  

 1.01.4 om vaskeindretninger.
Det samme kræves for midlertidige og skiftende arbejdssteder, dog kan det  

 efter omstændighederne være tilstrækkeligt, at kun det kolde vand er  

 rindende, hvis der er passende mængder varmt vand til rådighed.
Adgang til  

 brusebad anbefales.
