 I medfør af § 2, stk. 5, § 11, stk. 2, og § 28 i lov om skibes sikkerhed  

 m.v., jf. lovbekendtgørelse nr. 584 af 29. september 1988, og efter  

 bemyndigelse i bekendtgørelse nr. 570 af 26. september 1988, fastsættes:
 § 1.  Ved anvendelsesvinkel forstås i denne forskrift  

 den vinkel med det horisontale plan, hvori et faldereb eller en landgangen  

 kan anvendes forsvarligt.
 § 2.  Skibe, bortset fra fiskeskibe med en  

 bruttotonnage under 1000 og passagerskibe, skal være udrustet med følgende  

 adgangsmidler:
 Stk. 2.  Hvis de under stk. 1, nr. 2, nævnte faldereb  

 ikke kan skiftes fra side til side af skibets besætning, skal der forefindes  

 et faldereb i hver side.
 § 3.  Fiskeskibe med en på bruttotonnage på 500 og  

 derover, men under 1000, skal være udrustet med en landgang med  

 anvendelsesvinkel mellem 0 grader og 35 grader.
 § 4.  Passagerskibe skal være udrustet med forsvarlige  

 adgangsmidler, medmindre de er beskæftiget i ruter, hvor der i anløbshavnene  

 forefindes særlige arrangementer for færdsel til og fra borde.
 § 5.  I skibe, der omfattes af ovenstående, skal der,  

 såfremt de angivne adgangsmidler ikke er tilstrækkelige, benyttes andre  

 fornødne midler til at sikre, at færdsel til og fra borde kan ske uden fare.
 Stk. 2.  Benyttes adgangsmidler fra land, skal føreren  

 sikre sig, at disse er af forsvarlig konstruktion.
§ 6.  Alle skibe, hvor afstanden fra havoverfladen til  

 adgangspunktet til skibet på noget tidspunkt overstiger 9 meter, skal medføre  

 et faldereb på hver side.
Falderebene skal være således anbragt, at når de  

 anvendes i forbindelse med lodslejderen for ombordtagning eller ilandsætning  

 af lods, hviler de fast mod skibssiden i det parallelle midtskibsparti og er  

 klar af alle afløb.
 § 7.  Der skal altid være truffet så betryggende  

 forholdsregler, at færdsel til og fra borde kan ske uden fare.
 § 8.  Med bøde eller hæfte straffes den, der  

 overtræder §§ 2-7.
 § 9.  Forskriften træder i kraft den 1. oktober 1991.
 Stk. 2.  Teknisk forskrift nr. 8 af 1. september 1988  

 ophæves.
