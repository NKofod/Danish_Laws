En uge efter den første henvendelse kontaktede moderen sent om  

 aftenen lægevagten, idet drengen var begyndt at tisse orange i bleen.  

 Vagtlæge B fik derudover oplyst, at drengen ikke kunne holde mad i sig,  

 og at han var feberfri.
Vagtlægen mente ikke, at det var  

 nødvendigt, at drengen blev undersøgt i konsultationen.
 Et døgn senere fik drengen feber, og han kastede op det meste af  

 natten. 1½ døgn efter den seneste henvendelse var drengens temperatur  

 39, og han blev om formiddagen undersøgt af vagtlæge A.  

 Vagtlægen tilrådede fortsat observation af drengen og henvendelse  

 til læge, såfremt tilstanden blev forværret.
Dagen efter blev drengen indlagt på sygehus, og det fremgår af  

 journalen, at han var svært akut medtaget, slap, bleg og gusten.
Hans  

 temperatur var 39,4 og han åndedræt var meget hurtigt.
En  

 røntgenundersøgelse af brystet viste store og svære  

 forandringer.
Klager over undersøgelse og behandling  

 af spædbørn Patientklagenævnet fandt, at vagtlæge A ved  

 den første konsultation, på trods af at det foreliggende  

 kliniske billede ikke var usædvanligt eller specielt alarmerende, burde  

 have foretaget en objektiv undersøgelse, som indbefattede en almen  

 vurdering af vejrtrækningsforholdene, herunder inspektion af  

 brystkasse, ligesom undersøgelse af ører og svælg burde  

 være udført.
Nævnet fandt videre, at vagtlæge A  

 foretog en utilstrækkelig undersøgelse af drengen, og at  

 vagtlæge A derfor havde udvist manglende omhu og samvittighedsfuldhed.  

 Nævnet lagde til grund, at drengen ikke var afklædt i forbindelse  

 med undersøgelsen.
Patientklagenævnet oplyste, at undersøgelse  

 af spædbørn kræver stor omhu.
Det er endvidere  

 væsentligt, at barnet inspiceres afklædt, således at  

 især barnets vejrtrækning, farver og ernærings- og  

 hydreringstilstand kan vurderes.
Patientklagenævnet oplyste endvidere,  

 at spædbørn ret sjældent har luftvejsinfektioner, udover  

 den typiske forkølelse i form af tæt næse.
For så vidt angår vagtlæge B fandt  

 Patientklagenævnet, at han burde have tilrådet drengens  

 forældre en fornyet konsultation, idet der forelå en  

 sygdomsperiode på en uge, og da symptomerne i form af orange urin kunne  

 tyde på en begyndende dehydrering.
Det var endvidere nævnets  

 opfattelse, at der forelå en stor risiko for fejlvurdering af  

 situationen uden en klinisk undersøgelse.
Nævnet fandt samlet,  

 at vagtlæge B udviste manglende omhu og samvittighedsfuldhed ved ikke  

 at tage initiativ til en lægeundersøgelse, uanset om  

 forældrene ønskede dette eller ej.
For så vidt angår vagtlæge A s anden  

 undersøgelse af drengen fandt Patientklagenævnet, at det var  

 usandsynligt, i betragtning af de objektive fund ved indlæggelsen  

 på sygehuset, at drengen ikke ved henvendelsen i  

 lægevagtskonsultationen havde frembudt tegn til en mere alvorlig  

 udvikling, idet han har været udtrættet og haft tegn på den  

 alvorlige lungeinfektion med eller uden de typiske stetoskopiske tegn.
Det  

 var nævnets vurdering, at vagtlæge A burde have foretaget en  

 grundig undersøgelse af drengen, herunder indlagt ham med henblik  

 på videre udredning og afklaring af blandt andet mulig kighoste.  

 Nævnet lagde vægt på, at drengen havde været syg i  

 9-10 dage, at drengen ikke var afklædt i forbindelse med  

 undersøgelsen, at vagtlægen blev gjort bekendt med, at drengen  

 var født for tidligt, og at han havde lidt af Respiratory Distress  

 Syndrome.
Patientklagenævnet fandt, at vagtlæge A ved at  

 undlade ovennævnte udviste manglende omhu og samvittighedsfuldhed.  

 Endvidere indskærpede Patientklagenævnet overfor vagtlæge  

 A, at han udviser større omhu i sit fremtidige virke.
Endelig fandt  

 nævnet, at der var begrundet mistanke om, at vagtlæge A havde  

 udvist grovere forsømmelse ved undersøgelse og behandling af  

 drengen ved den sidste konsultation.
Vagtlæge A har  

 efterfølgende vedtaget et bødeforlæg på 5.000  

 kr.
Patientklagenævnet oplyste, at kighoste er en  

 livsfarlig sygdom for børn i de første leveår, specielt  

 for spædbørn.
Dødeligheden er ikke ubetydelig, og det  

 gælder også for børn, der bliver indlagt på et  

 tidligt tidspunkt af sygdomsstadiet.
Sygdommen er på grund af  

 vaccinationerne sjælden, men det må påregnes, at den  

 praktiserende læge er bekendt med sygdomsbilledet og udviser stor  

 opmærksomhed, når der foreligger oplysninger om kighoste og/eller  

 anfaldsfænomener, der kan repræsentere sygdommen.  

 Efterhånden som anfaldene tager til, udmattes barnet, og det retter sig  

 i stadig ringere grad efter et anfald.
Der ophobes endvidere slim i  

 luftvejene, hvilket kan føre til lungebetændelse.
