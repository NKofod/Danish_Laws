Fremsat den 10. maj 2007 af  

 udenrigsministeren (Per Stig Møller) Forslag til folketingsbeslutning Om  

 styrkelse af det danske bidrag til den internationale sikkerhedsstyrke ISAF i  

 Afghanistan Folketinget  

 meddeler sit samtykke til, at danske militære styrker fortsat stilles til  

 rådighed for den internationale sikkerhedsstyrke ISAF i Afghanistan.
Bemærkninger til beslutningsforslaget I.
FNs Sikkerhedsråd bemyndigede efter invitation fra den  

 daværende afghanske overgangsregering ved resolution 1386 af 20. december  

 2001  

 og resolution 1510 af 13. oktober 2003 oprettelsen af en international  

 sikkerhedsstyrke (ISAF) til at bistå den afghanske overgangsregering med  

 opretholdelse af sikkerheden i Kabul og andre områder af Afghanistan.  

 Mandatet  

 for den internationale sikkerhedsstyrke blev forlænget frem til d. 13.  

 oktober  

 2007 ved resolution 1707 af 12. september 2006.
Det internationale samfund har gennem resolutioner i FNs  

 sikkerhedsråd og Afghanistan Compact, der er den overordnede ramme for  

 samarbejdet mellem Afghanistan og det internationale samfund, forpligtet sig  

 til at bidrage til national, regional og global sikkerhed og bistå den  

 afghanske regering med at forbedre livsvilkårene for det afghanske folk.  

 Afghansk ejerskab er et nøgleprincip for samarbejdet.
På sikkerhedssiden  

 bistår  

 ISAF den afghanske regering med at udbrede sin myndighedsudøvelse til hele  

 Afghanistan samt tilvejebringe den nødvendige sikkerhed for, at den civile  

 genopbygningsindsats kan blive udført til gavn for den afghanske befolkning.  

 På  

 den civile side er der behov for fortsat omfattende bistand til at sikre  

 bedre  

 afghansk regeringsførelse, herunder opgør med korruption, beskyttelse af  

 menneskerettigheder, genopbygning, samt bekæmpelse af den ulovlige  

 opiumsøkonomi.
NATO overtog d. 11. august 2003 ansvaret for ISAF missionen  

 og udarbejdede i forlængelse heraf en operationsplan.
Den NATO-ledede  

 ISAF-styrke har siden oktober 2006 bistået den afghanske regering med at  

 varetage sikkerheden i hele Afghanistan, herunder gennem de såkaldte  

 Provincial  

 Reconstruction Teams, som er indsat i de fleste af Afghanistans provinser.  

 Styrkerne skal sikre udbredelsen af den afghanske centralregerings myndighed  

 til hele Afghanistan, understøtte sikkerhedssektorreformarbejdet, herunder  

 afvæbning  

 og demobilisering af væbnede grupper med henblik på at reintegrere dem i det  

 afghanske samfund, og bistå med at skabe sikre omgivelser, som kan bane vejen  

 for genopbygningsindsatsen.
Indsatsen gennemføres i samvirke med nationale,  

 regionale og lokale politiske, militære og religiøse ledere samt ved  

 samarbejde  

 og koordination med andre internationale organisationer.
Den afghanske hær og politistyrke er under genopbygning,  

 men kan fortsat ikke selvstændigt varetage opgaverne.
Derfor har den  

 afghanske  

 regering og FNs sikkerhedsråd i sikkerhedsrådsresolution 1707 (2006)  

 eksplicit  

 anmodet om internationale militære bidrag til indsatsen i Afghanistan og  

 opfordret til samarbejde med den amerikansk-ledede anti-terror operation,  

 Operation Enduring Freedom.
II.
Det er i dansk interesse at bidrage bredt og langsigtet  

 til indsatsen i Afghanistan af følgende årsager: 1) Det er i overensstemmelse  

 med en aktiv dansk udenrigspolitik at bidrage til den internationale indsats,  

 der udspringer af FNs sikkerhedsrådsresolutioner og Afghanistan  

 Compact; 2)  

 Sikring af stabile forhold i Afghanistan er en forudsætning for, at den  

 civile  

 genopbygning og opbygning af lokale institutioner på lokalt, regionalt og  

 nationalt niveau fører til et stabilt Afghanistan til gavn for såvel det  

 afghanske folk som for den globale sikkerhedssituation ved, at Afghanistan  

 ikke  

 igen bliver hjemsted for international terrorisme; 3) Indsatsen er i  

 overensstemmelse med Danmarks udviklingspolitiske målsætninger, herunder  

 fattigdomsbekæmpelse; 4) Bidraget vil assistere den afghanske regering med at  

 udbrede sin myndighedsudøvelse til hele landet til gavn for national,  

 regional  

 og global sikkerhed.
III.
Regeringen finder det vigtigt, at Danmark styrker sit  

 bidrag til den internationale sikkerhedsstyrke ISAF i Afghanistan.
Det er  

 hensigten at øge det nuværende styrkebidrag i det sydlige Afghanistan,  

 således  

 at det efter forøgelsen vil udgøre en selvstændig dansk bataljon tilknyttet  

 den  

 britisk-ledede Task Force Helmand.
Bidraget ventes udsendt i 4. kvartal 2007.  

 Den danske bataljon vil skulle gennemføre sikkerheds- og  

 stabiliseringsoperationer under ledelse af den britisk-ledede Task Force  

 Helmand og i henhold til ISAFs operationsplan.
Styrkernes opgaver vil  

 derfor  

 variere fra varetagelse af sikringsopgaver til egentlige kamphandlinger i  

 form  

 af enten selvstændig indsættelse eller som led i mere omfattende og  

 bredspektrede sikkerhedsoperationer.
En del af det danske styrkebidrags ansvar vil være  under  

 hensyntagen til sikkerhedssituationen  at levere den tilstrækkelige  

 beskyttelse  

 til civilrådgiverne udsendt af Udenrigsministeriet til Lashkar Gah for hermed  

 at sikre bevægelsesfriheden og med henblik på at understøtte og facilitere en  

 øget genopbygningsindsats.
Derudover vil regeringen imødekomme en anmodning  

 fra  

 NATO om at stille et bidrag på ca. 45 personer til driften af Kandahar  

 lufthavn.
Bidraget vil understøtte de øvrige danske bidrag til Task Force  

 Helmand.
Det er i forbindelse med styrkelsen af indsatsen i syd  

 regeringens hensigt yderligere at koncentrere det danske bidrag til ISAF  

 geografisk med hovedfokus på det sydlige Afghanistan.
Regeringen vil derfor  

 tilpasse bidraget til det tysk-ledede Provincial Reconstruction Team i  

 Feyzabad  

 fra ca. 40 til ca. 20 personer, mens bidraget på ca. 6 personer til det  

 svensk-ledede Provincial Reconstruction Team i Mazar-e-Sharif vil blive  

 udfaset.
Derudover vil det danske bidrag på ca. 10 personer til driften af  

 lufthavnen i Kabul kun blive opretholdt, indtil en anden nation vil kunne  

 overtage forpligtelserne.
Bidraget på ca. 10 personer til både det  

 litauisk-ledede  

 Provincial Reconstruction Team i Chaghcharan og til det danske bidrag til  

 ISAFs hovedkvarter vil blive opretholdt uændret, mens hovedparten af  

 det  

 udsendte bidrag til ISAFs hovedkvarter under Multinational Corps North  

 East vil  

 blive hjemtaget i august 2007. Hele bidraget til Multinational Corps North  

 East  

 vil blive udfaset endeligt i februar 2008.
Hensynet til den nødvendige operationssikkerhed,  

 selvbeskyttelse og handlefrihed gør det vigtigt, at sammensætningen og  

 omfanget  

 af de danske landmilitære bidrag bliver fleksibel.
Det samlede styrkebidrag  

 vil  

 efter udvidelsen udgøre op til ca. 640 personer.
Der vil i kortere perioder  

 kunne blive tale om mindre udsving afhængig af sikkerhedssituationen på  

 jorden  

 og det konkrete behov for at understøtte den civile genopbygningsindsats.
 Skulle der opstå en situation, hvor en konkret trussel mod  

 danske styrker eller civilt personel gør det påkrævet at træffe særlige  

 sikkerhedsmæssige foranstaltninger, vil der yderligere ekstraordinært kunne  

 udsendes et mindre bidrag på op til 40 personer i form af specialister,  

 herunder egentlige specialstyrker.
IV.
Der har været en række markante fremskridt politisk,  

 økonomisk og genopbygningsmæssigt i Afghanistan i løbet af de seneste 5 år.
I  

 nord og vest, hvor NATOs engagement har varet længst, er situationen  

 bedre end  

 i syd og øst, hvor NATO kun har været til stede siden henholdsvis juli og  

 oktober 2006. Opbygning af demokrati er bragt fremad.
I 2005 afholdtes  

 parlaments- og provinsvalg for første gang i 36 år.
Over 40% af vælgerne var  

 kvinder, og kvinder udgør 28% af parlamentets medlemmer.
Den første  

 kvindelige  

 provinsguvernør i Afghanistans historie blev udpeget i 2005. Fundamentale  

 menneskerettigheder er indskrevet i forfatningen, og en uafhængig  

 menneskerettighedsorganisation  

 forsvarer deres overholdelse.
Kvinders rettigheder og muligheder er kraftigt  

 forbedret, og ligeret er grundfæstet i forfatningen.
Efter Talebantidens  

 forbud  

 mod TV og kun få aviser, som alle var under Taleban-kontrol, er mediefrihed  

 nu  

 etableret med seks TV kanaler og ca. 300 aviser.
Den afghanske økonomi er i kraftig vækst (vækstrater: 29% i  

 2002, 16% i 2003, 8% i 2004, 14% i 2005). Flygtningestrømmen er vendt. 4,8  

 mio.  

 flygtninge er vendt hjem.
Der er dog stadig ca. 3 mio. flygtninge uden  

 for  

 landets grænser.
Hvor der efter Taleban kun var 550 brugbare skolebygninger  

 tilbage, er der de sidste år bygget og genopbygget over 2000 skoler.
Under  

 Taleban var det forbudt for piger at modtage undervisning, og kun 1 mio.  

 drenge  

 gik i skole.
Nu er der over 5 mio. elever, hvoraf 37% er piger.
Antallet af  

 elever på højere uddannelser er steget fra 4.000 i 2001 til over 40.000,  

 hvoraf  

 ca. 20% er kvinder.
Til at undervise eleverne var der i 2001 ca. 21.000  

 lærere,  

 hvoraf officielt ingen var kvinder, idet Taleban ikke tillod kvindelige  

 lærere.
Der er nu over 180.000 lærere, hvoraf 1/3 er kvinder.
Basispakken af  

 sundhedsydelser, der blev indført i 2002, dækker allerede nu 82% af  

 befolkningen.
V.
Fortsatte forbedringer af sikkerheden er en grundlæggende  

 forudsætning for øget stabilitet, samt for at genopbygningsindsatsen kan vise  

 synlige resultater.
Genopbygningen er derudover afgørende for at vise den  

 afghanske befolkning, at den afghanske regering formår at skabe bedre  

 levevilkår i landet.
For Danmarks vedkommende udmøntes Afghanistan Compact på  

 udviklingsområdet gennem den nationale udviklingsstrategi.
Den danske bistand  

 går til fokusområderne: Genopbygning af den offentlige sektor,  

 menneskerettigheder  

 og demokratisering, uddannelse, forbedring af levevilkår for  

 landbefolkningen,  

 og nærområdeindsatser for flygtninge og internt fordrevne samt humanitære  

 indsatser inklusive minerydning.
I forbindelse med styrkelsen af den militære indsats i  

 Afghanistan vil den bistandsmæssige indsats også blive styrket.
Der er for  

 2007  

 allerede truffet beslutning om at øge bistanden med 60 mio. kr. til samlet  

 200  

 mio. kr.
Dette sker ved en fremrykning af aktiviteterne under  

 Afghanistanrammen  

 2005-09. Der vil ske en tilsvarende fremrykning af bistanden i 2008.
Danmark vil fortsat koncentrere hovedparten af bistanden på  

 det nationale niveau med det mål at bidrage til genopbygning og udvikling i  

 hele landet.
Fokus vil fortsat være på de allerede valgte områder, men i  

 erkendelse  

 af behovet for at styrke genopbygningsindsatsen i de sydlige provinser, hvor  

 sikkerhedssituationen er mest ustabil, og i lyset af ønsket om at koncentrere  

 den danske militære indsats i Helmand, vil en del af stigningen i  

 bistandsindsatsen blive udmøntet i Helmand-provinsen.
Bistandsindsatsen i Helmand vil afhænge af udviklingen i  

 sikkerhedssituationen og forudsætter, at de danske styrker kan yde den  

 nødvendige sikkerhed for rådgiverne.
En udvidelse af indsatsen i Helmand vil  

 kunne øge antallet af de kortvarende mindre projekter, som gennemføres af  

 forsvaret  

 (»samtænkningsprojekter«), øge antallet af mellemstore hurtigt  

 implementerbare  

 projekter, som udvælges af Udenrigsministeriet, og skabe forudsætningerne for  

 at påbegynde den langsigtede genopbygningsbistand.
VI.
Ligesom ligestilling er bekæmpelse af opium et  

 tværgående hensyn i den afghanske udviklingsstrategi og i den danske bistand.  

 I  

 relation hertil ligger Danmarks bistandsfokus på etablering af alternative  

 indkomstmuligheder,  

 gennem bidrag til finansiering af bl.a. bloktilskud til landsbyer (National  

 Solidarity Programme) og gennem støtte til mikrofinansieringsprogrammet  

 MISFA.  

 Dertil kommer, at også den danske bistand til uddannelse på lang sigt vil få  

 indflydelse på befolkningens muligheder for at skabe en tilværelse uden  

 opiumsøkonomien.
Regeringen vil fremadrettet undersøge konkrete muligheder  

 for,  

 om Danmark kan bidrage på anden vis til bekæmpelse af opiumøkonomien, f.eks.  

 gennem fremme af specifikke alternative afgrøder og uddannelse af det  

 afghanske  

 grænsepoliti.
I 2008 vil en ny strategi for udviklingssamarbejdet med  

 Afghanistan for perioden 2009-13 blive udarbejdet.
VII.
En kombineret militær og civil indsats er helt  

 nødvendig, når sikkerhedssituationen vanskeliggør genopbygning.  

 Samtænkningsprojekter har en dobbelteffekt  dels imødekommes civile  

 behov i  

 områder, hvor sikkerhedssituationen forhindrer civile udviklingsaktører i at  

 udføre deres arbejde, dels får tropperne mulighed for at vise befolkningen,  

 at  

 de er til stede for at forbedre og normalisere situationen.
Danmark har fra  

 Irak gode erfaringer med  

 kortsigtede,  

 mindre projekter gennemført af forsvaret samt med understøttelse af det  

 civile  

 genopbygningsarbejde ved at udnytte militærets logistik, inkl.  

 behov for personbeskyttelse og kørsel af  

 civil rådgivere, samt efterretninger.
På NATO topmødet i Riga i november 2006 blev det efter  

 dansk forarbejde besluttet at udvikle konkrete forslag til forbedret  

 civil-militær samtænkning i NATOs operationsplanlægning.
Danmark har  

 været forgangsland  

 for samtænkningen i NATO og vil fortsat arbejde intensivt for øget  

 koordination  

 af det internationale samfunds civile og militære indsatser med respekt for  

 afghansk ejerskab og tempo.
Danmarks bestræbelser på at fremme samtænkning  

 vil  

 bl.a. foregå under en NATO/ISAF ramme i bl.a.
Helmand-provinsen, hvor Danmark  

 arbejder tæt med UK for at styrke samtænkningen.
 Der vil i 2007 blive udarbejdet civile og militære  

 benchmarks for Danmarks styrkede indsats i Helmand-provinsen.
VIII.
Det øgede danske bidrag til ISAF vil blive indsat i  

 det sydlige Afghanistan.
Der kan imidlertid også blive tale om opgaver i  

 andre  

 dele af Afghanistan inden for ISAFs operationsområde.
Deltagelsen i ISAF er forbundet med risiko.
Forsvarets  

 Efterretningstjeneste har afgivet følgende trusselsvurdering for Afghanistan:
»Truslen for angreb og terrorhandlinger er høj i hele  

 Afghanistan.
Truslen fra civile uroligheder vurderes som lav.
Når der  

 forekommer demonstrationer, hvilket især sker i de større byer, er årsagen  

 som  

 regel af social og økonomisk karakter.
Antallet af miner og mængden af  

 ueksploderet ammunition i Afghanistan er betragtelig.
Placering af disse er  

 dog  

 oftest kendt.
Truslen fra miner og ueksploderet ammunition varierer lokalt  

 fra  

 lav til høj.
Truslen for beskydning af luftfartøjer i Afghanistan varierer  

 fra  

 lav til høj afhængig af flyvehøjde og område.
Forsvarets  

 Efterretningstjeneste vurderer, at truslen fra spionage er høj, og at truslen  

 for sabotage er lav i hele Afghanistan.
Truslen for undergravende virksomhed  

 mod danske enheder vurderes som middel i hele Afghanistan.
Korruption er  

 udbredt og med til at gøre det nemmere for den organiserede kriminalitet at  

 operere i samfundet.
Forsvarets Efterretningstjeneste vurderer, at truslen  

 fra  

 organiseret kriminalitet er høj i det nordlige Afghanistan, mens den er lav i  

 resten af landet.
Hvis de danske styrker i Afghanistan bliver sat i  

 forbindelse  

 med narkotikabekæmpelsen, vil truslen stige markant.« IX.
Den samlede internationale militære tilstedeværelse i  

 Afghanistan finder sted på grundlag af en invitation fra den afghanske  

 regering  

 samt FNs sikkerhedsrådsresolution 1386 af 20. december 2001, resolution  

 1510  

 af 13. oktober 2003 og resolution 1707 af 12. september 2006.
FNs Sikkerhedsråd har i henhold til FN-pagtens kapitel VII  

 bemyndiget den internationale sikkerhedsstyrke i Afghanistan til at anvende  

 alle nødvendige midler med henblik på at opfylde sine opgaver.
FNs  

 Sikkerhedsråd  

 har herved bemyndiget den internationale sikkerhedsstyrke, herunder det  

 danske  

 bidrag, til at anvende magt til at gennemføre de af Sikkerhedsrådet pålagte  

 opgaver.  

 Den internationale sikkerhedsstyrke er således udstyret med et robust mandat.
 Det danske bidrag til den internationale sikkerhedsstyrke  

 vil  som alle øvrige styrker  være undergivet folkeretten,  

 herunder den  

 humanitære folkeret.
Forsvarets personel vil under udsendelsen være omfattet af  

 forsvarets særlige erstatnings- og godtgørelsesordning.
Status for forsvarets  

 personel vil under udsendelsen være omfattet af en militærteknisk aftale som  

 blev underskrevet d. 31. december 2001.
X.
Da det danske militære bidrag vil indgå i en indsats,  

 hvor der kan blive tale om anvendelse af militære magtmidler, forelægges  

 sagen  

 for Folketinget under henvisning til Grundlovens § 19, stk. 2.
 Regeringen foreslår, at Folketinget meddeler sit samtykke  

 til, at danske militære styrker fortsat stilles til rådighed for den  

 internationale sikkerhedsstyrke ISAF i Afghanistan med op til ca. 640  

 personer,  

 og at der om nødvendigt yderligere ekstraordinært kan  

 udsendes op til 40 specialister, herunder egentlige specialstyrker.
Regeringen vil løbende vurdere det danske bidrags  

 sammensætning med henblik på at sikre en effektiv opgaveløsning.
Såfremt det  

 i  

 øvrigt skulle vise sig hensigtsmæssigt at justere bidraget væsentligt, eller  

 såfremt der i øvrigt skulle ske en væsentlig ændring i opgavernes karakter  

 eller det folkeretlige grundlag for sikkerhedsstyrkens tilstedeværelse, vil  

 regeringen rådføre sig med Det Udenrigspolitiske Nævn herom eller om  

 nødvendigt  

 på ny forelægge sagen for Folketinget.
 XI.  

 De  

 samlede merudgifter i 2007 forbundet med styrkelsen og omprioriteringen af  

 det  

 danske bidrag i Afghanistan til ISAF mv. beløber sig til ca. 120 mio. kr.,  

 der  

 afholdes inden for den ramme, der er afsat til forsvarets internationale  

 aktiviteter på finanslovens § 35.11.26.10. Merudgifter forbundet med  

 forsvarets internationale operationer, idet der anvendes ca. 30 mio. kr. af  

 den  

 reserve på 60 mio. kr., der er afsat på finansloven for 2007 til evt.  

 aktivering af danske bidrag til NRF i 2007.
