Indberetningspligt, indskud Reference: SKL § 8 H, stk. 1 Told-og Skattestyrelsen har på foranledning af en  

 forespørgsel fra et revisionsfirma truffet afgørelse om, at  

 arbejdsgivere, der forrenter lønkonti for grupper af ansatte, bliver  

 omfattet af oplysningspligten i skl § 8 H, og at dette gælder,  

 både hvor indskuddet består af et løntilgodehavende, og  

 hvor indskuddet består af en opsparet kapital.
 Revisionsfirmaet henviste til en artikel i 'Penge og  

 Privatøkonomi', hvoraf det fremgår, at en del arbejdsgivere  

 etablerer ordninger med forrentning af lønkonti i virksomhederegi.  

 Revisionsfirmaet ønskede i denne forbindelse oplyst, om arbejdsgivere,  

 der giver de ansatte mulighed for at deltage i en sådan ordning, vil  

 blive omfattet af oplysningspligten i Skl § 8 H.
 I Ligningsvejledningen, afsnit A.L.2.7.1 er der gjort op med de  

 tilfælde, hvor arbejdstageren har mulighed for at foretage egentligt  

 indskud på lønkontoen, idet Told-og Skattestyrelsen tidligere  

 har statueret oplysningspligt i denne situation.
 Samtidig har det været antaget, at en arbejdsgivers forrentning af  

 ansattes indeståender på lønkonti faldt uden for  

 oplysningspligten.
 Told- og Skattestyrelsen har nu meddelt, at også forrentning af  

 indeståender på lønkonti vil være omfattet af  

 oplysningspligten i skl § 8 H, forudsat ordningen er gældende for  

 grupper af ansatte.
