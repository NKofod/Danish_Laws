CIRKULÆRE OM TJENESTEREJSEAFTALEN INDHOLD	Side CIRKULÆRE	1 1. Indledning	1 2. Ændringer i aftalen	1 3. Generelle bemærkninger	7 4. Bemærkninger til de enkelte bestemmelser	8 5. Ikrafttræden mv.	11 AFTALE	13 KAP. 1. Afgrænsninger, definitioner og særlige  

 bestemmelser	13 KAP. 2. Udgifter til transport	14 KAP. 3. Udgifter til måltider o.l.	17 KAP. 4. Udgifter til overnatning	19 KAP. 5. Særlige bestemmelser om udstationering	21 KAP. 6. Hjemrejser	23 KAP. 7. Regulering mv.	23 KAP. 8. Særbestemmelser	25 KAP. 9. Forsikring	26 KAP. 10. Ikrafttræden mv.	26 Satsreguleringscirkulære (udsendes som et selvstændigt cirkulære) Der henvises i aftalen til følgende bilag:
Bilag 1:	Transportgodtgørelse Bilag 2:	Time- og dagpenge i Danmark og på  

 Færøerne Bilag 3:	Dagpenge og procentgodtgørelse i udlandet og i  

 Grønland Bilag 4a:	Hoteldispositionsbeløb og udokumenteret  

 nattillæg i Danmark og på Færøerne Bilag 4b:	Hoteldispositionsbeløb i udlandet samt udokumenteret  

 nattillæg i udlandet og i Grønland CIRKULÆRE OM TJENESTEREJSEAFTALEN (Til samtlige ministerier mv.) 1. INDLEDNING Finansministeriet og Statsansattes Kartel,  

 Statstjenestemændenes Centralorganisation II, Akademikernes  

 Centralorganisation, Lærernes Centralorganisation og  

 Overenskomstansattes Centralorganisation har indgået vedlagte aftale af  

 8. marts 1999 om tjenesterejser.
2. ÆNDRINGER I AFTALEN Baggrund Der er i de senere år gennemført en  

 række ændringer i skattelovgivningen med henblik på at  

 skabe ligestilling mellem privat og offentligt ansatte.
 Skatteændringerne indebærer, at en række  

 af de standardydelser, som hidtil er blevet udbetalt skattefrit, bliver  

 beskattet pr. 1. april 1999.
 For at skabe overensstemmelse mellem tjenesterejseaftalen  

 og skatteregler vedr. rejsegodtgørelse, er tjenesterejseaftalen  

 ændret på en række punkter.
 Der er indført en oplysningspligt for de offentlige  

 arbejdsgivere til skattemyndighederne om udbetaling af  

 rejsegodtgørelse.
 Oplysningspligten omfatter:
-	Time- og dagpenge -	Transportgodtgørelse (for kørsel i privat bil eller  

 motorcykel samt for benyttelse af privat knallert eller cykel) -	Udokumenteret nattillæg.
Tjenesterejseaftalen er tilpasset således, at  

 skattepligtige ydelser som hovedregel ikke indgår.
Undtagelser fra  

 denne hovedregel er dog følgende ydelser, som fremover er  

 skattepligtige:
-	Time- og dagpenge ud over 3 måneder i Danmark -	Time- og dagpenge ud over 6 måneder i udlandet, på  

 Færøerne og i Grønland -	Cykel- og knallertgodtgørelse -	Udokumenteret nattillæg.
Ændringer Af væsentlige ændringer i forhold til den  

 tidligere tjenesterejseaftale kan nævnes:
Ændringer i forhold til tjenesterejser i udlandet  

 og Grønland - Merudgifter, der refunderes mod dokumentation På tjenesterejser til udlandet og Grønland,  

 der er forbundet med overnatning, vil hovedprincippet fremover være, at  

 rimelige merudgifter til de tre hovedmåltider refunderes mod  

 dokumentation (§ 22, stk. 1). På tjenesterejser til udlandet og  

 Grønland ydes endvidere et beløb svarende til 30% af den  

 aktuelle dagpengesats til dækning af småfornødenheder  

 såsom lokal transport, mellemmåltider mv.
 Hvis den ansatte anmoder om det, kan tjenestestedet dog  

 tillade, at der i stedet udbetales time- og dagpenge (§ 22, stk. 3). Dette  

 forudsætter enighed mellem den ansatte og tjenestestedet.
- Grønland Tjenesterejser til, i og fra Grønland har hidtil  

 været omfattet af en særlig aftale for tjenesterejser, jf. aftale  

 af 11. marts 1986 om godtgørelse af merudgifter ved tjenesterejser i  

 Grønland og Danmark.
 Ansatte med fast tjenestested i Danmark, der er  

 på tjenesterejse, eller udstationeres til Grønland, er fra 1.  

 april 1999 omfattet af tjenesterejseaftalen.
 Ansatte med fast tjenestested i Grønland er  

 fortsat omfattet af ovennævnte aftale af 11. marts 1986.
- Der anvendes én dagpengesats for tjenesterejser Med den nye tjenesterejseaftale bortfalder fra 1. januar  

 2001 de differentierede dagpengesatser i forbindelse med tjenesterejser til  

 udlandet for så vidt angår lande, hvor dagpengesatsen pr. 31.  

 marts 1999 er 271 kr. eller højere.
Fremover er der for disse lande  

 kun én fælles dagpengesats for tjenesterejser (§ 44). Denne  

 fælles dagpengesats svarer til dagpengesatsen for Danmark.
 For lande, hvor dagpengesatsen i dag er højere end  

 den fælles dagpengesats, sker der en gradvis nedtrapning frem til 1.  

 januar 2001, jf. nedenfor.
- Overgangsbestemmelser for nedtrapning af dagpengesatser I perioden 1. april 1999 til 1. januar 2001 sker der en  

 gradvis nedtrapning af de dagpengesatser, der er højere end den  

 fælles dagpengesats (§ 53, stk. 3).
Med virkning fra 1. april 1999 foretages en reduktion  

 på 1/3 af forskellen  mellem den hidtil gældende dagpengesats og  

 den fælles dagpengesats.
Med virkning fra 1. januar 2000 foretages  

 yderligere en reduktion med 2/3 af forskellen mellem den reducerede og den  

 fælles dagpengesats.
Den resterende forskel bortfalder med virkning fra  

 1. januar 2001.
Eksempel på nedtrapning af dagpengesats (Bemærk at der anvendes afrundede beløb i eksemplet.
Der  

 tages forbehold for reguleringer i dagpengesatsen).
 En ansat foretager en tjenesterejse til  Tyskland og modtager herfor time-  

 og dagpenge á 115 DEM pr. døgn, svarende til kr. 438.
 Med den nye tjenesterejseaftale skal den eksisterende dagpengesats  

 gradvist tilnærmes den fælles dagpengesats på kr. 271 pr.  

 døgn.
 Forskellen er kr. 438-271 = kr. 167, hvoraf 1/3 reduceres med virkning pr.  

 1. april 1999, hvorefter dagpengene for rejser til Tyskland er kr. 438-56 =  

 kr. 382 i perioden 1. april   31. december 1999.
 Med virkning fra den 1. januar 2000 reduceres forskellen yderligere med  

 2/3. Det betyder, at forskellen på kr. 438-271 = kr. 167 reduceres med  

 kr. 111, og dagpengesatsen for rejser til Tyskland udgør for perioden  

 1. januar   31. december 2000 således kr. 438-111 = kr. 327 pr.  

 døgn.
 Den resterende forskel bortfalder 1. januar 2001, således at  

 dagpengebeløbet udgør den fælles dagpengesats på  

 kr. 271.
-  Undtagelser fra hovedreglen om én fælles  

 dagpengesats Der er to undtagelser fra hovedreglen om én  

 gældende dagpengesats:
-	For en række lande med lavt omkostningsniveau gælder en  

 lavere dagpengesats (§ 44, stk. 3), og -	For en række lande med et særligt højt  

 omkostningsniveau kan Ligningsrådet fra og med 1. januar 2001  

 forhøje satserne med et grundbeløb på 100 kr.
I så  

 fald vil satser, der følger af tjenesterejseaftalen, blive  

 forhøjet tilsvarende.
Ændringer i forhold til tjenesterejser i Danmark  

 og til Færøerne - Time- og dagpenge På tjenesterejser i Danmark eller på  

 Færøerne, der er forbundet med overnatning, og varer minimum 24  

 timer, udbetales som hidtil time- og dagpenge (§ 21). På  

 tjenesterejser, der gennemføres uden overnatning, eller varer mindre  

 end 24 timer, kan rimelige merudgifter til måltider o.l. refunderes mod  

 dokumentation (§ 20).
- Lokale aftaler Adgangen til at indgå lokale aftaler om ydelse af  

 godtgørelse for merudgifter til måltider i forbindelse med  

 tjenesterejser, der ellers ikke berettigede til godtgørelse, er  

 bortfaldet.
 I stedet kan rimelige merudgifter på tjenesterejser,  

 der ikke er forbundet med overnatning, godtgøres mod dokumentation (§  

 20).
 Lokale aftaler af denne art skal opsiges til  

 ophør med 3 måneders varsel, jf. § 49.
Ændringer generelt for ind- og udland - Tjenesterejsers varighed På tjenesterejser, der varer mindre end 24 timer,  

 godtgøres rimelige merudgifter til måltider o.l. mod  

 dokumentation   uanset om rejsen er forbundet med overnatning (§ 20).  

 På tjenesterejser, der er forbundet med overnatning og har en varighed  

 af minimum 24 timer, ydes time- og dagpenge i Danmark og på  

 Færøerne (§ 21) og godtgøres i udlandet og  

 Grønland mod dokumentation (§ 22).
- Udstationering Under udstationering ydes som hidtil time- og dagpenge (§  

 34).
Der er dog mulighed for lokalt at aftale, at  

 afgrænsede grupper under udstationering kan få refunderet  

 rimelige merudgifter til måltider o.l. mod dokumentation.
Den enkelte  

 ansatte og tjenestestedet kan tilsvarende indgå aftale om refusion af  

 rimelige merudgifter til måltider mod dokumentation (§ 34, stk. 2).
 Det bemærkes, at der fortsat er tale om  

 udstationering, når:
-	den ansatte ved tjenesterejsens påbegyndelse eller senere  

 oplyses om, at tjenesterejsen vil være mindst 28 dage samme sted,  

 og -	den ansatte overnatter på udstationeringsstedet (§  

 33) - Nattillæg Det hidtil faste nattillæg vil fremover blive  

 benævnt udokumenteret nattillæg.
Det udokumenterede  

 nattillæg kan alene udbetales, hvis der er indgået lokal aftale  

 herom (§ 32), og kan maksimalt udgøre kr. 149,50 i grundbeløb  

 pr. 1. april 1999 (§ 32, stk. 3).
Oversigt over former for godtgørelse af  

 merudgifter til måltider o.l. på tjenesterejser Nedenstående skema viser hovedprincipper for  

 godtgørelse af udgifter til måltider o.l. under tjenesterejser.
Tjenesterejser uden overnatning/mindre end 24 timers varighed Tjenesterejser med overnatning og af minimum 24 timers  

 varighed Udstationering (§ 20) Danmark og Færøerne (§ 21) Udlandet og Grønland (§ 22) (§ 34) Time- og dagpenge ¸ + Tjenestestedet kan tillade + Refusion af rimelige merudgifter mod dokumentation samt ydelse af  

 procentgodtgørelse ¸ ¸ + ¸ Refusion af rimelige merudgifter mod dokumentation + Som hovedregel kun for ansatte i lr. 37 og derover ¸ Mulighed for lokal aftale for afgrænsede grupper samt for  

 enkeltpersoner Tjenesterejser, hvor der ydes time- og dagpenge Hvis der ydes gratis måltider i tilknytning til  

 tjenesterejser, hvor der ydes time- og dagpenge, reduceres time- og  

 dagpengebeløbet med 15% for morgenmad, 30% for frokost og 30% for  

 middag.
 Ved ydelse af samtlige 3 hovedmåltider udbetales der  

 således 25% af time- og dagpengebeløbet til dækning af  

 småfornødenheder mv.
Tjenesterejser, hvor merudgifter refunderes mod dokumentation Hvis der ydes gratis måltider i tilknytning til  

 tjenesterejser, hvor merudgifter til måltider refunderes mod  

 dokumentation og der ydes procentgodtgørelse, kan  

 merudgifter vedrørende samme hovedmåltid(er) ikke  

 refunderes mod dokumentation.
Ved ydelse af samtlige 3 hovedmåltider kan  

 merudgifter til måltider således ikke refunderes.
Ydelse af  

 gratis måltider påvirker dog ikke retten til  

 procentgodtgørelse, jf. § 22, stk. 2.
3. GENERELLE BEMÆRKNINGER Personkreds Aftalen gælder for tjenestemænd og  

 tjenestemandslignende ansatte samt for ansatte omfattet af overenskomster  

 indgået på den ene side af, eller efter bemyndigelse fra  

 Finansministeriet, og på den anden side af de underskrivende  

 centralorganisationer eller organisationer, der har tilsluttet sig disse.
 Aftalens regler og satser vil også kunne finde  

 vejledende anvendelse for statsligt personale i øvrigt, som har haft  

 merudgifter på tjenesterejser.
Merudgifter Aftalen skal alene dække de merudgifter, der er  

 forbundet med tjenesterejser.
Ved merudgifter forstås de  

 ekstraudgifter, som den ansatte påføres på en  

 tjenesterejse.
Der kan derfor ikke hverken direkte eller indirekte gives  

 økonomisk kompensation for ulemper e.l.
Honorering for eventuelle  

 ulemper, f.eks. særligt belastende rejseaktivitet, og varetagelse af  

 særlige opgaver i forbindelse med tjenesterejser, må ske via de  

 muligheder, der ligger i den lokale løndannelse.
Kompetence Hvor der i aftalen skal gives godkendelse, foretages  

 skøn e.l., ligger kompetencen hos pågældende ministerium  

 eller hos den institution, virksomhed mv., som afgørelseskompetencen  

  eventuelt er blevet delegeret til.
Den myndighed, der faktisk har  

 kompetencen, kaldes i aftalen for "tjenestestedet".
Rejsebureauydelser   herunder hoteller Statens & Kommunernes Indkøbs Service A/S har  

 indgået rammekontrakter om rejsebureauydelser, der bl.a. omfatter  

 anvisning mv. af hoteller.
Disse hoteller bør benyttes i det omfang,  

 det er muligt.
Oplysning om hotellerne fås ved henvendelse til Statens  

 & Kommunernes Indkøbs Service A/S eller rejsebureauerne Carlson  

 Wagonlit Travel eller DSB Rejsebureau.
Forsikring Vedrørende forsikringstegning henvises til  

 Finansministeriets cirkulære af 1. juli 1998 (Fmst. nr. 065-98) om  

 tjenesterejseforsikringen samt til aftalens § 52.
Regulering Alle satser (transportgodtgørelse, udokumenteret  

 nattillæg, time- og dagpenge, procentgodtgørelse samt  

 hoteldispositionsbeløb) reguleres én gang årligt, 1.  

 januar.
Satsreguleringscirkulære Med dette cirkulære udsendes kun regelsættet  

 om tjenesterejser.
De regulerede satser vil blive udsendt i et særligt  

 satsreguleringscirkulære, som Finansministeriet udsender årligt,  

 normalt 1. januar.
 Der udsendes et ekstraordinært  

 satsreguleringscirkulære pr. 1. april 1999.
 Hvor der i aftalen henvises til bilag 1-4 a og b, er dette  

 en henvisning til det til enhver tid gældende  

 satsreguleringscirkulære.
Bonuspoint Bonuspoint, rabatter o.l. optjent i forbindelse med  

 tjenesterejser tilhører tjenestestedet, og må kun anvendes i  

 forbindelse med tjenesterejser.
Tjenestestedet har pligt til at sikre, at  

 optjente bonuspoint, rabatter o.l. anvendes efter hensigten med henblik  

 på at reducere institutionens samlede omkostninger til  

 tjenesterejser.
Nærmere vejledning Nærmere vejledning om anvendelse og fortolkning af  

 aftalens bestemmelser findes i kap. 23 i Finansministeriets  

 Personaleadministrative Vejledning (PAV).
4. BEMÆRKNINGER TIL DE ENKELTE BESTEMMELSER Ad § 1, stk. 1 Aftalen gælder for ansatte inden for det definerede  

 område, forudsat at tjenesterejsen udføres som et led i  

 ansættelsesforholdet, herunder tjenesterejser i forbindelse med  

 tilskudsfinansierede aktiviteter (forskningsrådsmidler, EU-finansierede  

 projekter e.l.).
Ad § 1, stk. 4 Opmærksomheden henledes bl.a. på særlige  

 bestemmelser om:
-	EU-udvekslingsprogrammet Karolus, jf. cirkulære  

 af 13. november 1995 (Fmst. nr. 67/95) -	Nordisk tjenestemandsudveksling, jf. cirkulære af  

 9. juli 1998 om nordisk udveksling af personale i statsadministrationen  

 (Fmst. nr. 067-98) -	Ph.d.-stipendiater, jf. cirkulære af 25. november  

 1997 om lønnede ph.d.-stipendiater (Fmst. nr. 67/97) -	Kandidatstipendiater, jf. cirkulære af 22. juni  

 1993 om stillingsstruktur ved højere uddannelsesinstitutioner under  

 Undervisningsministeriet (APD nr. 44/93); cirkulære af 5. marts 1997 om  

 stillingsstruktur for videnskabeligt personale med forskningsopgaver ved  

 sektorforskningsinstitutioner (Fmst. nr. 15/97) samt cirkulære af 5.  

 marts 1997 om stillingsstruktur for videnskabeligt personale med  

 forskningsopgaver ved arkiver, biblioteker, museer mv. under  

 Kulturministeriet (Fmst. nr. 19/97).
Ad § 13, stk. 3 Rabatordninger mv. kan anvendes, hvis der er enighed herom  

 mellem den ansatte og tjenestestedet.
Ad § 18, stk. 2 I det omfang, der ydes gratis måltider i tilknytning  

 til tjenesterejsen, reduceres time- og dagpengene, jf. § 19, stk. 4. Ydelse  

 af gratis måltider påvirker ikke retten til den i § 22, stk. 2  

 nævnte procentgodtgørelse.
Ad § 21 og § 22, stk. 1 På tjenesterejser, der varer mindre end 24 timer,  

 godtgøres rimelige merudgifter til måltider o.l. mod  

 dokumentation jf. § 20.
Ad § 22, stk. 1 Der kan kun refunderes merudgifter til de 3  

 hovedmåltider.
Udgifter herudover godtgøres med  

 procentgodtgørelse i henhold til § 22, stk. 2.
Ad § 22, stk. 3 Der kan ikke på den samme tjenesterejse ydes  

 godtgørelse efter mere end ét af de i § 18 nævnte  

 principper.
Der kan således ikke på en tjenesterejse, der er  

 forbundet med overnatning, og varer 24 timer eller mere, den ene dag ydes  

 time- og dagpenge, og den anden dag refusion af merudgifter til  

 måltider samt procentgodtgørelse.
 Hvis merudgifter godtgøres med time- og dagpenge, i  

 stedet for godtgørelse af dokumenterede udgifter, forudsættes  

 der enighed herom mellem den ansatte og tjenestestedet.
Ad § 34, stk. 1 Det bemærkes, at time- og dagpenge er skattefri i  

 indtil 3 måneder i Danmark og i indtil 6 måneder i udlandet,  

 på Færøerne og i Grønland, jf. ligningslovens § 9,  

 stk. 5.
Ad § 34, stk. 2 Den lokale aftalemulighed for under udstationering at yde  

 godtgørelse af merudgifter mod dokumentation, i stedet for time- og  

 dagpenge, kan gælde for hele eller dele af udstationeringsperioden.
 Der ydes ikke procentgodtgørelse under  

 udstationering, når merudgifter godtgøres mod dokumentation.
 Refusion af merudgifter mod dokumentation vil normalt ikke  

 være skattepligtig   heller ikke i forbindelse med udstationering, der  

 strækker sig udover 3 måneder i Danmark eller 6 måneder i  

 udlandet, på Færøerne og i Grønland.
Ad § 42 Tjenestestedet kan tillade hjemrejser med fly fra og til  

 destinationer i Danmark og på Færøerne, hvis det i den  

 konkrete situation er det mest hensigtsmæssige og økonomiske for  

 tjenestestedet.
Under samme betingelser kan tjenestestedet tillade, at den  

 ansatte benytter privat transportmiddel mod at få udbetalt  

 godtgørelse pr. km i henhold til § 14, dog maksimalt med et  

 beløb, der svarer til udgiften til billigste offentlige  

 transportmulighed, jf. § 10, stk. 2 og 3.
Ad § 50, stk. 1 I de tilfælde, der er omfattet af § 50, ydes der  

 ikke procentgodtgørelse, når merudgifter refunderes mod  

 dokumentation.
Ad § 50, stk. 2 Valg af godtgørelsesprincip er bindende i 2  

 år.
Et valg truffet i henhold til den hidtil gældende  

 tjenesterejseaftale er bindende indtil den tidligere periodes udløb,  

 dog højst 2 år.
Ad § 51 Af § 22, stk. 3 og § 34, stk. 2 samt § 50, stk. 3  

 fremgår det specifikt, at reglerne i aftalen kan fraviges.
Herudover  

 kan reglerne kun fraviges efter bemyndigelse fra Finansministeriet.
I begge  

 tilfælde kan kompetence til at indgå aftale om fravigelser  

 bemyndiges til det lokale niveau.
Ad § 52 Tjenesterejseforsikringen beror på en aftale  

 indgået mellem Statens og Kommunernes Indkøbs Service A/S og det  

 forsikringsselskab, der til enhver tid er valgt efter forudgående  

 EU-udbud.
Det nærmere indhold af de nævnte forsikringer samt  

 tjenesterejseforsikringens dækningsområde fremgår af den  

 til enhver tid etablerede forsikringsordning.
Den for tiden gældende  

 forsikringsordning fremgår af Finansministeriets cirkulære nr.  

 122 af 1. juli 1998 om tjenesterejseforsikringen (Fmst. nr. 065-98).
 5. IKRAFTTRÆDEN MV.
 Cirkulæret træder i kraft den 1. april  

 1999.
 Samtidig ophæves:
-	Finansministeriets cirkulære af 21. april 1998 om ændring  

 af cirkulære om tjenesterejseaftalen (Fmst. nr. 085-98) -	Finansministeriets cirkulære af 30. maj 1995 om  

 tjenesterejseaftalen (Fmst. nr. 25/95) -	Aftale af 11. marts 1986 mellem Det offentlige Aftalenævn og  

 tjenestemændenes centralorganisationer om godtgørelse af  

 merudgifter ved tjenesterejser i Grønland og Danmark for så vidt  

 angår tjenestemænd mv. i staten, som har fast tjenestested i  

 Danmark (Nalunaerutit   Grønlandsk Lovsamling, serie C-1, afsnit 4,  

 gruppe 1, lb.nr. 24).
Finansministeriet, den 8. marts 1999 P.M.V.E.B.Marianne Hansen Bilag AFTALE OM TJENESTEREJSER KAP. 1. AFGRÆNSNINGER, DEFINITIONER OG SÆRLIGE  

 BESTEMMELSER § 1. Aftalens område Aftalen gælder for tjenestemænd og  

 tjenestemandslignende ansatte.
Aftalen gælder endvidere for ansatte  

 omfattet af overenskomster indgået på den ene side af, eller  

 efter bemyndigelse fra Finansministeriet, og på den anden side af de  

 underskrivende centralorganisationer, eller organisationer, der har  

 tilsluttet sig disse.
 Stk. 2. Aftalen gælder ikke for ansatte med fast  

 tjenestested i Grønland.
 Stk. 3. Aftalen gælder for tjenesterejser i Danmark  

 samt til, i og fra Færøerne, Grønland og udlandet.
 Stk. 4. Aftalen gælder ikke for tjenesterejser,  

 hvor den ansatte får sine merudgifter dækket i henhold til lov  

 mv., andre aftaler, særlige godtgørelsesordninger i  

 øvrigt, eller for personalegrupper, hvor der specifikt er aftalt en  

 undtagelse fra de generelle regler.
§ 2. Formål Aftalens formål er at godtgøre de  

 merudgifter, som en ansat påføres i forbindelse med  

 tjenesterejser.
§ 3. Tjenesterejse.  

 Definition For at der kan tales om en tjenesterejse  

 forudsættes, -	at rejsen er et nødvendigt led i tjenesten og -	at den af tjenestestedet godkendes som en tjenesterejse.
§ 4. Tjenesterejsens  

 tilrettelæggelse Det er tjenestestedet, der tilrettelægger  

 tjenesterejsen.
§ 5. Tjenesterejsens længde og  

 varighed En tjenesterejses længde og varighed beregnes  

 normalt med tjenestestedet som start- og slutpunkt.
 Stk. 2. Hvis tjenesterejsen har et andet start- og/eller  

 slutpunkt end tjenestestedet (f.eks. bopælen), og det ikke vil  

 være rimeligt for den ansatte eller tjenestestedet, at tjenestestedet  

 er start- og slutpunkt, kan det faktiske start- og/eller slutpunkt efter  

 konkret vurdering anvendes ved beregningen.
§ 6. Betalingskort Tjenestestedet kan bestemme, at betalingskort skal  

 benyttes på tjenesterejser.
Tjenestestedet afholder i så fald  

 udgifter til oprettelse og vedligeholdelse samt løbende udgifter ved  

 kortets benyttelse på tjenesterejser.
§ 7. Andre tjenstlige udgifter Nødvendige tjenstligt begrundede udgifter, som ikke  

 er omtalt i aftalen, refunderes mod dokumentation.
§ 8. Dokumentation Hvis dokumentation ikke kan fremskaffes eller  

 dokumentation er bortkommet, kan udgifter, der ifølge aftalen kan  

 refunderes mod dokumentation, undtagelsesvis refunderes mod personlig  

 erklæring.
KAP. 2. UDGIFTER TIL TRANSPORT § 9. Merudgifter Den ansatte kan kun få refunderet de merudgifter til  

 transport, som tjenesterejsen har medført.
§ 10. Offentligt eller privat  

 transportmiddel På tjenesterejser skal fortrinsvis benyttes  

 offentlige transportmidler, jf. §§ 11-13.
 Stk. 2. Tjenestestedet kan dog tillade, at den ansatte  

 benytter privat transportmiddel, hvis det ud fra en samlet betragtning er det  

 mest hensigtsmæssige og økonomiske for tjenestestedet, jf. §§  

 14-17.
 Stk. 3. Tjenestestedet kan endvidere tillade, at den  

 ansatte benytter privat bil eller motorcykel, selv om offentlige  

 transportmidler af økonomiske årsager skal anvendes på  

 tjenesterejsen, jf. stk. 1. Den ansatte kan i så fald få udbetalt  

 godtgørelse pr. km i henhold til § 14, dog maksimalt et beløb,  

 der svarer til udgiften til billigste offentlige transportmulighed.
 Offentlige transportmidler o.l.
§ 11. Valg af  

 transportmiddel og rejseklasse Ved valg af transportmiddel og rejseklasse skal der  

 lægges vægt på, hvad der i den konkrete situation er det  

 mest hensigtsmæssige og økonomiske for tjenestestedet.
§ 12.  

 Refusionsberettigede transportudgifter Samtlige udgifter til offentlige transportmidler samt  

 efter omstændighederne til taxa, som er anvendt i forbindelse med hen-  

 og tilbagerejsen til bestemmelsesstedet, refunderes mod dokumentation.
 Stk. 2. Udgifter til transport på  

 bestemmelsesstedet afholdes af time- og dagpengene, jf. § 19, stk. 1, eller  

 anses for godtgjort ved ydelse af procentgodtgørelse efter § 22, stk.  

 2.
 Stk. 3. I særlige tilfælde, hvor udgifter til  

 transport på bestemmelsesstedet står i misforhold til satsen for  

 time- og dagpengene, eller procentgodtgørelse efter § 22, stk. 2,  

 refunderes yderligere udgifter mod dokumentation.
§ 13. Rabatordninger Ved anvendelse af rabatordninger mv. vedrørende  

 offentlige transportmidler, som bevirker, at tjenesterejsen bliver af  

 længere varighed, end det tjenstligt er nødvendigt, ydes  

 godtgørelse for merudgifter for hele rejsens varighed, og de dage, som  

 tjenesterejsen forlænges med, betragtes som tjenstlige.
 Stk. 2. Anvendelse af rabatordninger mv. i henhold til  

 stk. 1 forudsætter dels, at der alle forhold taget i betragtning kan  

 opnås en rimelig besparelse for tjenestestedet, dels at den ansatte er  

 indforstået med, at opholdet forlænges.
Stk. 3. I tilfælde, som ikke er omfattet af stk. 1  

 og 2, kan tjenestestedet tillade, at rabatordninger mv. anvendes, hvis den  

 ansatte anmoder om det.
I så fald skal overskydende dage betragtes som  

 feriedage o.l., og der kan ikke ydes godtgørelse for merudgifter for  

 feriedage mv.
Det er endvidere en forudsætning, at rejsen ikke fordyres  

 for tjenestestedet.
Private transportmidler § 14. Bil eller motorcykel For kørsel i privat bil eller på privat  

 motorcykel udbetales godtgørelse pr. km efter lav sats, jf. bilag  

 1.
§ 15. Skriftlig  

 kørselsbemyndigelse Hvis der med en stilling er forbundet regelmæssig  

 kørsel af større omfang og/eller speciel art i privat bil eller  

 på privat motorcykel, kan tjenestestedet udfærdige en skriftlig  

 kørselsbemyndigelse til den ansatte.
Bemyndigelsen skal være  

 personlig, og indeholde en afgrænsning af de rejser, som kan foretages  

 i henhold til denne.
 Stk. 2. For kørsel, der er omfattet af  

 bemyndigelsen, udbetales godtgørelse pr. km efter høj sats, jf.  

 bilag 1, indtil 12.000 km i et kalenderår, jf. dog § 16. For  

 kørsel ud over 12.000 km udbetales godtgørelse med lav  

 sats.
§ 16. Udlandet Når privat transportmiddel benyttes på  

 tjenesterejser til og i udlandet, udbetales altid godtgørelse med lav  

 sats.
§ 17. Knallert eller cykel Ved benyttelse af privat  knallert eller cykel udbetales  

 godtgørelse pr. km.
Satsen fremgår af bilag 1.
 Stk. 2. Godtgørelsen kan efter et konkret  

 skøn udbetales samlet for en periode, dog højst for ét  

 år ad gangen.
 KAP. 3. UDGIFTER TIL MÅLTIDER O.L.
 § 18. Former for  

 måltidsgodtgørelse o.l.
 På tjenesterejser godtgøres merudgifter til  

 måltider o.l.
Stk. 2. Godtgørelsen sker på én af  

 følgende måder -	time- og dagpenge (§ 19, § 21,  § 22, stk. 3, § 34, stk. 1 samt § 35,  

 stk. 1 og 3) -	refusion af rimelige merudgifter mod dokumentation (§ 20, § 34, stk.  

 2  samt § 50 stk. 1 og 3) -	refusion af rimelige merudgifter mod dokumentation samt  

 procentgodtgørelse til dækning af småfornødenheder  

 (§ 22, stk. 1 og 2) § 19. Time- og dagpenge Time- og dagpenge skal dække merudgifter til  

 måltider og småfornødenheder, transport på  

 bestemmelsesstedet (f.eks. bus og taxi)  o.l., jf. § 12, stk. 2.
Stk. 2. Dagpenge udbetales for hver fulde 24 timer,  

 tjenesterejsen varer.
For timer herudover udbetales timepenge pr.  

 påbegyndt time.
Timepenge udgør 1/24 af dagpengesatsen.
 Stk. 3. Dagpengenes størrelse fremgår af  

 bilag 2 og 3.
 Stk. 4. Hvis den ansatte får gratis måltider  

 i tilknytning til tjenesterejsen, reduceres time- og dagpengene.  

 Morgenmåltid beregnes herved til 15 %, frokost til 30 % og middag til  

 30 % af dagpengesatsen.
§ 20. Tjenesterejser uden  

 overnatning eller under 24 timer På tjenesterejser, der ikke er forbundet med  

 overnatning, eller varer mindre end 24 timer, jf. § 19, stk. 2, refunderes  

 rimelige merudgifter til måltider o.l. mod dokumentation.
§ 21. Tjenesterejser med overnatning   Danmark og  

 Færøerne På tjenesterejser i Danmark og på  

 Færøerne, der er forbundet med overnatning, og som varer minimum  

 24 timer, udbetales time- og dagpenge i overensstemmelse med § 19, jf. dog §  

 50.
§ 22. Tjenesterejser med  

 overnatning i  udlandet og Grønland På tjenesterejser til udlandet og Grønland,  

 der er forbundet med overnatning, og som varer minimum 24 timer, refunderes  

 rimelige merudgifter til måltider mod dokumentation.
Stk. 2. Ud over refusion i henhold til stk. 1 ydes  

 procentgodtgørelse til dækning af småfornødenheder,  

 transport på bestemmelsesstedet (f.eks. bus og taxi) o.l., jf. § 12,  

 stk. 2. Procentgodtgørelsen udgør et beløb på 30%  

 af den til enhver tid gældende dagpengesats.
Beløbets  

 størrelse fremgår af bilag 3.
Stk. 3. Tjenestestedet kan tillade, at der i stedet for  

 godtgørelse af dokumenterede rimelige merudgifter, samt  

 procentgodtgørelse, udbetales time- og dagpenge i overensstemmelse med  

 § 19, hvis den ansatte anmoder herom.
En sådan tilladelse gælder  

 for mindst 1 tjenesterejse.
§ 23. Bortfald af  

 godtgørelse Retten til godtgørelse for merudgifter efter § 18  

 bortfalder på dage, hvor der ikke gøres tjeneste på det  

 midlertidige tjenestested, medmindre den ansatte har opholdt sig dér  

 eller i øvrigt stadig har merudgifter til måltider o.l.
Under  

 ferie samt på fridage mv., der holdes i tilknytning til ferie,  

 bortfalder retten til godtgørelser efter § 18 dog altid.
§ 24. Bestemmelseslandets og opholdslandets dagpengesats På tjenesterejser gælder bestemmelseslandets  

 sats for time- og dagpenge for hele tjenesterejsen.
Stk. 2. Hvis der på tjenesterejsen foretages -	tjenstlige ophold, -	gennemrejse af længere varighed eller -	ophold forbundet med overnatning i andre lande end  

 bestemmelsesstedet, herunder i Danmark, kan opholdslandets satser dog anvendes for denne del af  

 tjenesterejsen.
 Stk. 3. Hvis der foretages tjenstlige ophold mv. som  

 nævnt i stk. 2, skiftes der sats fra udløbet af den time, der er  

 påbegyndt i det respektive land, hvor satsen er forskellig fra satsen i  

 bestemmelseslandet eller et andet land, hvor der gøres ophold.
§ 25. Reduktion af time- og dagpenge For tjenesterejser til udlandet og Grønland kan  

 tjenestestedet i ganske særlige situationer udbetale et lavere  

 beløb, hvor det er åbenbart, at ydelse af dagpengebeløbet  

 - på grund af tjenesterejsens specielle karakter - klart giver  

 overdækning i forhold til de faktiske merudgifter.
KAP. 4. UDGIFTER TIL OVERNATNING § 26. Overnatning eller daglige tjenesterejser Tjenestestedet afgør under hensyntagen til den  

 ansattes ønsker, om der skal overnattes på det midlertidig  

 tjenestested, eller foretages daglige tjenesterejser dertil.
§ 27. Former for indkvartering Hvis tjenestestedet ikke har sørget for passende  

 indkvartering/overnatningsmulighed, dækkes udgifter til overnatning i  

 overensstemmelse med §§ 28-31.
 § 28. Godtgørelse for hoteludgifter mv.
 Dokumenterede udgifter til hotelværelse eller anden  

 indkvartering, der er godkendt af tjenestestedet, refunderes inden for de i  

 bilag 4a og b anførte maksimumsbeløb pr. overnatning  

 (hoteldispositionsbeløb).
 Stk. 2. Hoteldispositionsbeløbet skal ikke  

 dække betaling for eventuelt morgenmåltid på  

 overnatningshotellet, jf. § 29.
 Stk. 3. I særlige tilfælde kan større  

 udgifter til hotelværelse end de i stk. 1 anførte  

 maksimumbeløb refunderes.
 Stk. 4. For tjenesterejser til lande, hvor der ikke er  

 fastsat hoteldispositionsbeløb, refunderes rimelige udgifter til et  

 hotelværelse med bad eller anden godkendt indkvartering mod  

 dokumentation.
§ 29. Morgenmåltid For ansatte, som modtager godtgørelse i form af  

 time- og dagpenge gælder, at hvis morgenmåltidet er obligatorisk  

 på overnatningshotellet, anses morgenmaden for indtaget dér, og  

 der foretages fradrag i time- og dagpengene med 15 % af dagpengesatsen.
 Stk. 2. Hvis praktiske forhold har forhindret den ansatte  

 i at indtage den obligatoriske morgenmad, foretages dog intet fradrag i time-  

 og dagpengene.
§ 30. Overnatningsudgifter under fravær Under fravær fra det midlertidige tjenestested kan  

 løbende udgifter til logi dér dækkes mod dokumentation,  

 hvis tjenestestedet anser dette for at være en økonomisk  

 fornuftig disposition.
§ 31. Ledsager Hvis hotelværelset deles med en ledsager, der ikke  

 er omfattet af aftalen, refunderes højst det fastsatte  

 hoteldispositionsbeløb, jf. § 28, stk. 1.
§ 32. Udokumenteret nattillæg Der kan lokalt indgås aftale om at yde et  

 udokumenteret nattillæg i overensstemmelse med stk. 2-5. Aftale  

 indgås mellem det pågældende ministerium, eller den der er  

 bemyndiget hertil, og den forhandlingsberettigede organisation, eller den der  

 er bemyndiget hertil.
 Stk. 2. Hvis tjenestestedet sørger for  

 indkvartering mv., eller refunderer overnatningsudgifter jf. §§ 27-31, kan  

 der ikke samtidig udbetales udokumenteret nattillæg.
 Stk. 3  Udokumenteret nattillæg kan maksimalt  

 udgøre kr. 149,50 i grundbeløb pr. 1. april 1999.  

 Beløbet reguleres efter § 46.
 Stk. 4. Der kan kun udbetales udokumenteret  

 nattillæg, når det har været nødvendigt at overnatte  

 uden for hjemmet.
 Stk. 5. Udokumenteret nattillæg kan ikke udbetales  

 i tilfælde, hvor den ansatte på grund af tjenesterejsens  

 specielle karakter ikke har haft merudgifter i forbindelse med  

 overnatning.
KAP. 5. SÆRLIGE BESTEMMELSER OM UDSTATIONERING § 33. Udstationering.
Definition Der er tale om udstationering, når -	det ved en tjenesterejses påbegyndelse, eller senere, er oplyst  

 over for den ansatte, at tjenesterejsen vil vare mindst 28 dage samme sted,  

 og -	der overnattes på udstationeringsstedet.
 § 34. Godtgørelse for merudgifter til måltider mv.
 Under udstationering i Danmark, på  

 Færøerne, i Grønland og i udlandet ydes time- og dagpenge  

 efter reglerne i § 19.
Stk. 2. I stedet for ydelse af time- og dagpenge, kan der  

 indgås lokal aftale om, at afgrænsede grupper under  

 udstationering i Danmark, på Færøerne, i Grønland,  

 eller i udlandet kan få refunderet rimelige merudgifter til  

 måltider o.l. mod dokumentation.
Aftale kan indgås mellem det  

 pågældende ministerium, eller den der er bemyndiget hertil, og  

 den forhandlingsberettigede organisation, eller den der er bemyndiget hertil.  

 Tjenestestedet og den enkelte ansatte kan indgå aftale med et  

 tilsvarende indhold for den pågældende.
§ 35. Nedsættelse af godtgørelser Under udstationering i Danmark og på  

 Færøerne nedsættes time- og dagpenge fra og med den 29.  

 dag, efter at udstationeringen er påbegyndt eller oplyst over for den  

 ansatte.
Nedsættelsen er følgende:
Danmark: med 1/3 Færøerne: med 1/6 Stk. 2. Hoteldispositionsbeløbet og det  

 udokumenterede nattillæg nedsættes ligeledes under udstationering  

 fra og med den 29. dag, efter at udstationeringen er påbegyndt eller  

 oplyst over for den ansatte.
Nedsættelsen er følgende:
Danmark: med 1/3 Færøerne: med 1/6 Udlandet og Grønland: med 1/4 Stk. 3. Nedsættelse i henhold til stk. 1 og 2 kan  

 undlades, hvis særlige forhold bevirker, at dette forekommer  

 urimeligt.
§ 36. Tjenesterejser under udstationeringen I tidsrum, hvor der foretages tjenesterejser fra  

 udstationeringsstedet, der er forbundet med overnatning, sker der ikke  

 reduktion i henhold til § 35, stk. 1 og 2.
§ 37. Fravær inden nedsættelsen Tjenstligt fravær fra udstationeringsstedet inden  

 nedsættelse af godtgørelser i henhold til § 35, stk. 1 og 2, er  

 trådt i kraft, bevirker tilsvarende udskydelse af  

 nedsættelsestidspunktet.
§ 38. Fravær efter  

 nedsættelsen Fravær fra udstationeringsstedet efter  

 nedsættelsen bevirker ikke   uanset årsagen    at  

 udstationeringen ophører.
KAP. 6. HJEMREJSER § 39. Hjemrejse.
Definition Under tjenesterejser i Danmark og på  

 Færøerne har den ansatte ret til hjemrejser, dvs. til  

 transportgodtgørelse i overensstemmelse med § 42 i forbindelse med  

 hen- og tilbagerejser til det faste tjenestested eller til hjemmet, jf. § 5.  

 Det er dog en forudsætning, at hjemrejsen ikke medfører ulemper  

 for tjenestestedet.
§ 40. Godtgørelser under hjemrejser Der udbetales kun godtgørelse for merudgifter, jf.  

 § 18, for transporttiden  under hjemrejsen, jf. § 5.
 Stk. 2. Under hjemrejser kan overnatningsudgifter på  

 det midlertidige tjenestested kun dækkes i henhold til § 30.
§ 41. Antal Under tjenesterejser i Danmark og lokalt på  

 Færøerne omfatter retten i henhold til § 39 én hjemrejse  

 for hver uges fravær.
Stk. 2. Under tjenesterejser til og fra  

 Færøerne omfatter retten i henhold til § 39 én hjemrejse  

 for hver 4 ugers fravær.
Retten er betinget af, at den ansatte  

 opretholder husførelse ved det faste tjenestested.
§ 42. Transportmiddel Under tjenesterejser i Danmark og på  

 Færøerne refunderes i forbindelse med hjemrejser  

 transportudgiften efter reglerne i § 10.
 KAP. 7. REGULERING MV.
§ 43.  Transportgodtgørelse Satserne for transportgodtgørelse i henhold til §§  

 14-17 fremgår af bilag 1. Satserne reguleres pr. 1. januar.
 Stk. 2. Regulering i op- eller nedadgående retning  

 kan dog ske i årets løb, hvis ekstraordinære forhold  

 gør sig gældende.
§ 44. Dagpenge Dagpenges størrelse, der fremgår af bilag 2  

 og 3, fastsættes på følgende måde:
 Stk. 2. For tjenesterejser i Danmark, på  

 Færøerne eller til Grønland samt til udlandet, hvor  

 dagpengesatsen pr. 31. marts 1999 er højere end det regulerede  

 grundbeløb i ligningslovens § 9, stk. 6, nr. 1, udgør  

 dagpengene det hver 1. januar regulerede grundbeløb, der dog  

 forhøjes i samme omfang, som dette sker med hjemmel i samme lovs § 9,  

 stk. 6, nr. 4.
 Stk. 3. For tjenesterejser til udlandet, hvor  

 dagpengesatserne pr. 31. marts 1999 er lavere end det regulerede  

 grundbeløb i ligningslovens § 9, stk. 6, nr. 1, reguleres dagpengene  

 hver 1. januar med den samme procentsats, som bruges ved reguleringen af  

 grundbeløbet i ligningslovens § 9, stk. 6, nr. 1. Dagpengesatserne  

 forhøjes dog i samme omfang, som dette sker med hjemmel i samme lovs §  

 9, stk. 6, nr. 4. Det fremkomne beløb afrundes opad til nærmeste  

 kronebeløb.
 Stk. 4. Såfremt der sker afgørende  

 ændringer i forudsætningerne for de dagpengesatser, der er  

 omfattet af stk. 3, kan Finansministeriet dog efter indhentet udtalelse fra  

 Udenrigsministeriet bestemme, at dagpengesatsen for enkelte lande  

 ændres i op- eller nedadgående retning, uanset den  

 reguleringsmåde, der er nævnt i stk. 3. Dagpengesatserne kan dog  

 ikke overstige det eller de grundbeløb, der er nævnt i  

 ligningslovens § 9, stk. 6, nr. 1 og 4. Ændringer kan ske pr. 1. januar  

 eller i årets løb.
§ 45. Procentgodtgørelse Den procentgodtgørelse, der efter § 22, stk. 2 ydes  

 til dækning af småfornødenheder, beregnes med den  

 procentsats, der er nævnt i ligningslovens § 9, stk. 9. Beregningen  

 foretages af den til enhver tid gældende dagpengesats, jf. bilag 3.
§ 46. Regulering af udokumenteret nattillæg Det i § 32, stk. 3 nævnte beløb reguleres  

 hver 1. januar med den samme procentsats, som bruges ved reguleringen af det  

 grundbeløb, der er nævnt i ligningslovens § 9, stk. 6, nr. 1.  

 Det fremkomne beløb afrundes opad til nærmeste  

 kronebeløb.
Beløbets størrelse fremgår af bilag 4a  

 og b.
§ 47. Væsentlige ændringer Hvis der sker væsentlige ændringer i  

 størrelsen af eller reguleringsmåden af de grundbeløb,  

 der er nævnt i ligningslovens § 9, stk. 6, nr. 1 og 4, kan der mellem  

 aftalens parter optages forhandling om eventuelle ændringer.
§ 48. Hoteldispositionsbeløb Størrelsen af hoteldispositionsbeløb, jf. §  

 28, stk. 1, fremgår af bilag 4a og b.
Hoteldispositionsbeløbene  

 reguleres pr. 1. januar.
KAP. 8. SÆRBESTEMMELSER § 49. Opsigelse af  

 ældre lokale aftaler I forbindelse med denne aftales ikrafttræden skal  

 lokale aftaler, der er indgået i henhold til tidligere gældende  

 aftaler om tjenesterejser mv., og som indholdsmæssigt strider mod  

 bestemmelserne i denne aftale, af de lokale parter opsiges til ophør  

 med 3 måneders varsel.
§ 50. Særlige  

 aftaler om afregning mod dokumentation Ansatte i lønramme 37 og derover kan på  

 tjenesterejser i Danmark og på Færøerne vælge at  

 få refunderet rimelige merudgifter mod dokumentation i stedet for time-  

 og dagpenge i henhold til §19 og godtgørelse i henhold til §§  

 26-42.
Stk. 2. Et valg truffet i henhold til stk. 1 er bindende  

 i 2 år.
Er der ikke inden udløbet af 2-års perioden  

 fremsat ønske om en ændring, er valget bindende for en ny  

 2-års periode.
 Stk. 3. Hvor der gør sig særlige forhold  

 gældende, kan der mellem det pågældende ministerium, eller  

 den der er bemyndiget hertil, og den forhandlingsberettigede organisation,  

 eller den der er bemyndiget hertil,  indgås lokal aftale om, at  

 afgrænsede grupper af ansatte under lønramme 37 kan afregne  

 tjenesterejser i Danmark og på Færøerne i overensstemmelse  

 med stk. 1.
§ 51. Aftaler i henhold til bemyndigelse Reglerne i kap. 2   6 kan kun fraviges efter bemyndigelse  

 fra Finansministeriet og ved aftale mellem det pågældende  

 ministerium, eller den, der er bemyndiget hertil, og den  

 forhandlingsberettigede organisation, eller den der er bemyndiget hertil.  

 Sådanne aftaler kan kun indgås for grupper af ansatte, for hvem  

 særlige forhold gør sig gældende på  

 tjenesterejser.
KAP. 9. FORSIKRING § 52. Tjenesterejser til udlandet På tjenesterejser til udlandet tegnes syge- og  

 hjemtransportforsikring, rejseulykkesforsikring samt rejsegodsforsikring i  

 overensstemmelse med de til enhver tid gældende bestemmelser herom.
 KAP. 10. IKRAFTTRÆDEN MV.
 § 53. Ikrafttræden mv.
 Aftalen træder i kraft den 1. april 1999, jf. dog  

 stk. 3.
 Stk. 2. Samtidig ophæves:
 -	Aftale af 30. maj 1995 om tjenesterejser (Fmst. nr. 25/95) som  

 ændret ved aftale af 21. april 1998 (Fmst. nr. 085-98).
 -	Aftale af 11. marts 1986 om godtgørelse af merudgifter ved  

 tjenesterejser i Grønland og Danmark for så vidt angår  

 tjenestemænd mv. i staten, som har fast tjenestested i Danmark.  

 (Nalunaerutit Grønlandsk Lovsamling, serie C-1, afsnit 4, gruppe 1,  

 lb.nr. 24).
 Stk. 3. Dagpenge for lande, hvor dagpengesatsen pr. 31.  

 marts 1999 er højere end det regulerede grundbeløb i  

 ligningslovens § 9, stk. 6, nr. 1, udgør i tidsrummet 1. april 1999  

 31. december 2000 følgende:
 For de tjenesterejser til udlandet og Grønland, der  

 er nævnt i § 44, stk. 2 gælder dagpengesatserne - for  

 Grønlands vedkommende det dobbelte af satsen for fulde dagpenge pr.  

 halvdøgn - pr. 31. marts 1999, idet der dog foretages en reduktion i  

 forskellen mellem de pr. samme dato gældende dagpengesatser, og det pr.  

 samme dato regulerede grundbeløb i ligningslovens § 9, stk. 6, nr. 1.
-	Med virkning fra 1. april 1999 udgør reduktionen 1/3 af  

 forskellen, -	med virkning fra 1. januar 2000 2/3 af forskellen, og -	med virkning fra 1. januar 2001 resten af forskellen.
 Det fremkomne beløb rundes opad til nærmeste  

 kronebeløb.
 Uanset reduktionen pr. 1. januar 2000 måtte  

 føre til et lavere beløb, end det pr. samme dato regulerede  

 grundbeløb i ligningslovens § 9, stk. 6, nr. 1, udgør de  

 berørte dagpengesatser det nævnte regulerede  

 grundbeløb.
København, den 8. marts 1999 Statsansattes Kartel	Finansministeriet Niels Juul Statstjenestemændenes	P.M.V.
 Centralorganisation II	E.B.
