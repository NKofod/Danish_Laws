1. FORMÅL Denne prøvningsmetode kan benyttes til at bestemme en vægts  

 opvarmningstid.
2. HENVISNING TIL MÅLETEKNISKE BESTEMMELSER TDIR 24.11.1-02, udg. 1 af 01.10.1979, pkt. 5.
OIML R 76-1 af 1988, pkt.
A.5.2.
3. FORUDSÆTNINGER Generelt vedrørende måleudstyr, prøvningsbetingelser, prøvningsmiljø,  

 forkonditionering m.v. henvises til MDIR 04.11-10.
4. PRØVNING Strømforsyningen skal være afbrudt i mindst 8 timer.
Derefter tilsluttes  

 strømforsyningen og tidsmålingen startes.
Når aflæsning af indikatoren er  

 mulig, noteres tiden, vægten nulstilles og den første prøvning påbegyndes.
Vægten nulstilles og ved hjælp af vippepunktsmetoden bestemmes fejlen i  

 initialpunktet (d.v.s. ved nullast, eller, hvis vægten har automatisk  

 nulindtrækning, ved en last, som netop ligger uden for det område, hvor den  

 automatiske nulindtrækning er virksom). Derefter belastes vægten med Max.  

 eller med en belastning på Max.-3 delinger, og fejlen bestemmes ved  

 vippepunktsmetoden.
Vægten aflastes.
 Prøvningen gentages efter 5, 15 og 30 min.
5. KRAV opvarmningsperioden er det tidsinterval, der strækker sig fra indkopling  

 af forsyningsspændingen, med vægten i uopvarmet tilstand, og indtil en sådan  

 egentemperatur (termisk balance) er opnået, hvor:
- nulindikationen er inden for 1/4 deling og - vægtvisningen er inden for toleranceværdien for pågældende belastning.
 I opvarmningsperioden må der ikke kunne vises eller registreres værdier,  

 der kan opfattes som sande måleresultater. (MDIR 24.11.1-02 tillader dog at  

 vægte, der ikke kan opfylde dette krav, kan godkendes, såfremt de på et  

 iøjnefaldende sted bærer en påskrift med den nødvendige opvarmningsperiode).
