 I medfør af § 30 i lov om landbrugsejendomme, jf. lovbekendtgørelse nr.  

 424 af 1. juli 1986 (landbrugsloven), fastsættes:
§ 1.  Jordbrugsdirektoratet træffer afgørelse efter  

 kap.
I-IV i landbrugsloven, og Jordlovsudvalget træffer afgørelse efter kap.  

 V i landbrugsloven.
 Stk. 2.  Jordbrugsdirektoratet udøver følgende  

 beføjelser i forbindelse med administrationen af de ovennævnte bestemmelser:
 Stk. 3.  Jordlovsudvalget udøver følgende beføjelser i  

 forbindelse med administrationen af de ovennævnte bestemmelser:
Stk. 4.  Jordbrugsdirektoratet varetager de  

 jordbrugsmæssige interesser i kommune- og lokalplanlægningen og ved  

 strækningsanlæg.
I forbindelse hermed varetager Jordbrugsdirektoratet  

 vildtinteresserne i samarbejde med Landbrugsministeriets Vildtforvaltning.
 Stk. 5.  Uanset bestemmelsen i stk. 1 kan  

 landbrugsministeren undtagelsesvis - f.eks. hvor der knytter sig en særlig  

 principiel interesse til afgørelsen, eller sagen i øvrigt er af særlig  

 vidtrækkende betydning - overtage en bestemt sag eller eventuelt alle sager  

 af en bestemt kategori.
 § 2.  Afgørelser truffet af Jordbrugsdirektoratet og  

 Jordlovsudvalget kan påklages til landbrugsministeren, jf. dog stk. 2.
 Stk. 2.  Jordbrugsdirektoratets tilladelser efter  

 landbrugslovens § 4 kan kun påklages for så vidt angår fastsættelse af vilkår  

 efter § 4, stk. 2 og 3, jf. § 23.
 Stk. 3.  Jordbrugsdirektoratets og Jordlovsudvalgets  

 afgørelser skal indeholde oplysning om klageadgang og klagefrist.
 Stk. 4.  Klagefristen er 4 uger fra den dag, hvor  

 afgørelsen er meddelt klageren.
Stk. 5.  Klage skal indgives skriftligt til  

 Jordbrugsdirektoratet, Sankt Annæ Plads 19, 1250 København K.
Direktoratet  

 videresender klagen med sagens akter til landbrugsministeren.
 § 3.  Bekendtgørelsen træder i kraft den 1. januar  

 1989.
 Stk. 2.  Sager, der den 1. januar 1989 er under  

 behandling i Matrikeldirektoratet på landbrugsministerens vegne,  

 færdigbehandles af Matrikeldirektoratet, medmindre særlige forhold  

 foreligger.
 Stk. 3.  Bekendtgørelse nr. 488 af 29. august 1975 om  

 administrationen af visse bestemmelser i lov om landbrugsejendomme ophæves.
