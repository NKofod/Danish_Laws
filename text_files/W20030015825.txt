Skrivelse om, hvorvidt et byrådsmedlem, der er dømt for  

 overtrædelse af straffelovens § 152, stk. 1, er valgbar (Valgbarhedsnævnets skrivelse af 11. juni 2003 til et  

 byråd) Ved brev af 21. maj 2003 har X Byråd i henhold til den  

 kommunale valglovs § 101, stk. 4, indberettet til Valgbarhedsnævnet, at  

 byrådsmedlem NN ved Y Landsrets dom af 1. maj 2003 er dømt for overtrædelse  

 af  

 straffelovens § 152, stk. 1.
 Det fremgår af sagen, at den pågældende, der i valgperioden  

 1998-2001 var medlem af Z Amtsråd, uberettiget har videregivet fortrolige  

 oplysninger, der var meddelt den pågældende til brug i et lukket  

 socialudvalgsmøde den 5. oktober 2000 i Z Amt, idet den pågældende udleverede  

 dokumenter, der indeholdt personlige oplysninger om to svært anbringelige  

 drenge, herunder bl.a. oplysninger om drengenes navne sammenholdt med  

 oplysninger om kriminelle forhold, misbrugsproblemer, uddrag af  

 mentalerklæring, oplysninger om institutionsanbringelse og overvejelser  

 herom.
 I den anledning skal man meddele, at Valgbarhedsnævnet også  

 under hensyn til forløbet finder det overvejende betænkeligt at fastslå, at  

 den  

 begåede handling  uanset de krav, der må stilles til personer, der  

 beklæder  

 hverv som medlem af kommunale råd  i almindeligt omdømme gør den  

 pågældende  

 uværdig til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
