I.
Opbygning af 17-tegns stelnummer VIN-mærkning (Vehicle Identification Number) er en international  

 stelmærkning, der har til formål i en periode på 30 år - uden anvendelse af  

 yderligere angivelser - at gøre det muligt med fabrikantens bistand entydigt  

 at identificere ethvert køretøj.
 17-tegns stelnummer består af 3 dele:
- Første del består af en kode, der tildeles fabrikanten med henblik på at  

 kunne identificere denne.
Koden består af tre skrifttegn (bogstaver eller  

 tal), der tildeles af de kompetente myndigheder i det land, hvor fabrikanten  

 har sit sociale hjemsted.
Første skrifttegn betegner et geografisk område,  

 andet skrifttegn betegner et land inden for et geografisk område, mens det  

 tredje skrifttegn betegner en bestemt fabrikant.
Såfremt fabrikanten  

 fremstiller mindre end 500 køretøjer om året, skal det tredje skrifttegn  

 altid være 9; til identifikation af denne fabrikant tildeler den ovennævnte  

 myndighed også tredje, fjerde og femte skrifttegn i tredje del.
- Anden del består af seks skrifttegn (bogstaver eller tal) og skal angive  

 køretøjets almindelige kendetegn.
Såfremt et eller flere af disse skrifttegn  

 ikke anvendes af fabrikanten, skal de tomme pladser efter fabrikantens eget  

 valg udfyldes med bogstaver eller tal.
- Den tredje del, bestående af otte skrifttegn, hvoraf de fire sidste kun  

 kan være tal, skal gøre det muligt i forbindelse med de to første dele  

 entydigt at identificere et bestemt køretøj.
Enhver ubenyttet plads skal  

 udfyldes med et nul for at nå op på det samlede antal krævede skrifttegn.
 Følgende skrifttegn (arabertal og latinske bogstaver) må anvendes:
1 2 3 4 5 6 7 8 9 0 A B C D E F G H J K L M N P R S T U V W X Y Z (dvs.
I O Q Æ Ø Å anvendes ikke) De internationale regler om VIN-mærkning er i EF fastsat i Rådets direktiv  

 nr. 76/114/EØF som ændret ved direktiv nr. 78/507/EØF, der - stort set -  

 svarer til international standard ISO 3779 - 1977, 3780 - 1976 og 4030 -  

 1977.
II.
Anvendelse af 17-tegns stelnummer.
 1. Attester m.v.
 VIN-mærkning anses som stelnummer, jf. pkt. 2.01.001(1) i  

 Detailforskrifter for Køretøjer 1989.
 Samtlige 17 tegn skal derfor anføres som stelnummer på anmeldelsesblanket,  

 typeattest m.v.
2. Tildeling af fabrikantkode Danske fabrikanter tildeles efter ansøgning en kode af Justitsministeriet.
Ansøgningen skal indeholde oplysning om VIN-mærkningen og om den årlige  

 produktion.
Danmark har som de to første tegn UH, UJ, UK, UL og UM.
 P.M.V.
 E.B.
