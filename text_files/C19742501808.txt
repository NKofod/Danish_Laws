AFSNIT 6-1 LØNFORSKUD Ref.: Kundgørelse for forsvaret B.6-1978, pkt. 1.
 Ifølge Finansministeriets bekendtgørelse af 1 JUN 1977, som er optrykt i  

 ref., kan tjenestemænd i overensstemmelse med tjenestemandslovens § 56 under  

 særlige og påtrængende omstændigheder opnå lønforskud med indtil 6.000,- kr.  

 uden sikkerhedsstillelse.
 Den årlige rente af lønforskud udgør den til enhver tid fastsatte  

 officielle disconto med tillæg af 1 pct.
De nærmere betingelser for opnåelse af lønforskud og for afvikling af  

 lønforskud fremgår af ref., hvorfor her alene skal fremhæves, at ansøgninger  

 om lønforskud for personel ansat under Forsvarskomandoen indsendes til  

 Forsvarskommandoen via vedkommende regnskabspligtige myndighed Ansøgningen må være bilagt dokumentation for de gældsposter m.v., som  

 ønskes dækket med lønforskuddet, samt redegørelse for ansøgerens økonomiske  

 sitatution med kopi af egen og eventuelt ægtefællens seneste selvangivelse.  

 Såfremt lønforskuddet agtes anvendt i forbindelse med køb af hus i anledning  

 af uansøgt forflyttelse vedlægges tillige en finansieringsoversigt.
AFSNIT 6-2 BOLIGINDSKUDSLÅN Ref.: Kundgørelse for forsvaret B.6-1978, pkt. 2.
 1.  Generelt.
 Til tjenestemænd samt ikke-tjenestemandsansat personel inden for  

 forsvaret, der i forbindelse med uansøgt forflyttelse skal udrede  

 boligindskud eller forudbetale leje ved overtagelse af lejlighed ved det nye  

 tjenestested, kan der jf. ref. ydes boligindskudslån.
 Lånet, der i det enkelte tilfælde ikke kan overstige kr. 10.000,-, ydes på  

 de tilsvarende betingelser, som er gældende for ydelse af lønforskud, se  

 afsnit 6-1.
 2.  Fremsendelse af ansøgning.
 Ansøgning om boligindskudslån, der indsendes til Forsvarskommandoen, skal  

 indeholde oplysning om størrelsen af det ansøgte lån, samt over hvilket  

 tidsrum lånet ønskes afdraget, idet den maksimale afdragstid dog er 6 år.  

 Ansøgningen skal vedlægges en erklæring fra udlejeren (boligselskabet) om  

 størrelsen af boligindskuddet og/eller forudbetaling af leje.
 Ansøgningen fremsendes af ansøgerens tjenestested, hvis påtegning skal  

 indeholde følgende oplysninger: - Bekræftelse af, at den pågældende er  

 uansøgt forflyttet med henvisning til kundgørelse, befaling eller lignende,  

 ifølge hvilken forflyttelsen er sket, - ansøgerens ægteskabelige stilling, -  

 ansøgerens årlige løn med angivelse af lønramme og skalatrin, - om der hos  

 ansøgeren sker indeholdelse i anledning af lønforskud eller transport på løn  

 til de af Finansministeriet anerkendte låneinstitutter, og i bekræftende fald  

 beløbets størrelse, - om der frigives boligindskud eller lejeforudbetaling  

 vedrørende den lejlighed, der fraflyttes.
 3.  Forudsætning for udbetaling af lånet.
Såfremt lånet bevilges, er det en forudsætning for lånets udbetaling, at  

 låntageren transporterer det hos udlejeren til enhver tid tilgodehavende  

 beløb til statskassen.
Transporten, der udfærdiges under anvendelse af  

 blanket »TRANSPORT PÅ BOLIGINDSKUD« (se bilag), ammeldes over for  

 udlejeren, som ved påtegning skal anerkende ammeldelsen.
Så længe transport  

 på boligindskuddet er afgivet til statskassen, skal låntagerens  

 tilgodehavende ved fraflytning indbetales til Forsvarsministeriet.
 4.  Stempling af transporten.
 Udgifter til stempling af transport på boligindskud og/eller forudbetalt  

 leje afholdes af låntageren.
 5.  Udbetaling af lånet.
 Låntagerens regnskabspligtige myndighed kan efter modtagelse af transport  

 udbetale lånet mod kvittering, hvorefter beløbet ved mellemark posteres til  

 Forsvarsministeriet, idet transporten vedlægges mellemarket.
 6.  Renter og afdrag.
 Lånet afdrages ved indeholdelse i ansøgerens løn med lige store månedlige  

 afdrag, og i rente betales ved indeholdelse i lønnen ved udgangen af hvert  

 års juni og december måned den til enhver tid fastsatte officielle diskonto  

 med tillæg af 1 pct.
 Såfremt der ved fraflytning af den hidtidige lejlighed finder  

 tilbagebetaling sted af boligindskud eller forudbetalt husleje, skal et  

 sådant beløb indbetales som ekstraordinært afdrag på lånet.
 7.  Afvikling af lånet.
 Ved fraflytning fra den bolig, hvortil lånet er ydet, er eventuel restgæld  

 forfalden til betaling.
 Såfremt låntageren overflyttes til anden statsinstitution uden for  

 Forsvarsministeriets område, vil lånet være forfaldent til betaling,  

 medmindre den pågældende institution er indforstået med, at restgælden  

 overføres dertil.
 Såfremt låntageren meddeles tjenestefrihed uden løn, afskediges uden  

 pension eller dør uden at efterlade sig pensionsberettigede, er lånet  

 forfaldent til betaling, og den lønrapporterende myndighed skal da drage  

 omsorg for, at restgælden indbetales, uanset de fastsatte afdragsvilkår.
Såfremt låntageren afskediges med pension eller dør og efterlader sig  

 pensionsberettigede, skal den lønrapporterende myndighed snarest foretage  

 indberetning til Forsvarsministeriets 8. kontor, idet renter og afdrag på  

 resterende lån indeholdes i den tillagte pension.
For den eventuelle  

 efterlevendes vedkommende i efterindtægten og den tillagte pension.
Skyldes døden tilskadekomst under tjenesten, skal dette fremgå af  

 indberetningen til Forsvarsministeriets 8. kontor, idet renter og afdrag på  

 resterende lån indeholdes på sædvanlig vis i efterindtægten.
Den  

 efterlevendes pligt til at tilbagebetale resterende gæld bortfalder ved  

 udløbet af efterindtægtsperioden.
 8.  Eftergivelse af eventuel restgæld.
 I tilfælde, hvor en låntager ikke kan tilbagebetale et resterende lån med  

 den del af boligindskuddet eller den forudbetalte leje, der frigives ved  

 lejlighedens opgivelse, vil efter ansøgning til Forsvarskommandoen den  

 resterende del af lånet helt eller delvis kunne eftergives, såfremt  

 forholdene iøvrigt i særlig grad måtte tale herfor.
 Endvidere kan enken efter en låntager efter ansøgning til  

 Forsvarskommandoen helt eller delvis fritages for tilbagebetaling af  

 restgæld, dersom forholdene i særlig grad måtte tale derfor.
BILAG til AFSNIT 6-2 AFSNIT 6-3 SÆRLIG FORSTRÆKNING Ref.: Kundgørelse for forsvaret B.6-1978, pkt. 3.
 Til ikke- tjenestemandsansat personel, der i forbindelse med udflytninger  

 m.v. af forsvarets etablissementer forflyttes uansøgt til et andet  

 tjenestested, kan ydes »særlige forstrækninger« i form af lån.
 Sådanne forstrækninger ydes på tilsvarende betingelser og med tilsvarende  

 beløb som lønforskud til tjenestemænd, og afvikling m.v. finder sted efter  

 samme regler som for lønforskud, se afsnit 6-1.
AFSNIT 6-4 BONUSFRIGIVELSE Ref.: KFF B.15-1985, 6. kap.
1.  Generelt Formålet med den til stampersonel etablerede bonusordning er at skabe  

 rimelige økonomiske muligheder for den enkeltes overgang til civilt erhverv.  

 De grundlæggende bestemmelser for bonusordning er fastsat i ref.
 2.  Bonusfrigivelse generelt.
 Det fremgår af ref. § 31, stk. 2, at frigivelse af bonus først vil kunne  

 ske ved endelig hjemsendelse fra forsvaret eller ved overgang til en  

 aflønning, der ikke giver adgang til bonus.
 Procedureregler i forbindelse med generel frigivelse af bonus fremgår af  

 ref. § 31.
 3.  Beskyttelse af ordningen.
 Opmærksomheden skal henledes på retsplejelovens bestemmelser, hvoraf det  

 fremgår: - at udlæg ikke kan foretages i aktiver, hvorom det som et vilkår  

 for erhvervelsen er bestemt, at udlæg ikke kan foretages og - at udlæg ikke  

 kan foretages i aktiver som i øvrigt er erhvervet på ovennævnte vilkår,  

 såfremt erhvervelsen og vilkåret er et led i en tilsvarende ordning for en  

 flerhed af personer og hensynet til ordningens formål taler afgørende imod at  

 tillade udlæg.
 Det fremgår endvidere forudsætningsvis af retsplejelovens bestemmelser, at  

 ovennævnte kun gælder såfremt skyldneren ikke har fri rådighed over  

 bonusmidlerne, eller hvis der ikke er truffet rimelige foranstaltninger til  

 at hindre skyldnerens råden.
 Af vedtægterne for Centralforeningen for Stampersonel's Bonusfond fremgår,  

 at et medlems indestående i fonden ikke kan gøres til genstand for  

 overdragelse, pantsætning eller retsforfølgning af nogen art.
 For at betskytte ordningen mod bl.a. kreditorforfølgning er det af  

 afgørende betydning, at frigivelse kun sker efter bestemmelserne i ref., samt  

 i alvorligt vedfærdstruende situationer efter herværende bestemmelser.
 4.  Bonusfrigivelse i særlige tilfælde.
 Generelt.
Bonusfrigivelse kan ud over de i pkt. 2 nævnte tilfælde alene finde sted i  

 helt særlige tilfælde, hvor der er tale om alvorlige velfærdstruende forhold  

 for ansøgeren og/eller dennes nærmeste pårørende. a.
Ansøgninger om  

 bonusfrigivelse i særlige tilfælde, jf. foranstående, kan afgøres af  

 ansøgerens regnskabspligtige myndighed, for søværnets sejlende enheder dog  

 ved de respektive eskadrer, efter følgende retningslinier: (1) Indestående på  

 bonuskonti kan alene frigives med baggrund i en af forsvarets  

 socialkonsulenter udarbejdet socialrapport og kun i efternævnte tilfælde: (2)  

 I alvorlige velfærdstruende situationer for den pågældende og/eller dennes  

 nærmeste pårørende, hvor det kan påvises, at en kontant eengangsbetaling kan  

 afhjælpe de økonomiske problemer. (Sygdom, arbejdsløshed m.v.). (3)  

 Situationer, hvor den pågældende har erhvervet fast ejendom, og der opstår  

 problemer med terminsbetalingen eller tilsvarende, således at tvangsauktion  

 er umiddelbart forestående. (4) Ved etablering, når denne finder sted forud  

 for endelig hjemsendelse, specielt i forbindelse med investering i forretning  

 eller anden virksomhed eller ved anskaffelse af fast ejendom til  

 erhverv/beboelse.
Frigivelse af bonus i ovenstående tilfælde må kun ske kort  

 tid før endelig hjemsendelse. b.
Bonus må aldrig frigives til anskaffelse af  

 forbrugsgoder eller lignende. c.
Bonus må ikke frigives med henblik på  

 betaling af gæld i medfør af lov om køb på kredit (herunder køb på kontokort)  

 - dog undtaget de tilfælde, hvor betingelserne i pkt.a. er opfyldt.
5.  Udbetaling. a.
Beløbet må på intet tidspunkt komme  

 ansøgeren i hænde, men skal anvises direkte til bank- eller sparekassekonti,  

 kreditor eller lignende. b.
Bonusfrigivelse kan alene ske med skriftlig  

 tilladelse fra den regnskabspligtige myndighed elle eskadre til det  

 pengeinstitut, hvori bonuskontoen er oprettet.
6.  Underretning. a.
Såfremt den regnskabspligtige  

 myndighed eller eskadre tiltræder, at bonusbeløbet eller dele heraf frigives  

 som følge af pkt.4.a., skal myndigheden underrette: Centralforeningen for  

 Stampersonels Bonusfond, Handelsbanken, Administration af Fonde, Holmens  

 Kanal 2, 1091 København K. b.
Bonusfonden skal ved underretningen anmodes om  

 at anvise det/de frigivne beløb direkte til ansøgerens pengeinstitut,  

 kreditor eller lignende med klausul om, at beløbet kun må anvendes til  

 dækning af de i afgørelsen godkendte gældsposter, samt at beløbet ikke må  

 komme til ansøgerens fri disposition.
 7.  Indberetning.
De regnskabspligtige myndigheder/eskadrer indberetter til  

 Forsvarskommandoen og Forsvarets Forvaltningsinspektør om de trufne  

 afgørelser, idet der kort redegøres for ansøgerens økonomiske situation, hvad  

 der har været lagt vægt på ved afgørelsen samt størrelsen af det/de frigivne  

 beløb.
Indberetningen til Forsvarskommandoen bilægges den udarbejdede  

 socialrapport.
8.  Ikrafttræden m.v. a.
Eventuelle tvivlsspørgsmål  

 vedrørende frigivelse af bonus i henhold til nærværende FKOBST forelægges  

 Forsvarskommandoen via de respektive regnskabspligtige myndigheder/eskadrer.  

 b.
Nærværende bestemmelser er gældende fra 1 OKT 1985 og erstatter FKO skr.  

 Ø.562.7/ØA2-18689 af 25 AUG 1982.
