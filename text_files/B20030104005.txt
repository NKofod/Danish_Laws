Bekendtgørelse om Sikkerhedsstyrelsens bemyndigelse af  

  

 kontrolinstanser til godkendelse og overvågning af  

  

 kvalitetsstyringssystemer for autoriserede og godkendte  

  

 virksomheder I medfør af § 20, i lov om gasinstallationer og  

 installationer i forbindelse med vand- og afløbsledninger, jf.  

 lovbekendtgørelse nr. 988 af 8. december 2003, fastsættes:
Kapitel 1 Bemyndigelser § 1.  

  

 Sikkerhedsstyrelsen kan efter ansøgning bemyndige kontrolinstanser til på  

 vegne  

 af Sikkerhedsstyrelsen at udstede godkendelser og foretage efterprøvning af  

 kvalitetsstyringssystemer for autoriserede og godkendte kompetente  

 virksomheder, jf. § 9 i lov om gasinstallationer og installationer i  

 forbindelse med vand- og afløbsledninger (i det følgende benævnt loven).
Kapitel 2 Bestemmelser for kontrolinstanser § 2.  

  

 Kontrolinstanserne skal arbejde efter uvildige politikker og procedurer.
 Stk. 2.  

  

 En  

 kontrolinstans skal basere sine krav, sine bedømmelser og beslutninger om  

 godkendelse eller fornyet godkendelse på lovens bestemmelser og de i medfør  

 af  

 loven fastsatte bekendtgørelser og reglementer.
 Stk. 3.  

  

 De  

 kriterier, der lægges til grund for bedømmelsen af kvalitetsstyringssystemer  

 hos autoriserede og godkendte kompetente virksomheder, skal være objektive og  

 baseret på anerkendte standarder om kvalitetsstyring.
 § 3.  

  

 Kontrolinstansers organisation skal være således, at den giver tillid til  

 instansens arbejde og de udstedte godkendelser.
 Stk. 2.  

  

 Kontrolinstansen skal:
 1)  

 	  

    

 Være upartisk og  

 uafhængig.
 2)  

 	  

    

 Være ansvarlig for  

 sine beslutninger i forbindelse med godkendelse, udvidelse, indskrænkninger,  

 suspension eller tilbagetrækning af givne godkendelser af  

 kvalitetsstyringssystemer.
 3)  

 	  

    

 Have en ansvarlig  

 leder for følgende opgaver:
a)  

 	  

    

 udførelse af  

 bedømmelse af kvalitetsstyringssystemer, b)  

 	  

    

 beslutninger om godkendelse  

 og tilbagetrækning af godkendelser, c)  

 	  

    

 tilsyn med arbejdets  

 udførelse, d)  

 	  

    

 tilsyn med  

 kontrolinstansens økonomi, og e)  

 	  

    

 tilsyn med valgte  

 underleverandører.
 4)  

 	  

    

 Have dokumentation  

 for, at kontrolinstansen er en selvstændig juridisk person.
 5)  

 	  

    

 Have dokumentation  

 for, at arbejdet gennemføres på et uvildigt og upartisk grundlag.
 6)  

 	  

    

 Sikre, at enhver  

 beslutning om godkendelse af kvalitetsstyringssystemer efterprøves af én  

 eller  

 flere personer, der ikke har udført inspektionen og bedømmelsen.
 7)  

 	  

    

 Beskæftige personale,  

 der har den fornødne uddannelse og erfaring.
 8)  

 	  

    

 Have et  

 kvalitetsstyringssystem, som beskrevet i § 9.
 9)  

 	  

    

 Sikre, at andre  

 opgaver i kontrolinstansen ikke påvirker fortrolighed, objektivitet og  

 upartiskhed ved godkendelse og efterprøvning af kvalitetsstyringssystemer.
 10)  

 	  

 Udarbejde procedurer,  

 der sikrer et løbende samarbejde med Sikkerhedsstyrelsen i overensstemmelse  

 med  

 de vilkår, der er fastsat i forbindelse med Sikkerhedsstyrelsens godkendelse  

 af  

 kontrolinstansen.
Stk. 3.  

  

 Kontrolinstanser kan vælge helt eller delvist at uddelegere  

 efterprøvningsarbejdet til anerkendte certificeringsorganer under  

 forudsætning  

 af Sikkerhedsstyrelsens godkendelse.
Kontrolinstanser opretholder dog deres  

 fulde ansvar for uddelegerede opgaver og for at godkende, efterprøve og  

 tilbagetrække givne godkendelser af kvalitetsstyringssystemer.
Kapitel 3 Udførelse af opgaver § 4.  

  

 Kontrolinstanser skal udføre deres opgaver i overensstemmelse med det af  

 Sikkerhedsstyrelsen godkendte kvalitetsstyringssystem, jf. § 9.
 § 5.  

  

 Kontrolinstanser  

 skal etablere og vedligeholde et registreringssystem, der viser de udførte  

 opgaver, resultatet heraf, og at kontrolinstansens kvalitetsstyringssystem er  

 blevet fulgt.
 Stk. 2.  

  

 Dokumentationen, bestående af modtaget materiale samt udført arbejde, skal  

 efter anmodning stilles til rådighed for Sikkerhedsstyrelsen.
 § 6.  

  

 Kontrolinstanser skal behandle ansøgninger i den rækkefølge, de modtages.
Stk. 2.  

  

 Godkendelsesbevis skal udstedes inden for en af Sikkerhedsstyrelsen fastsat  

 tidsfrist efter modtagelse af ansøgning.
Alternativt skal afgørelse om  

 nægtelse  

 ske inden for samme tidsperiode.
 § 7.  

  

 Kontrolinstanser skal løbende give Sikkerhedsstyrelsen oplysninger om:
 1)  

 	  

    

 Nye godkendelser af  

 kvalitetsstyringssystemer.
 2)  

 	  

    

 Resultatet af  

 periodevise efterprøvninger eller særligt besluttede efterprøvninger.
 3)  

 	  

    

 Meddelelse om  

 afgørelser om afslag eller tilbagekaldelse af godkendelser.
 § 8.  

  

 Kontrolinstanser skal publicere dokumenter om:
 1)  

 	  

    

 Beskrivelse af  

 fremgangsmåden for godkendelse og efterprøvning af kvalitetsstyringssystemer  

 efter loven og denne bekendtgørelse.
 2)  

 	  

    

 Oplysninger om  

 kriterier for bedømmelse og proceduren ved godkendelse og efterprøvning.
Kapitel 4 Kvalitetsstyringssystemet § 9.  

  

 Kontrolinstanser skal have opbygget et kvalitetsstyringssystem, der skal  

 sikre  

 kvaliteten af arbejdet og kontrolinstansernes korrekte varetagelse af de  

 opgaver, Sikkerhedsstyrelsen har bemyndiget kontrolinstanserne til at  

 varetage.
Stk. 2.  

  

 Kvalitetsstyringssystemet skal dokumenteres i form af en manual eller en  

 samling af dokumenter, der på systematisk og overskuelig måde redegør for  

 forholdsregler, procedurer og instruktioner.
Kvalitetsstyringssystemet skal  

 primært indeholde en fyldestgørende beskrivelse af:
 1)  

 	  

    

 Kvalitetsmålsætninger  

 og organisationsstruktur samt ledelsesansvar og -beføjelser med hensyn til  

 kvaliteten af kontrolinstansens aktiviteter.
 2)  

 	  

    

 Procedurer og  

 instruktioner vedrørende alle aktiviteter, teknikker og acceptkriterier  

 vedrørende kvalitetsstyring, der blandt andet omfatter:
a)  

 	  

    

 betingelser for at  

 godkende, suspendere eller tilbagekalde godkendelser, b)  

 	  

    

 dokumentstyring, c)  

 	  

    

 bedømmelse af  

 kvalitetsstyringssystemer, og d)  

 	  

    

 efterprøvning af og  

 opfølgning på kvalitetsstyringssystemer.
 3)  

 	  

    

 Kvalitetsplanlægning,  

 herunder beskrivelse af de undersøgelser og bedømmelser, der skal udføres som  

 led i de konkrete procedurer og instruktioner, samt hyppigheden, hvorved  

 dette  

 sker.
 4)  

 	  

    

 Procedurer til  

 sikring af kvalitet af eventuelle underleverandørers ydelser.
 5)  

 	  

    

 Kvalitetsregistre,  

 herunder efterprøvningsrapporter samt register over personalets  

 kvalifikationer  

 m.v.
 6)  

 	  

    

 Hvordan nødvendige  

 personalekvalifikationer sikres.
 7)  

 	  

    

 Procedurer for  

 behandling af afvigelser og udførelse af korrigerende handlinger.
 8)  

 	  

    

 Hvordan det  

 efterprøves, at kvalitetsstyringssystemet fungerer effektivt.
 9)  

 	  

    

 Procedurer for  

 behandling af klagesager.
Kapitel 5 Bemyndigelse (godkendelse) af kontrolinstanser § 10.  

  

 Sikkerhedsstyrelsens bemyndigelse efter § 1 sker i form af en  

 godkendelse  

 af kontrolinstansen på baggrund af en vurdering af kontrolinstansens  

 opfyldelse  

 af bestemmelserne i denne bekendtgørelse.
 Stk. 2.  

  

 Godkendelse  

 af kontrolinstansers kvalitetsstyringssystemer kan helt eller delvist bygge  

 på  

 et godkendt kvalitetsstyringssystem fra et anerkendt certificeringsorgan  

 eller  

 akkrediteret virksomhed som certificeringsorgan for  

 kvalitetsstyringssystemer.
 Stk. 3.  

  

 Sikkerhedsstyrelsen udsteder et godkendelsesbevis til kontrolinstanserne, der  

 anfører omfanget af kontrolinstansernes arbejde og vilkårene herfor.
 § 11.  

  

 Sikkerhedsstyrelsen foretager periodevise efterprøvninger af  

 kontrolinstansernes arbejde.
 § 12.  

  

 Såfremt en kontrolinstans ikke opfylder forpligtelserne i henhold til  

 godkendelsesvilkårene og denne bekendtgørelse, kan Sikkerhedsstyrelsen trække  

 bemyndigelsen (godkendelsen) som kontrolinstans tilbage.
Kapitel 6 Forskellige bestemmelser og ikrafttrædelse § 13.  

  

 Kontrolinstanser er berettiget til at kræve betaling for deres arbejde af de  

 ansøgende virksomheder.
 § 14.  

  

 Sikkerhedsstyrelsen kan kræve betaling for afholdte omkostninger i  

 forbindelse  

 med godkendelse og efterprøvning af kontrolinstanser.
 § 15.  

  

 Sikkerhedsstyrelsens afgørelser truffet efter denne bekendtgørelse kan ikke  

 indbringes for anden administrativ myndighed.
 § 16.  

  

 Bekendtgørelsen træder i kraft 1. januar 2004.
 Stk. 2.  

  

 Bekendtgørelse nr. 1395 af 20. december 2000 om Danmarks Gasmateriel  

 Prøvnings  

 bemyndigelse af kontrolinstanser til godkendelse og overvågning af  

 kvalitetsstyringssystemer for autoriserede og godkendte virksomheder ophæves.
