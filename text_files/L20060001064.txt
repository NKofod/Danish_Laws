Bekendtgørelse  

 om overenskomst af 28. december 2005  

  

 med Indonesien om konsolidering af gæld Den 28. december 2005 undertegnedes i Jakarta en  

 overenskomst mellem Indonesien og Danmark om konsolidering af Indonesiens  

 gæld  

 til den danske stat.
Overenskomsten er i overensstemmelse med  

 retningslinjerne  

 i den multilaterale aftale for omlægning af Indonesiens gæld, hvorom der  

 opnåedes enighed under de multilaterale forhandlinger i Paris den 10. maj  

 2005.
 Aftalen vedrører betalinger for perioden 1. januar til 31. december  

 2005 dels på tre statslån, dels på garanterede eksportkreditter, som  

 tidligere  

 er blevet omlagt under de tre bilaterale aftaler af henholdsvis 15. februar  

 1999, 23. februar 2001 og 5. februar 2003.
 På statslånene omlægges afdrag på 10,85 mio. kr. og på  

 eksportkreditterne omlægges afdrag, som i dansk mønt udgør ca. 44 mio. kr.,  

 til  

 betaling i 7 lige store rater, der skal erlægges i perioden 1. december 2006  

 til 1. december 2009.
Statslånene er rentefri.
For eksportkreditterne fastsættes renten  

 for kreditter i USD 0,5% p.a. over 6-måneders LIBOR (London Interbank Offered  

 Rate) og for kreditter i EURO 0,5% p.a. over 6-måneders EURIBOR  

 (Interbankraten  

 for EURO i Bruxelles).
