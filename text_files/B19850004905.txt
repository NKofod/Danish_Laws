 I medfør af § 11, § 12, stk. 2, og §§ 14, 60 og 78 i lov nr. 302 af 9.  

 juni 1982 om vandløb fastsættes:
Bekendtgørelsens område § 1.  Klassifikation og registrering af vandløb, jfr.  

 lovens § 2, samt udarbejdelse af regulativer for offentlige vandløb forestås  

 af vandløbsmyndighederne, jfr. lovens § 7, efter reglerne i denne  

 bekendtgørelse.
Klassifikation af vandløb § 2.  Efter lovens § 8 inddeles vandløb i offentlige  

 og private.
 Stk. 2.  De offentlige vandløb inddeles i amtsvandløb og  

 kommunevandløb.
 § 3.  Efter lovens § 9 henregnes til amtsvandløb:
 Stk. 2.  Til kommunevandløb henregnes:
 § 4.  Amtsrådet kan, efter forud indhentet udtalelse  

 fra kommunalbestyrelsen i de kommuner, som vandløbet gennemløber, bestemme,  

 at et amtsvandløb skal udgå af amtsvandløbenes klasse.
 Stk. 2.  Kommunalbestyrelsen kan, efter forud indhentet  

 udtalelse fra amtsrådet, bestemme, at et kommunevandløb skal udgå af  

 kommunevandløbenes klasse.
 Stk. 3.  Angår beslutningen efter stk. 1 eller stk. 2 et  

 vandløb i hovedstadsområdet indhentes endvidere udtalelse fra  

 hovedstadsrådet.
§ 5.  Uenighed mellem vandløbsmyndigheder om  

 klassifikation af vandløb afgøres af miljøstyrelsen.
Miljøstyrelsens  

 afgørelse kan ikke indbringes for anden administrativ myndighed.
 § 6.  Ved beslutningen om optagelse af et vandløb som  

 offentligt fastsættes en dato for vandløbsmyndighedens overtagelse af  

 vedligeholdelsen.
 § 7.  Vandløbsmyndighedens afgørelser om  

 klassifikation af vandløb meddeles efter bestemmelserne i lovens §§ 75 og 76.
Registrering af vandløb § 8.  Vandløbsmyndigheden foretager en registrering af  

 de for det enkelte vandløb gældende bestemmelser.
Oplysningerne er  

 tilgængelige for alle.
Regulativer for offentlige vandløb § 9.  Vandløbsmyndigheden udarbejder i forbindelse med  

 forslag til regulativer, jfr. lovens § 12, en redegørelse for grundlaget for  

 og konsekvenserne af regulativforslaget, jfr. lovens § 1. Denne redegørelse  

 optages som bilag til regulativet.
§ 10.  Regulativet skal indeholde en tydelig  

 betegnelse af vandløbet og oplysning om målsætningen for vandløbet.  

 Regulativet skal yderligere indeholde oplysning om de ved og i vandløbet  

 beliggende anlæg og være bilagt et kort, der viser vandløbets beliggenhed og  

 er forsynet med identifikation af de enkelte stationeringer.
Regulativet skal  

 endelig indeholde bestemmelser om: 1) vandløbets skikkelse og/ eller  

 vandføringsevne, herunder regulativvandstande, 2) vandløbets vedligeholdelse,  

 herunder om vedligeholdelsesarbejdernes udførelse, og om bortskaffelse af  

 fyld og grøde, samt om sikring af drænudløb, 3) ændring i retten til sejlads,  

 jfr. lovens § 4, 4) beliggenhed, udstrækning m.v. af anlæg m.v., der er  

 etableret i forbindelse med restaureringer, jfr. lovens kapitel 8, 5)  

 friholdelse af arealer langs vandløb, jfr. lovens § 69, 6) drift af  

 stemmeværker, jfr. lovens § 27, stk. 4, 7) hegn og kreaturvanding, jfr.  

 lovens § 29, 8) beplantning og bevarelse af skyggegivende vegetation, jfr.  

 lovens § 34, 9) udløb for dræn- og spildevandsledninger, § 11.  I forbindelse med udarbejdelse af forslag til  

 regulativ for vandløb, der berører flere vandløbsmyndigheders område, skal  

 der forhandles mellem vandløbsmyndighederne for at sikre, at der ikke i  

 regulativet fastsættes bestemmelser om vandløbsvedligeholdelsen m.v., som  

 hindrer opfyldelse af målsatte anvendelser andre steder i vandløbssystemet.
Stk. 2  Uenighed mellem vandløbsmyndigheder afgøres af  

 miljøstyrelsen.
Miljøstyrelsens afgørelse kan ikke indbringes for anden  

 administrativ myndighed.
§ 12.  Forslag til regulativ fremlægges for  

 offentligheden til gennemsyn i mindst 8 uger.
Tid og sted for fremlæggelsen  

 meddeles i stedlige blade.
Det meddeles samtidig, at eventuelle indsigelser  

 og ændringsforslag m.v. kan indgives skriftligt til vandløbsmyndigheden inden  

 for 8 ugers fristen.
 Stk. 2.  Med samme indsigelsesfrist sendes forslaget  

 samtidig til berørte myndigheder m.v., samt til de klageberettigede  

 organisationer, jfr. lovens § 84, stk. 2.
 Stk. 3.  Vandløbsmyndigheden kan afholde offentligt møde  

 om forslaget.
 § 13.  Efter fremlæggelsesperiodens udløb vedtager  

 vandløbsmyndigheden regulativet under hensyntagen til de indsigelser og  

 ændringsforslag, der måtte være fremkommet.
Stk. 2.  Vandløbsmyndigheden offentliggør i stedlige  

 blade meddelelse om regulativets vedtagelse.
Meddelelsen skal indeholde  

 oplysning om, til hvilken myndighed afgørelsen kan påklages og fristen  

 herfor.
Regulativet sendes samtidig til berørte myndigheder, jfr. § 12, stk.  

 2, samt til miljøstyrelsen.
 § 14.  Bestemmelserne i §§ 11, 12 og 13 finder  

 tilsvarende anvendelse på ændringer i og tillæg til vedtagne regulativer.
Klage § 15.  Vandløbsmyndighedens afgørelser om  

 klassifikation af vandløb og om vedtagelse af regulativer kan påklages til  

 miljøstyrelsen efter bestemmelserne i lovens kapitel 16.
Straf § 16.  Medmindre højere straf er forskyldt efter den  

 øvrige lovgivning, straffes med bøde den, der overtræder bestemmelser i  

 regulativer, jfr. lovens § 85.
 Ikrafttræden m.v.
 § 17.  Denne bekendtgørelse træder i kraft den 1.  

 marts 1985.
 Stk. 2.  Alle regulativer skal være i overensstemmelse  

 med bestemmelserne i denne bekendtgørelse senest 1. januar 1993.
 § 18.  Ved bekendtgørelsens ikrafttræden ophæves  

 bekendtgørelse nr. 423 af 7. september 1983 om klassifikation og registrering  

 af vandløb og om regulativer for offentlige vandløb.
