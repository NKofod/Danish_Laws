Ændringsforslag stillet den 16. marts 2011 uden for tillægsbetænkningen Ændringsforslag til 3. behandling af Forslag til lov om afgift af mættet fedt i visse fødevarer (fedtafgiftsloven) [af skatteministeren (Troels Lund Poulsen)] Til § 26 Af skatteministeren:
 4) I stk. 1, to steder i stk. 2 og i stk. 3 og 5, ændres »1. juli 2011« til: »1. oktober 2011«.
[Udskydelse af ikrafttrædelsestidspunktet] Bemærkninger Til nr. 4 Det foreslås at udskyde ikrafttrædelsen med 3 måneder, således at loven træder i kraft den 1. oktober 2011 i stedet for den 1. juli 2011. Brancheorganisationerne har gjort opmærksom på, at virksomhederne har brug for 6 måneder til at indrette sig på afgiften, hvilket hermed imødekommes.
Provenumæssige konsekvenser Udskydelsen af ikrafttrædelsen medfører et provenutab i 2011 på ca. 350 mio. kr. svarende til 7 mio. kr. varigt.
For at sikre, at forårspakke 2.0 fortsat er finansieret også på kortere sigt, vil jeg fremsætte et forslag om begrænsning af kredittiden for tobaksbanderoler.
