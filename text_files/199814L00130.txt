Betænkning afgivet af Miljø- og  

 Planlægningsudvalget den 25. november 1998 Betænkning over Forslag til lov om ændring af lov om  

 miljøbeskyttelse (Bemyndigelse til ministeren til at  

 fastsætte regler om uddannelse af brøndborere) Udvalget har behandlet lovforslaget i nogle møder  

 og har herunder stillet spørgsmål til miljø- og  

 energiministeren, som denne har besvaret skriftligt.
 Herefter indstiller udvalget lovforslaget  

 til vedtagelse uændret.
Et mindretal (Venstres medlemmer af udvalget) finder det som udgangspunkt  

 positivt, at der etableres en uddannelse for brøndborere.
Det er  

 udmærket, at brøndborere tilegner sig en teknisk og  

 miljømæssig viden, der kan være med til at sørge  

 for, at opgaven bliver udført på et fagligt godt grundlag.
Imidlertid mener mindretallet ikke, at lovforslaget tager  

 højde for eller på nogen måde stiller en garanti for, at  

 udførelsen af opgaven fremover vil ske på kvalificeret vis.
En  

 uddannelse kan ikke stå alene.
Mindretallet havde gerne set, at der var blevet etableret  

 en autorisationsordning, der ikke bare påskønner, men også  

 stiller krav til udførelsen af arbejdet med brøndboring.
Med en  

 autorisationsordning vil det være muligt at sætte en reel  

 kvalitetsstandard for de tekniske krav, således at ordningen samtidig  

 kan virke som sanktion (fratagelse af autorisation) i tilfælde af  

 mangelfulde og uforsvarligt udførte boringer.
 En autorisationsordning skal sikre, at alle, som borer  

 brønde, udfører disse boringer forskriftsmæssigt.  

 Etablering af en uddannelse kan ikke alene opfylde dette krav, hvorfor  

 mindretallet tillige finder en autorisationsordning nødvendig.
Et andet mindretal (Dansk Folkepartis medlem af udvalget) lægger  

 særlig vægt på miljø- og energiministerens  

 besvarelse af spørgsmål 1, hvoraf det blandt andet  

 fremgår:  »Det er  

 hensigten, at der i udmøntningen af uddannelsesordningen vil blive  

 åbnet mulighed for, at den brøndborer, der både teoretisk  

 og praktisk er vel funderet i alle discipliner, vil kunne aflægge  

 prøve uden at have modtaget undervisning.
Tilsvarende vil den delvist  

 velfunderede kunne nøjes med at tage de nødvendige fag for at  

 kunne klare prøven. « Pernille Blach Hansen (S)    Inger Bierbaum  

 (S)    Martin Glerup (S)    Lis Greibe (S)    Jens Peter Vernersen (S)  

  Steen Gade (SF) Fremskridtspartiet havde ikke medlemmer i  

 udvalget.
