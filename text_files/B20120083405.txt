Bekendtgørelse om ændring af bekendtgørelse om forsøgsordninger efter lov om ansvaret for og styringen af den aktive beskæftigelsesindsats, lov om en aktiv beskæftigelsesindsats og lov om sygedagpenge § 1 I bekendtgørelse nr. 488 af 29. maj 2012 om forsøgsordninger efter lov om ansvaret for og styringen af den aktive beskæftigelsesindsats, lov om en aktiv beskæftigelsesindsats og lov om sygedagpenge foretages følgende ændringer:
 1. Efter § 12 indsættes:
»Brug for alle indsatsen § 12 a.
Beskæftigelsesministeren har givet tilladelse til, at jobcentre, der deltager i indsatsen »Brug for alle«, kan undlade at udarbejde en jobplan forud for afgivelse af tilbud efter kapitel 10  12 i lov om aktiv beskæftigelsesindsats, jf. lovens § 29, når en kontanthjælpsmodtager, der indgår i »Brug for alle« har fået udarbejdet en indsatsplan som led heri.
 Stk. 2. Flytter en kontanthjælpsmodtager, der indgår i »Brug for alle« til en anden kommune, kan denne kommune vælge at fortsætte arbejdet med indsatsplanen, også selvom kommunen ikke deltager i »Brug for alle«.
 Stk. 3. Forsøgstilladelsen indebærer en fravigelse af § 29 i lov om en aktivbeskæftigelsesindsats.
Stk. 4. Forsøgsperioden løber fra 14. august 2012 til 31. juli 2013.« § 2 Bekendtgørelsen træder i kraft den 14. august 2012.
