Bekendtgørelse om i visse tilfælde at fravige retten til at indrejse i Danmark for visse udlændinge som følge af Covid-19 I medfør af § 56, nr. 2, og § 64 i epidemiloven, lov nr. 285 af 27. februar 2021, og efter forelæggelse for Epidemiudvalget i henhold til § 9, stk. 1, i epidemiloven fastsættes:
 § 1. Med henblik på at forebygge og inddæmme udbredelsen af Covid-19 her i landet fraviges forpligtelser for det offentlige og privates rettigheder over for det offentlige i form af retten til at indrejse for personer, som ikke har bopæl i Danmark, og som meddeles opholdstilladelse eller opholdsret  i medfør af udlændingeloven, jf. lovbekendtgørelse nr. 1513 af 22. oktober 2020, og regler fastsat i medfør heraf, da de pågældende forpligtelser og rettigheder i den sammenhæng må anses for at være af mere underordnet betydning, når personen indrejser fra et land eller en region, der er oplistet som røde i bilag 1.
 Stk. 2. Afvisning af indrejse efter stk. 1 skal i øvrigt ske i overensstemmelse med udlændingelovens regler.
 Stk. 3. Stk. 1 gælder ikke for udlændinge, der indrejser med et anerkendelsesværdigt formål, herunder navnlig, hvis udlændingen skal:
 1) Agere primær omsorgsperson for mindreårige børn.
 2) Besøge nærtstående, der er alvorligt syge eller døende.
 3) Foretage transport af gods i eller gennem Danmark.
 § 2. Afgørelse om afvisning ved indrejsen, jf. § 1, træffes af vedkommende politidirektør.
Stk. 2. Udlændingenævnet kan behandle klager over afgørelser om afvisning efter stk. 1. Klagen skal være indgivet inden 8 uger efter, at klageren har fået meddelelse om afgørelsen.
Udlændingenævnets formand eller den, formanden bemyndiger dertil, kan i særlige tilfælde beslutte, at en klage skal behandles, selv om klagen er indgivet efter udløb af fristen.
Ikrafttrædelse og overgangsbestemmelser § 3. Bekendtgørelsen træder i kraft den 21. april 2021.
 Stk. 2. Bekendtgørelsen ophæves den 19. maj 2021.
 Stk. 3. Bekendtgørelse nr. 631 af 12. april 2021 om i visse tilfælde at fravige Styrelsen for International Rekruttering og Integrations forpligtelser til at meddele opholdstilladelse med henblik på studie-, praktikant- og au pair-ophold som følge af COVID-19 ophæves.
Udlændinge- og Integrationsministeriet, den 19. april 2021 Mattias Tesfaye / Jonas From Soelberg Bilag 1 Liste over lande og regioner, som er kategoriseret som røde Lande, som er kategoriseret som røde:
Bangladesh Botswana Brasilien Eswatini Lesotho Malawi Mozambique Sydafrika Zambia Zimbabwe Regioner, som er kategoriseret som røde:
