Et udenlansk firma søgte varemærket POLO (ordmærke) registreret for  

 visse varer i klasse 5, nemlig præparater til udryddelse af skadedyr,  

 fungicider og herbicider.
En indsigelse, nedlagt af indehaverne af et  

 identisk mærke for konfekturevarer, støttet på bl.a. § 6, stk. 2, nr. 2),  

 blev ikke taget til følge af Patentdirektoratet, da man ikke fandt det  

 dokumenteret, at ordet POLO var indarbejdet for indsigelserne.  

 Patentankenævnet omstødte direktoratets afgørelse, efter at der for nævnet  

 var fremlagt en brancheerklæring som dokumentation for indarbejdelse.  

 Ansøgningen blev derfor afslået År 1993, den 16. april afsagde Patentankenævnet (Grønning-Nielsen, Hans Chr.
Thomsen, Gulmann) følgende  KENDELSE i sagen j.nr.
V 80/91: Klage fra Societe des Produits Nestle S.A.,  

 Schweiz, v/Patentbureauet Hofman-Bang & Boutard A/S over  

 Patentdirektoratets afgørelse af 9. september 1991 af varemærke- ansøgning  

 nr.
VA 1879/1988 fra Ciba-Geigy AG, Schweiz, v/Dansk Patent Kontor A/S.
Den 15. marts 1988 indleverede Ciba-Geigy AG, Schweiz, v/Dansk Patent  

 Kontor A/S en ansøgning om registrering af varemærket POLO (ordmærke) for  

 visse varer i klasse 5, nemlig præparater til udryddelse af skadedyr,  

 fungicider og herbicider.
Ansøgningen blev den 30. maj 1990 bekendtgjort i  

 Dansk Varemærketidende.
Ved skrivelse af 23. juli 1990 nedlagde klageren i medfør af  

 varemærkelovens § 20, stk. 2, indsigelse mod registrering af det ansøgte  

 mærke.
Som begrundelse anførtes:
 »Indsigelsen støttes på indsigernes danske varemærkeregistreringer VR  

 1938/68 POLO og VR 1204/1961 POLO, der er registreret for nærmere  

 specificeret varer i klasse 30.
 Indsigelsen støttes endvidere på varemærkelovens § 6, stk. 2b, idet  

 indsigernes varemærke POLO er stærkt indarbejdet i det danske samfund for  

 konfekturevarer, hvorved anmeldernes brug af samme betegnelse for varearter i  

 klasse 5 under hensyn til varernes særlige karakter vil forringe indsigernes  

 indarbejdede mærkes værdi væsentligt«.
I skrivelse af 1. oktober 1990 henstillede ansøgeren, at indsigelsen blev  

 afvist, og at det ansøgte mærke blev registreret.
Ansøgeren anførte følgende:
 »Der foreligger ikke direkte varekollision mellem det ansøgte mærke  

 og indsigermærket, og indsigelsen støttes derfor udelukkende på  

 varemærkelovens § 6, stk. 2b, den såkaldte »rottegiftsregel«.
 Når det erindres, at denne regel vedrører varer af særlig ømfindtlig  

 karakter, som fx næringsmidler, synes det nærliggende at anføre den i den  

 foreliggende sammenhæng.
 Dog skal det erindres, at reglen kun er beregnet for særlige  

 undtagelsestilfælde, hvor der er tale om meget velkendte ældre mærker,  

 således at benyttelsen af det yngre mærke for et andet og krænkede  

 vareområde, kan skade værdien af det ældre varemærke.
 I den foreliggende sag kan disse betingelser ikke siges at være opfyldt.
For det første er det ansøgte mærke »POLO« et i sig selv  

 »svagt« varemærke, i og med at det er betegnelse for en almindelig  

 kendt sportsgren.
Derudover har vi ved opslag i Scriptors Varemærkeleksikon  

 konstateret, at der findes en overordentlig lang række  

 »polo«-varemærker, jf. vedlagte fotokopi.
 Samtidig skal det understreges, at det er vort absolutte indtryk, at  

 indsigermærket ikke er så specielt indarbejdet for det pågældende vareområde  

 i klasse 30, som fordret i henhold til den nævnte paragraf. (Under ingen  

 omstændigheder i en udstrækning som mærket »POLO«»s  

 indarbejdelse i forbindelse med fx biler).
Betingelserne for anvendelse af varemærkelovens § 6, stk. 2b er således  

 ikke opfyldt, i og med at denne paragraf udelukkende er beregnet til  

 anvendelse i forbindelse med helt specielt stærkt indarbejdede varemærker,  

 jf.
Betænkning vedrørende varemærker, side 111.
 Den nævnte paragrafs karakter af en absolut undtagelsesregel understreges  

 af det faktum, at det ikke har været muligt at finde domspraksis i relation  

 til denne regel.
Sluttelig skal det anføres, at de varer, der tænkes forhandlet under det  

 ansøgte mærke i forhold til de varer, der er omfattet af indsigermærket, vil  

 være at finde ikke alene i forskellige afdelinger, men i forskellige  

 forretninger.
Der vil således ikke være fare for, at gennemsnitsforbrugeren  

 vil kunne tage fejl af de respektive produkter.
 På baggrund af det anførte henstiller vi, at den nedlagte indsigelse  

 tilbagevises, og at ansøgningen registreres for den oprindelige  

 varefortegnelse«.
 Klageren anførte ved skrivelse af 10. april 1991 følgende:
»Når det i anmeldernes bevarelse anføres, at »der ikke  

 foreligger direkte varekollision«, er dette evident, eftersom  

 varemærkelovens § 6, stk. 2b netop forudsætter, at dette ikke er tilfældet!  

 Loven foreskriver direkte, at forvekslelighed kan statueres, - når der foreligger indarbejdelse, og - når en andens brug af et lignende mærke for andre varer kan bevirke, at  

 det indarbejdede mærkes værdi forringes.
Anmelderne er tilsyneladende også enige i denne betragtning, eftersom det  

 i bevarelsens afsnit 3 anføres, at »når det erindres, at denne regel vedrører varer af særlig ømfindtlig  

 karakter, som fx næringsmidler, synes det nærliggende at anføre den i den  

 foreligende sammenhæng«.
 Indsigerne er så ganske enige i denne betragtning, og det er da også  

 baggrunden for indsigelsen.
Når anmelderne imidlertid hævder, at »reglen kun er beregnet for  

 særlige undtagelsestilfælde, hvor der er tale om meget velkendte ældre  

 mærker«, er dette direkte forkert.
Reglen vedrører, som anført, mærker,  

 der er indarbejdede, og hvor der er fare for, at den værdi, der knytter sig  

 til denne indarbejdelse af et varemærke, kan forringes væsentligt.
Det har  

 intet at gøre med, om mærket er af ældre dato eller meget velkendt.
Eneste  

 der foreskrives er, at der foreligger indarbejdelse i varemærkelovens  

 forstand.
I lovens § 2 er indarbejdelse defineret netop således, at  

 indarbejdelse foreligger, når mærket inden for vedkommende omsætningskreds  

 her i landet er almindeligt kendt som kendtegn for indehaverens varer.
Der er  

 næppe tvivl om, at omsætningskredsen, kiosker og konfekturehandlere, er klar  

 over, at POLO hidhører fra indsigerne.
 Den konklusion, som anmelderne derfor kommer til, nemlig at der i den  

 foreliggende sag ikke ses at foreligge disse betingelser, er derfor forkert.
Tværtimod foreligger der netop indarbejdelse af et velkendt mærke, og der  

 er endvidere tale om et levnedsmiddelprodukt, der i mange år er markedsført  

 under en betegnelse, der er identisk med den, som anmelderne påtænker at  

 anvende i Danmark for et middel til bekæmpelse af skadedyr.
Man kan næppe  

 komme tættere på det produktområde, der er omtalt i Betænkning som baggrund  

 for rottegiftsreglen i varemærkeloven.
Der er næppe tvivl om, at indsigernes varemærkes renomme kan lide skade  

 ved den markedsføring, som anmelderne foretager af sit produkt, endog under  

 den identiske betegnelse.
I nutidens samhandel over TV- og radioreklamer vil  

 det være urimeligt, at anmelderne kan nyde godt af den reklameværdi, som er  

 knyttet til indsigernes mærke, eller i øvrigt kan påvirke den værdi, der er  

 knyttet til indsigernes mærke i det hele.
Der erindres om, at netop  

 indsigernes varemærke POLO er et af verdens kendteste varemærker inden for  

 levnedsmiddelindustrien.
Vi er i den situation, at man faktisk kan  

 værdiansætte mærket, idet det indgik i en del af den varemærkeportefølje, som  

 Societe des Produits Nestle S.A. overtog fra Rowntree Mackintosh til en værdi  

 af ca.
GBP 2,3 mia.
 Endelig skal det bemærkes, at det odiøse modsætningsforhold mellem  

 varearterne, der her er tale om, nemlig skadedyrsbekæmpelsesmidler over for  

 konfekturevarer, netop skaber den konflikt, der ligger i nærværende sag, og  

 som er det afgørende punkt i bedømmelsen.
 Vi skal derfor henstille, at anmeldelse VA 1879/88 POLO afslås.
 Opsamlende skal vi blot kommentere det i anmeldernes besvarelse anførte.  

 Der er ikke tale om, at POLO er »et i sig selv svagt varemærke, i og  

 med, at det er betegnelse for en almindelig kendt sportsgren«.
Udtalelsen forekommer noget besynderlig.
Betegnelsen POLO er distinktiv  

 for konfekturevarer, og om det er en sportsgren eller noget helt andet, er  

 ganske underordnet.
Anmelderne synes at lide af den misforståelse, at fx  

 ordet PRINCE ikke er distinktivt for fx cigaretter, da det samtidigt er et  

 ord for en titel i det danske sprog!? Den omstændighed, at der findes andre POLO-mærker, er sagen uvedkommende.  

 Ingen af de øvrige registreringer udsætter på nogen måde indsigernes  

 varemærke for nogen risiko for at forringe dets værdi.
Når det endvidere anføres, at det i varemærkelovens § 6, stk. 2b, at  

 »denne paragraf udelukkende er beregnet til anvendelse i forbindelse med  

 helt specielt stærkt indarbejdede varemærker, jf.
Betænkning vedrørende  

 varemærker, side 111«, er dette forkert.
Det anførte vedrører den  

 såkaldte Kodak-regel, men ikke rottegiftsreglen, der blot foreskriver, at der  

 statueres forvekslelighed, når et indarbejdet mærkes værdi forringes ved  

 andens brug af et lignende mærke for andre varer.
Der er her tale om det  

 identiske mærke, hvor indsigernes mærke tilmed er oplagt indarbejdet'.
 Ved skrivelse af samme dato, 10. april 1991, oplyste klageren, at der i  

 løbet af kort tid ville blive fremsendt dokumentation for indarbejdelse af  

 klagerens mærke POLO.
 Ansøgeren anførte i skrivelse af 24. juni 1991 følgende:
»Til yderligere imødegåelse af den nedlagte indsigelse skal det blot  

 ganske kort anføres, at det må anses for uomtvistet, at varemærkelovens § 6,  

 stk. 2b er en absolut undtagelsesregel med et strengt krav til mærkets  

 indarbejdelse, jf.
Karnovs Lovsamling s. 5361, note 29:
 »Er det (varemærket) så stærkt indarbejdet og velkendt, som forudsat  

 under litra a), bliver det som regel at behandle efter nævnte punkt, hvorved  

 punkt b) i almindelighed ikke får nogen selvstændig betydning«.
 Samtidig skal det bestrides, at indsigermærket - på trods af den anførte  

 indarbejdelse - besidder de egenskaber, som er fornødne for opfyldelse af  

 betingelserne i henhold til varemærkelovens § 6, stk. 2b på de givne  

 præmisser.
Det er naturligvis korrekt, at betegnelser af beskrivende karakter kan  

 opnå distinktivitet for bestemte vareområder, men den derved opnåede  

 varemærkeret vil samtidig være snævert begrænset til kun at gælde de  

 pågældende varer.
Beskyttelsesomfanget kan - på trods af ømfindtlighed - ikke  

 udstrækkes til at hindre beskyttelse af mærket for helt forskelligartede  

 varer.
 Sluttelig skal det nævnes, at der i den foreliggende sag er tale om varer,  

 der næppe vil blive forhandlet i samme forretninger, og i hvert fald slet  

 ikke side om side.
Dette aspekt bør indgå også i bedømmelsen af den foreliggende sag, idet  

 der endog ved afgørelsen af spørgsmål om krænkelse i henhold til  

 varemærkelovens § 6, stk. 2a, lægges vægt på, om der er tale om varer, der  

 forhandles i samme forretning, jf.
Mogens Koktvedgaards  

 Immaterialretspositioner, s. 213.
 På baggrund af det anførte samt vore tidligere kommentarer i sagen  

 henstilles det, at den nedlagte indsigelse tilbagevises, og at det ansøgte  

 mærke godkendes til registrering'.
 Patentdirektoratet traf afgørelse i sagen den 9. september 1991 og afviste  

 indsigelsen med følgende begrundelse:
»Det fremgår af bestemmelsen i § 6, stk. 2, nr. 2, at der  

 undtagelsesvis kan foreligge forvekslelighed mellem to mærker, uanset at  

 mærkerne ikke angår varer af samme eller lignende art, når et varemærke er  

 indarbejdet og en andens brug af et lignende mærke for andre varer under  

 hensyn til disses særlige karakter åbenbart er egnet til at forringe det  

 indarbejdede mærkes værdi væsentligt.
Betingelsen for at anvende den nævnte  

 bestemmelse er således, at indsigernes mærke er indarbejdet, at der er tale  

 om lignende mærker, og at karakteren af de varer, for hvilke det ansøgte  

 mærke bruges, åbenbart er egnet til at forringe det indarbejdede mærkes værdi  

 væsentligt.
I det foreligende tilfælde er der tale om identiske mærker.
Det er  

 endvidere direktoratets opfattelse, at en andens brug af betegnelsen POLO for  

 præparater til udryddelse af skadedyr, fungicider og herbicider på grund af  

 disse varers særlige karakter kan være åbenbart egnet til at forringe  

 indsigernes mærkes værdi væsentligt.
Derimod forekommer der ikke i sagen  

 nogen dokumentation for, at ordet POLO er indarbejdet for indsigerne.
Den er,  

 som ovenfor nævnt, ikke indsendt.
De krav, der stilles for at anvende  

 bestemmelsen i § 6, stk. 2, nr. 2 er derfor ikke alle opfyldt og indsigelsen  

 nedlagt i medfør af nævnte bestemmelse kan herefter ikke tages til følge.
De har tillige støttet indsigelsen på VR 1938/68 og VR 1204/61. Denne del  

 af indsigelsen kan heller ikke tages til følge.
Der er mærkelighed, men ikke  

 varekollision, jf. § 6, stk. 1 i varemærkeloven«.
Denne afgørelse har klageren ved skrivelse af 9. november 1991 indbragt  

 for Patentankenævnet.
I skrivelsen anførtes følgende:
 »Ved skrivelse af 9. september 1991 har Patentdirektoratet taget  

 stilling til den nedlagte indsigelse.
 Patentdirektoratet har således meddelt, at man finder betingelserne  

 opfyldt for at tage indsigelsen til følge, for så vidt angår spørgsmålet om  

 forvekslelighed mellem de her respektive mærker - der er tale om identitet -  

 og ligeledes, at der er tale om en brug af et mærke, der er egnet til at  

 forringe indsigernes mærkes værdi væsentligt.
 Derimod har Patentdirektoratet ikke fundet, at der foreligger  

 indarbejdelse af betegnelsen POLO for indsigernes varer.
 Det ligger i sagens natur, at det undertiden er vanskeligt at redegøre for  

 sådan indarbejdelse, men det må dog alligevel fastholdes, at det er  

 forbavsende at Patentdirektoratet ikke finder betegnelsen indarbejdet, da  

 betegnelsen POLO er et almindeligt kendt produkt inden for  

 konfektureindustrien.
 Spørgsmålet om betingelserne for, hvorvidt der foreligger indarbejdelse,  

 fremgår af varemærkelovens § 2, hvorefter indarbejdelse foreligger, når den  

 vedkommende omsætningskreds her i landet anser produktet for almindeligt  

 kendt som hidrørende fra indehaveren af varemærket.
 Der er næppe tvivl om, at forbrugerne her i landet er bekendt med  

 produktet, og indkøberne heraf er givetvis klar over, hvorfra produktet  

 stammer.
 Som anført, er det undertiden vanskeligt at skaffe sådan dokumentation  

 for, at et varemærke er »almindeligt kendt«.
 Udover vedlagte dokumentationsmateriale om kampagne for POLO etc,  

 forventes erklæringer fra respektive organisationer at foreligge snarest, og  

 med denne dokumentation mener indsigerne at have ført den fornødne  

 dokumentation, således at indsigelsen i sin helhed kan tages til følge, for  

 så vidt angår betingelserne i varemærkelovens § 6, stk. 1 og stk. 2b.
 Når det med anmeldernes skrivelse af 24. juni 1991 anføres, at  

 »beskyttelsesomfanget kan - på trods af ømfindtlighed - ikke udstrækkes  

 til at hindre beskyttelse af mærket for helt forskelligartede varer«, er  

 dette en misforståelse, idet det netop er det, sagen drejer sig om - og det,  

 som den pågældende lovbestemmelse regulerer.
 På denne baggrund skal vi henstille, at sagen hjemvises til  

 Patentdirektoratet til fornyet behandling, subsidiært at anmeldelsen VA  

 1879/88 afslås fra varemærkeregistrering'.
 Med skrivelse af 28. november 1991 fra klageren fremsendtes følgende  

 erklæring fra Foreningen af Danske Importører i Chokolade- og  

 Konfekturebranchen:
 »Idet vi henviser til Deres brev af 11. november 1991 vedrørende  

 betegnelsen POLO, skal vi hermed bekræfte, at varemærket POLO anses for  

 indarbejdet på det danske marked som værende almindeligt kendt som varemærke  

 for varer hidrørende fra Rowntree Mackintosh Confectionery Limited, nu  

 Societe des Produits Nestle S.A.«.
 I skrivelsen anførtes:
 »I fortsættelse af vor ankeskrivelse af 9. november 1991 fremsender  

 vi hermed brancheerklæring fra Foreningen af Danske Importører i Chokolade-  

 og Konfekturebranchen.
 Af nævnte erklæring fremgår, at man i branchen anser betegnelsen POLO for  

 at være indarbejdet som varemærke for varer hidrørende fra Societe des  

 Produits Nestle S.A.
 Under henvisning til det her anførte synes der at være ført fuldgyldigt  

 bevis for, at POLO er indarbejdet for indsigerne, tillige med at  

 betingelserne for, at bestemmelserne i varemærkelovens § 6, stk. 2, nr. 2  

 herefter alle er opfyldt.
 Vi skal derfor henstille, at den i Patentdirektoratet nedlagte indsigelse  

 tages til følge, eftersom de forhold, der kan begrunde, at indsigelsen bør  

 tages til følge efter varemærkelovens § 6, stk. 2, nr. 2, er opfyldt.
Således er der tale om - at mærkerne er identiske:
 - at varerne under henvisning til disses særlige karakter kan være  

 åbenbart egnede til at forringe indsigernes - Societe des Produits Nestle  

 S.A.'s - mærkets værdi væsentligt:
 - at ordet POLO er indarbejdet for indsigerne, jf. den nu foreliggende  

 dokumentation«.
 Ansøgeren har ved skrivelse af 11. maj 1992 anmodet om, at sagen afgøres  

 på det foreliggende grundlag.
 Ankenævnet har behandlet sagen på sit møde den 16. marts 1993.
 Ingen gav møde.
 Ankenævnet skal udtale:
 Med den for Ankenævnet fremlagte erklæring fra Foreningen af Danske  

 Importører i Chokolade- og Konfekturebranchen findes indsigermærket  

 indarbejdet, jf. varemærkeloven § 6, stk. 2, nr. 2.
Herefter bestemmes:
 Varemærkeansøgning 1879/88 afslås.
Grønning-Nielsen.
Hans Chr.
Thomsen.
S.
Gulmann.
