Skriftlig fremsættelse (29. marts 2006) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov  

 om  

 begrænsninger i den kommunale  

 skatteudskrivning for 2007 og regulering af de kommunale bidrag til  

 regionerne  

 i 2007 (Lovforslag nr.
L 195).
 Det foreliggende lovforslag indgår i udmøntningen af aftalen  

 af 27. februar 2006 mellem regeringen (Venstre og Det Konservative  

 Folkeparti),  

 Dansk Folkeparti og Det Radikale Venstre om en kommunal finansieringsreform.  

 Med aftalen indføres et nyt finansieringssystem for kommunerne, som er  

 tilpasset kommunernes situation efter kommunalreformen.
Lovforslaget indebærer fastlæggelse af øvre lofter for den  

 kommunale skatteudskrivning for 2007 for hver skatteart for sig.
Lofterne er  

 beregnet med udgangspunkt i skatteniveauerne for 2006 tillagt overført  

 amtsskat  

 og korrigeret for tab og gevinster i medfør af opgaveomlægninger og  

 indførelsen  

 af et nyt finansieringssystem.
Fsva. dækningsafgifterne, er loftet for  

 sammenlægningskommuner  

 beregnet med udgangspunkt i provenuet af udskrivningsgrundlaget i 2007 ved  

 anvendelse af uændrede promiller i forhold til 2006 i de kommuner, der indgår  

 i  

 sammenlægningen.
For kommuner, der ikke sammenlægges fastsættes loftet som  

 promillerne  

 i 2006.
 Der indgår dog i loven mulighed for dispensation fra de  

 angivne lofter i tilfælde af, at ikke alle kommuner i en kommunesammenlægning  

 har opkrævet dækningsafgift af forretningsejendomme og hvor kommunen af  

 hensyn  

 til den fremtidige skattesammensætning, ikke ønsker at udskrive  

 dækningsafgift  

 af forretningsejendomme i 2007. Loven indebærer endvidere, at de kommunale  

 bidrag  

 til regionerne i 2007 fastfryses til hhv. 1.000 kr. (grundbidrag) og 100 kr.  

 (udviklingsbidrag) pr. indbygger i 2003-pris- og lønniveau.
Jeg skal endelig gøre opmærksom på, at lovforslaget   

 bortset fra enkelte mindre justeringer  fremsættes uændret i forhold  

 til det  

 forslag, der har været udsendt i høring.
Partierne bag aftalen om  

 finansieringsreformen vil drøfte, hvorvidt de høringssvar, der er indkommet,  

 giver anledning til initiativer, herunder evt. at fremsætte ændringsforslag.
 Idet jeg i øvrigt henviser til lovforslaget med  

 bemærkninger, tillader jeg mig at anbefale forslaget til hurtig og velvillig  

 behandling i Det Høje Ting.
