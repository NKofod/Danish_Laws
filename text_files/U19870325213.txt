Et lærlingeforhold var ved et forlig i Lærlingevoldgiftsret anset for  

 ophævet den 11. januar 1985. Herefter opgjorde fagforeningen lærlingens krav  

 på ikke betalt arbejde for søn- og helligdage til 5.122,17 kr. incl.  

 feriegodtgørelse, heraf 1.641,00 kr. + feriegodtgørelse, samt ikke betalt  

 forskudttidstillæg.
Antaget at der var aftalt en afspadseringsordning, som  

 dog ikke fritog virksomheden for at udbetale forskudttidstillæg, og at  

 lærlingen kun havde nået at afspadsere 10 dage i 1985. Herefter idømtes  

 virksomheden en bod på 3.000 kr., der omfattede den manglende betaling til  

 lærlingen.
 Sagsomkostningerne delt efter sagens omstændigheder.
 Under denne sag har Landsorganisationen for Gastronomisk Landsforbund i  

 Danmark indklaget Fjordrestaurant Elnasminde ved Bente og Hans Juranich for  

 Arbejdsretten for overenskomstbrud ved ikke at have aflønnet en kokkelærling  

 efter overenskomstens regler.
 Klagerne har nedlagt følgende påstande:
Indklagede Fjordrestaurant Elnasminde ved Bente og Hans Juranich har brudt  

 gældende overenskomsts bestemmelser om betaling for søgnehelligdage og  

 søndage.
Indklagede tilpligtes til Gastronomisk Landsforbund at betale en  

 efter rettens skøn fastsat bod indeholdende 5.122,17 kr. i manglende betaling  

 til forbundets medlem Michael Hilskov.
 Indklagede har påstået frifindelse.
 Sagens omstændigheder er efter det oplyste følgende:
 Indklagede var indtil den 31. december 1983 medlem af  

 Arbejdsgiverforeningen af Hoteller og Restauranter og er fortsat forpligtet  

 efter denne arbejdsgiverforenings overenskomst med Hotel- og  

 Restaurationspersonalets Samvirke.
Michael Hilskov havde fra den 1. marts 1982 været ansat som kokkeelev på  

 Fjordrestaurant Elnasminde, indtil han den 11. januar 1985 ophørte med at  

 arbejde der.
Ved en voldgiftsklage af 30. januar 1985 til  

 Lærlingevoldgiftsretten påstod Michael Hilskov indklagede tilpligtet at  

 betale en erstatning på 15.135,95 kr. for at have opsagt læreforhold med  

 urette.
Efter en omfattende bevisførelse for Lærlingevoldgiftsretten blev  

 denne erstatningssag på voldgiftsrettens enstemmige forslag forligt således:
»Parterne er enige om, at kontraktforholdet mellem dem er ophævet fra  

 og med den 11. januar 1985 efter ønske fra klageren, hvis ønske er accepteret  

 af indklagede.
Ingen af parterne er hinanden noget skyldigt i anledning af  

 kontraktsforholdets ophævelse.« Michael Hilskov har oplyst, at han i 1984 havde været på arbejde på  

 følgende helligdage: Skærtorsdag, Langfredag, Påskedag, 2. Påskedag, Kristi  

 Himmelfartsdag, 1. Pinsedag, 2. Pinsedag og 2. Juledag.
 Gastronomisk Landsforbund har opgjort, at Michael Hilskov efter  

 overenskomstens regler for arbejde på disse helligdage og på søndage har et  

 tilgodehavende på følgende beløb:
Spørgsmålet herom blev forhandlet på et mæglingsmøde den 9. maj 1985 og på  

 et fællesmøde den 26. juni 1985, uden at enighed blev opnået.
På  

 mæglingsmødet henviste Hans Juranich til, at der under tilstedeværelse af  

 Gastronomisk Landsforbunds rejsesekretær Vagn Juhl Andersen var indgået en  

 aftale om, at søgne- helligdagene skulle afspadseres.
 I overenskomstens § 31 er bl.a. bestemt:
 »stk. 1.
Søgne-Helligdage er 1. juledag, 2. juledag, Nytårsdag, Skærtorsdag,  

 Langfredag, 1. påskedag, 2. påskedag, Kr.
Himmelfartsdag, 1. pinsedag og 2.  

 pinsedag, uanset om disse falder på en søndag.......
 Personale, der arbejder på ovennævnte dage, har ret til en kompensation,  

 som følger:
Stk. 2 Parterne aftaler, hvilken af de nedenstående ordninger, der ønskes:
1) Der ydes 1 1/2 fridag pr. arbejdet dag, med fuld personlig løn.
2) Der ydes 1 fridag pr. arbejdet dag, med fuld personlig løn plus et tillæg på 50% af den oppebårne timeløn.
Tillægget skal udbetales ved førstkommende lønudbetaling.
Stk. 4 Personale, der forlader forretningen, kan dog afvikle den opsamlede  

 frihed, inden fratrædelsen sker.
Tilgodehavende fridage, der ikke afspadseres, betales med en personlig  

 dagløn plus 50% pr. opsparet fridag.« Ifølge overenskomstens § 10 om forskudt arbejdstid skal der for arbejde på  

 søndage i tiden mellem kl. 00.00 og det følgende døgn kl. 02.00 betales til  

 lærlinge et løntillæg på 7,60 kr. pr. time.
 Michael Hilskov har for Arbejdsretten bl.a. forklaret, at han ikke havde  

 afspadseret de ovennævnte søgnehelligdage i 1984 inden arbejdsforholdets  

 ophør den 11. januar 1985, idet han i januar 1985 havde ferie.
Hans Juranich har under sagen oplyst, at Fjordrestaurant Elnasminde er  

 lukket hver januar og februar måned, og at personalet oppebærer fuld løn i  

 disse månder.
Rejsesekretær Vagn Juul Andersen har under et besøg i  

 restauranten godkendt, at afspadsering af arbejde på søgnehelligdage finder  

 sted i disse to måneder.
Michael Hilskov havde haft sine afspadseringsdage i  

 l984-85. Han havde udover sine almindelige fridage 2 x 8 dage til efteråret +  

 ll dage i januar l985 ferie, hvor han skiftede med de to andre elever.
 Rejsesekretær Vagn Juul Andersen har forklaret, at han under et besøg på  

 arbejdspladsen har udtalt, at man efter overenskomstens regler godt kunne  

 afspadsere i januar og februar måneder.
 Kok Villy Jensen har forklaret, at man på arbejdspladsen var blevet enige  

 om at afspadsere i januar og februar.
 Arbejdsretten skal udtale:
 Det må efter de fremkomne oplysninger lægges til grund, at der var blevet  

 indgået en aftale med personalet om, at afspadsering skulle ske i januar og  

 februar måneder, når restauranten var lukket.
 Denne aftale om tidspunktet for afspadseringer fritager imidlertid ikke  

 indklagede for at udbetale det i overenskomstens § 10 fastsatte løntillæg for  

 arbejde på søndage, og klagernes påstand vedrørende dette spørgsmål må derfor  

 tages til følge.
 Der findes ikke at være grundlag for at forkaste indklagedes oplysning om,  

 at Michael Hilskov havde afholdt sin ferie i l984. Efter det under  

 lærlingevoldgiftssagen oplyste skulle Michael Hilskov have været på arbejde  

 den ll. januar l985, og han kan således kun have nået at afspadsere 10 dage i  

 januar l985.
 Arbejdsretten tager herefter klagerens påstande til følge, således at  

 indklagede til Gastronomisk Landsforbund skal betale en bod på 3.000 kr., der  

 omfatter den manglende betaling til Michael Hilskov.
 Sagens omkostninger for Arbejdsretten, 2.000 kr., skal efter sagens  

 omstændigheder betales af hver af parterne med halvdelen.
 T h i k e n d e s f o r r e t :
 Fjordrestaurant Elnasminde ved Bente og Hans Juranich, Bækkeskov Strand,  

 4733 Tappernøje, har brudt overenskomstens bestemmelser om betaling for  

 søgnehelligdage og søndage og skal til Gastronomisk Landsforbund betale en  

 bod på 3.000 kr. inden 14 dage efter denne doms afsigelse.
 I sagsomkostninger skal hver af parterne betale 1.000 kr. til  

 Arbejdsretten inden samme frist.
