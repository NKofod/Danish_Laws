 1. Direktoratet skal herved meddele, at adgangen til  

 at få tilladelse til vikarvirksomhed efter § 24 a, stk. 2, i lov om  

 arbejdsformidling og arbejdsløshedsforsikring m.v. forsøgsvis udvides i 2 år.
 I forsøgsperioden bliver det tilladt, at udleje tekniske tegnere,  

 laboranter uden for hospitalssektoren og klinikassistenter .
 Endvidere kan bureauerne få dispensation fra bestemmelsen i § 3, stk. 2,  

 nr. 3, i arbejdsministeriets bekendtgørelse af 17. april 1970, hvorefter det  

 enkelte ansættelsesforhold højst kan have en uafbrudt varighed på 3 måneder,  

 i tilfælde hvor vikaren ansættes for at erstatte en fast ansat som er på  

 barselsorlov.
2. Deltagere Vikarbureauer, der er godkendt i henhold til arbejdsministeriets  

 bekendtgørelse nr. 163 af 17. april 1970.
3. Forsøgsperiode 1. juli 1986 til 30. juni 1988.
4. Betingelser for at deltage Bureauerne skal blandt andet benytte særligt nummererede kontrakter og  

 kopier af disse skal indsendes til direktoratet.
Endvidere skal der indsendes  

 talmæssige oplysninger om omfanget og beskaffenheden af forsøgsudlejningerne.
For så vidt angår barselsvikarer gælder barselslovgivningens regler.
Et  

 barselsvikariat kan efter de første 3 måneder bringes til ophør med 1 måneds  

 varsel.
 I øvrigt bemærkes, at en ansat i et barselsvikariat kan kontraktlig ikke  

 have en ringere retstilling end den pågældende ville have haft, såfremt  

 vikariatet var omfattet af funktionærloven.
 5. De bureauer, der ønsker at deltage i forsøget,  

 indsender ansøgning til direktoratet, der sammen med godkendelse fremsender  

 standardkontrakter til brug ved forsøgsudlejningerne.
 Direktoratet ser gerne en hurtig reaktion fra de bureauer, der måtte være  

 interesseret i at deltage i forsøget.
 P.D.V.
 E.B.
