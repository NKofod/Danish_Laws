For navngivne personer, som har gennemgået kønsskifteoperation, kan der  

 efter ansøgning udfærdiges navnebevis, hvorved- samtlige fornavne ændres fra  

 drengenavne til pigenavne eller omvendt.
Notering i ministerialbøgerne om  

 sådan navneændring forudsætter, at fødselsregistreringen ændres i  

 overensstemmelse med det stedfundne kønsskifte.
Hidtil er sådan ændring sket  

 i henhold til kirkeministeriets resolution i hvert enkelt tilfælde.
 Da det ikke skønnes påkrævet, at ministeriets resolution fortsat indhentes  

 i disse sager, bemyndiger man herved folkekirkens og de anerkendte  

 trossamfunds ministerialbogsførere uden for de sønderjyske landsdele til i  

 tilfælde som de nævnte på grundlag af overøvrighedens meddelelse om  

 navneforandringen at foretage ændring af fødselsregistreringen efter  

 nedenstående regler:
1. Tilførslen om fødslen overføres i sin helhed fra  

 ministerialbogens afdeling for »fødte mandkøn« til afdelingen for  

 »fødte kvindekøn«, eller omvendt med angivelse i  

 anmærkningsrubrikken af, at ændringen sker som følge af kønsskifte, og med  

 henvisning til det sted i ministerialbogen, hvor den oprindelige tilførsel  

 findes.
Derefter foretages der ændring af navnet og sædvanlig notering om  

 navnebeviset.
Den nye tilførsel foretages uden nummer.
 2. I den afdeling af ministerialbogen, hvortil  

 tilførslen overføres, indføjes på det sted, hvor tilførslen efter tidsfølgen  

 hører hen, en henvisning til det sted, hvor tilførsel sker.
 3. Den oprindelige tilførsel om fødslen slettes med  

 angivelse af, at dette sker som følge af kønsskifte, og med henvisning til  

 det sted, hvortil tilførslen er overført.
 Forekommende tvivlstilfælde vil være at forelægge kirkeministeriet til  

 afgørelse.
 Justitsministeriet har overfor kirkeministeriet oplyst, at man i hvert  

 enkelt tilfælde af navneforandring efter stedfundet kønsskifte vil bede  

 vedkommende overøvrighed om at forsyne navneforandringsmeddelelsen til  

 ministerialbogsføreren med påtegning om, at navnebeviset er udfærdiget i  

 anledning af stedfundet kønsskifte.
 Et antal eksemplarer af nærværende cirkulærskrivelse vedlægges til  

 fordeling blandt ministerialbogsførerne i folkekirken og de anerkendte  

 trossamfund uden for de sønderjyske landsdele.
 P.M.V.
 E.B.
Arne Truelsen /Kai Winther Til biskopperne, amtmændene og Københavns magistrat.
