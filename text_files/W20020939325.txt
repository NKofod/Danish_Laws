Kendelse fra Pressenævnet i sag nr.  

 54/2002 Asisco Management har klaget til Pressenævnet over,  

 at Weekendavisen har afvist at bringe et genmæle i anledning af en  

 artikel bragt i bladet den 12.-18. april 2002.
Af forsiden på bladet fremgik overskriften  

 "Sure medarbejdere" og med mindre typer var anført:  

 "De skal bare have en pille.
Ny trend på managementkurser.
Side  

 12." I artiklen med overskriften "Kend dig  

 selv" fremgik følgende af en mindre overskrift:
"Erhvervsliv.
Naturvidenskaben har fejet  

 psykologien af banen på de nye managementkurser, hvor man taler om at  

 give piller til medarbejdere, som gør modstand over for  

 forandring." Artiklen omhandlede journalistens oplevelse af et  

 managementkursus, som pågældende overværede én dag.  

 Kurset, der varede fire dage, var arrangeret af klager.
I artiklen indgik  

 udtalelser fra lederne af kurset,  Natasha  Todorovic og  Chris  Cowan,  

 fremsat under kurset samt udtalelser fra de pågældende fremsat  

 over for journalisten under en samtale med journalisten en dag tidligere.
 Af artiklen fremgik blandt andet følgende udsagn,  

 som blev fremsat af  Chris  Cowan under kurset:
----- "Jeg er overbevist om at i forhold til management  

 bliver det næste store hit at finde ud af, hvad der virkelig sker i den  

 enkeltes sindhjerne kompleks, som gør at medarbejderen er enten glad  

 eller utilfreds.
Tænk om man kunne foretage skanninger og se på  

 om der er neurologisk forskel på de forskellige grupper med deres  

 forskellige tænkning.
Om dem, der gør modstand over for  

 forandring har nogle forskellige mønstre af aktive hjerneområder  

 eller sådan noget.
Måske kunne man i sidste ende udvikle  

 medikamenter, der kunne hjælpe på den slags og give folk et  

 mentalt gennembrud.
Hvad ved jeg." ----- Artiklen var ledsaget af en tegning af en person, der  

 giver en anden person en pille, idet han siger: "..og du skal ha´ en  

 pille mod sund skepsis".
Ved brev af 16. april 2002 anmodede klager bladet om at  

 bringe et genmæle.
Den 8. maj 2002 meddelte bladet telefonisk, at man  

 ikke ville bringe genmælet.
Klageren har anført, at bladet i overskrifterne har  

 bragt forkerte oplysninger.
På de fire dage, som kurset varede, blev  

 der på intet tidspunkt nævnt noget i den retning.
At klager eller  

 lederne af kurset skulle tale om medarbejdere som sure, endsige anbefale  

 medicinering mod forandringsvillighed, er fuldstændig absurd.
Det er  

 ikke nogen ny trend, hverken på klagers eller andre managementkurser,  

 som klager er bekendt med.
Det er over for disse fejlagtige oplysninger, at  

 klager ønsker genmæle, ligesom klager ønsker en skriftlig  

 undskyldning for journalistens opfindsomhed.
Klageren har oplyst, at klagers virksomhed arbejder  

 seriøst med sociale og psykologiske forhold i virksomheder, og  

 medicinering af medarbejdere ligger meget langt fra virksomhedens  

 menneskesyn.
Artiklens urigtige oplysninger har skabt forvirring om klagers  

 virksomheds troværdighed blandt klagers kunder.
Klager er rystet over,  

 at en journalist, der kun er med på en lille del af et kursus, kan  

 finde på at bringe den slags i en artikel.
Klageren har videre anført, at artiklens  

 formuleringer om medicinering ikke var med i det udkast, som journalisten  

 fremsendte til klager til gennemlæsning, inden artiklen blev trykt.  

 Klager har således ikke fået mulighed for at rette disse  

 fejlagtige og skadelige oplysninger.
Bladet overtræder herved punkterne  

 A.1. og A.3. i de vejledende regler for god presseskik.
Klageren har til bladets oplysning om, at klager skulle  

 have forlangt at redigere en positiv artikel om sin virksomhed,  

 anført, at dette er usandt.
At en af klagers kursister i øvrigt  

 har fået bragt et læserbrev, finder klager ikke kan fungere som  

 en opvejning af bladets artikel.
Bladet har anført, at klager hele tiden har  

 været velkommen til selv at skrive et indlæg, hvor han kritiserer  

 journalistens artikel og fremfører sit eget syn på kursets  

 indhold og idégrundlag.
Det er imidlertid ikke denne form for  

 genmæle, som klageren har krævet.
Klager har derimod forlangt en  

 ny artikel med et indhold, han selv kunne godkende, hvilket bladet har  

 afvist.
Bladet har oplyst, at artiklen byggede dels på  

 journalistens deltagelse i en kursusdag, dels på interview med kursets  

 amerikanske ledere.
Klager har haft lejlighed til at rette faktiske fejl i  

 artiklen vedrørende de dele af indholdet, han selv har viden om,  

 nemlig reportagen fra kursusdagen og egne udtalelser.
Derimod har klager  

 naturligvis ingen adkomst til at ændre på de interviewede  

 amerikaneres udtalelser, og journalisten har derfor meget logisk ikke  

 tilsendt ham disse dele af artiklen.
Bladet har videre anført, at  Natasha  Todorovic og  

  Chris  Cowan har anført som en ambition at finde et  

 naturvidenskabeligt grundlag og således medicinsk at kunne behandle  

 medarbejdere for manglende forandringsparathed.
Da dette er det mest  

 bemærkelsesværdige ved kurset og dets idégrundlag, har  

 bladets redaktionschef trukket det frem i rubrik og illustration.
Dette er en  

 fuldkommen normal redaktionel prioritering.
 Bladet finder på den baggrund, at det ikke har  

 foretaget sig noget kritisabelt.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Kirsten Dyregaard.
 Pressenævnet udtaler:
 Pressenævnet bemærker indledningsvis, at  

 klagen modtaget i nævnet den 13. maj 2002 alene vedrører  

 spørgsmålet om genmæle og en skriftlig undskyldning.  

 Nævnet tager herefter ikke stilling til klagers bemærkninger om  

 god presseskik indeholdt i høringssvar modtaget i nævnet den 6.  

 juni 2002, idet klage i forhold hertil er fremsat for sent over for  

 nævnet, jf. medieansvarslovens § 34, stk. 2.
 Nævnet bemærker videre, at det ligger uden for  

 nævnets kompetence at pålægge et medie at bringe en  

 undskyldning.
 Det følger af medieansvarslovens § 36, stk. 1, at  

 en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk  

 eller anden skade af betydning, og som er bragt i et massemedie, skal tages  

 til følge, medmindre oplysningernes rigtighed er utvivlsom.
Nævnet finder, at de påklagede overskrifter  

 ikke har karakter af faktisk forkerte oplysninger, men er udtryk for  

 journalistens vurdering af og kommentar til en udtalelse fremsat af en af  

 kursets ledere.
Nævnet finder derfor ikke grundlag for at  

 pålægge bladet at bringe et genmæle.
 Afsagt den 14. august 2002.
