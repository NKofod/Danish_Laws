En tilbygning til et eksisterende lægehus, der agtedes opført i ikke  

 trykimprægneret træ, blev af Landsskatteretten anset for en ombygning eller  

 forbedring af den eksisterende bygning.
Da denne var opført før fremkomsten  

 af SD-cirkulære 1987-9, der skærpede praksis for afskrivning på træbygninger,  

 ville også den påtænkte tilbygning kunne afskrives efter afskrivningslovens §  

 21, stk. 1.
 A klagede over den af Ligningsrådet afgivne bindende forhåndsbesked,  

 hvorefter tilbygningen til et lægehus ikke kunne godkendes  

 afskrivningsberettiget.
Det var oplyst, at klageren var medejer af lægehuset, og at dette  

 påtænktes udvidet med 60 (m2). Lægehuset, der var på 120 (m2), var opført i  

 træ og sammenbygget med en murstensejendom.
Lægehuset var anset for en  

 selvstændig bygning og havde hidtil været afskrevet i henhold til  

 afskrivningslovens § 18, stk. 1, litra d.
 Det var endviderede oplyst, at tilbygningen påtænktes opført på et  

 betonfundament, men ikke i trykimprægneret træ, og at der skulle etableres en  

 gennemgang fra den eksisterende klinik til tilbygningen, således at de to  

 bygninger kom til at fremtræde som et hele.
 Under henvisning til SD-cirkulære 1987-9 havde Ligningsrådet ikke godkendt  

 tilbygningen som afskrivningsberettiget, idet man ikke havde anset denne for  

 at have en kortere levetid end almindelige bygninger.
Ved det nævnte cirkulære var praksis skærpet, således at træbygninger ikke  

 uden videre kunne anses for afskrivningsberettigede.
Træbygninger kunne  

 herefter kun henføres til afskrivning efter en konkret vurdering af, om  

 bygningerne på grund af anvendte materialer, konstruktion, benyttelse og  

 placering måtte antages at have en kortere levetid end almindelige bygninger.  

 Det var endvidere i cirkulæret nævnt, at træbygninger, der var opført af  

 trykimprægneret træ på betonfundament i sædvanlig bygningsudførelse ikke  

 kunne afskrives efter afskrivningslovens § 18, stk. 1, litra d.
Den ændrede  

 praksis havde virkning for bygninger, der erhvervedes efter offentliggørelse  

 af cirkulæret.
Klagerens revisor gjorde over for Landsskatteretten gældende, at  

 tilbygningen ville have en væsentlig kortere levetid end almindelige  

 bygninger.
Han henviste til en af arkitekten afgiven erklæring, hvorefter  

 ydervægsbeklædningen i ikke trykimprægneret træ kun ville have en forventet  

 levetid på 15 år mod 30 år for trykimprægneret træ, og at både tagdækningen -  

 bestående af to lag tagpap - og gulvbelægningen af linoleum ville have en  

 tilsvarende begrænset levetid.
Endvidere udtaltes det, at alle væsentlige  

 bygningsdele i det omhandlede byggeri måtte påregnes afskrevet over 15 år,  

 hvor eksempelvis en muret bygning med tegltag havde en levetid på ikke under  

 60 år.
Efter det oplyste fandt Landsskatteretten at måtte lægge til grund, at  

 opførelsen af tilbygningen måtte anses for en ombygning eller forbedring af  

 den eksisterende træbygning, og at udgifterne derfor måtte anses for omfattet  

 af afskrivningslovens § 21, stk. 1. Efter denne bestemmelse kan der på  

 udgifter til ombygning eller forbedring foretages afskrivning efter  

 afskrivningssatserne for den bygning, de vedrører.
Da den eksisterende  

 træbygning var erhvervet forud for den ved SD-cirkulære 1987-9 indførte  

 skærpede praksis, var denne bygning fortsat afskrivningsberettiget efter  

 afskrivningslovens § 18, stk. 1, litra d.
Denne bygning skulle således  

 afskrives efter afskrivningslovens regler, og retten fandt derfor, at  

 tilbygningen - som i øvrigt efter det oplyste om opførelsesmåden, jf. herved  

 arkitektens udtalelse, måtte antages at have en kortere levetid end  

 almindelige bygninger - måtte anses for afskrivningsberettiget efter  

 afskrivningslovens § 21, stk. 1.
 LV 1988, G 6.1.3.
