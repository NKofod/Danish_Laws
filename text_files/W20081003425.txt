Medlemmet havde på baggrund af a-kassens vejledning fået en berettiget forventning om, at det ikke ville give problemer, selvom han afbrød indbetalingen af efterlønsbidrag en tid, hvorfor nævnet gav dispensation for afbrydelsen under betingelse af, at medlemmet indbetalte bidragene for afbrydelsesperioden Ankenævnet har behandlet X Advokatfirmas klage vedrørende M på møde den 4. september 2008.
Nævnet traf denne A F G Ø R E L S E M får dispensation for afbrydelse i indbetaling af efterlønsbidrag.
 Dispensationen gøres betinget af, at M efterbetaler efterlønsbidrag for den pågældende periode.
 Ankenævnet ændrer således Arbejdsdirektoratets afgørelse af den 16. november 2007.
B E G R U N D E L S E Ankenævnet har lagt til grund, at  M er født den 14. august 1956,  M vil fylde 65 år den 14. august 2021 og  M med virkning fra den 22. januar 2004 afbrød sin indbetaling af efterlønsbidrag.
Ankenævnet har videre lagt til grund, at  M medio 2005 anmodede på ny om at blive tilmeldt efterlønsordningen, hvilket blev afslået under henvisning til, at han i forbindelse med frameldingen var blevet vejledt om, at han mistede sin ret til efterløn, hvis han ophørte med at indbetale efterlønsbidrag.
Hovedreglen er, at et medlem har ret til efterløn, hvis den pågældende har været medlem af en arbejdsløshedskasse i mindst 25 år inden for de sidste 30 år og har indbetalt efterlønsbidrag i 25 år inden for de sidste 30 år.
Det fremgår af lov om arbejdsløshedsforsikring § 74 a, stk. 1, nr. 2 og nr. 3.
Dette krav vil M tidligst kunne opfylde i 2035, hvor han vil være mere end 65 år.
Han vil således ikke kunne få ret til efterløn efter denne regel, da retten til efterløn ophører ved udgangen af den måned, hvori medlemmet fylder 65 år, jf. § 74 a, stk. 6.
 Ifølge § 74 a, stk. 3 kan et medlem, der er født før den 1. juli 1964, imidlertid opnå ret til efterløn efter 20 års medlemskab inden for de sidste 25 år, hvis den pågældende uafbrudt har været medlem af en arbejdsløshedskasse og har betalt efterlønsbidrag fra den 1. juli 1999 til mindst det fyldte 60. år.
 Deres klient vil ikke kunne opnå ret til efterløn efter bestemmelsen i lovens § 74 a, stk. 3, fordi han ikke har indbetalt efterlønsbidrag uafbrudt fra den 1. juli 1999.
Direktøren for Arbejdsdirektoratet kan undtagelsesvis tillade, at der ses bort fra afbrydelser i medlemskabet og indbetaling af efterlønsbidrag ved afgørelsen om kravene i blandt andet § 74 a, stk. 3 er opfyldt.
Det fremgår af lovens § 74 a, stk. 4.
 Ankenævnet har lagt til grund, at M efter i april at have rådført sig telefonisk med a-kassen afbrød sin indbetaling af efterlønsbidrag med virkning fra den 22. januar 2004.
Ankenævnet har videre lagt til grund, at a-kassen med brev af 13. april 2004 i forbindelse med afbrydelsen vejledte M således: .
Du skal være opmærksom på, at du ved fravalg af efterlønsbidraget mister muligheden for senere at gå på efterløn/opnå retten til den særlige skattefrie præmie, medmindre du kun holder en pause i indbetalingen og eventuelt senere genoptager betalingen af bidraget.
Dog således at du samlet vil kunne nå at betale bidraget i 25 år inden for en periode af 30 år. ...
 Efter arbejdsløshedsforsikringslovens § 74 a, stk. 4 kan der i visse tilfælde dispenseres for afbrydelse af medlemskabet og indbetaling af efterlønsbidrag.
 Dispensationsadgangen kan efter nævnets praksis kun anvendes i det tilfælde, hvor medlemmet har fået en berettiget forventning om at være omfattet af efterlønsordningen, eller hvor der har været tale om en kortvarig afbrydelse i indbetalingen af efterlønsbidrag af undskyldelig karakter for eksempel ved PBS-fejl.
 Ankenævnet finder, at M på baggrund af a-kassens brev af 13. april 2004 er blevet stillet i udsigt, at han senere havde mulighed for at gå på efterløn, såfremt han efter en pause genoptog indbetalingen af efterlønsbidraget.
 Det er korrekt, at det er anført i brevet, at ved fravalg af efterlønsbidrag mister Deres klient muligheden for senere at gå på efterløn, men dette udsagn modificeres, idet det efterfølgende anføres medmindre du kun holder en pause i indbetalingen og eventuelt senere genoptager betalingen af bidraget. ..
 Ankenævnet er således ikke enig med a-kassen og direktoratet i, at medlemmet skulle være vejledt om, at en pause i indbetalingen af bidrag ikke var mulig uden konsekvenser for efterlønnen af denne grund.
Ankenævnet finder ikke, at a-kassens oplysning i brevet om, at M samlet skulle kunne nå at betale bidraget i 25 år inden for en periode af 30 år, hvilket i øvrigt ikke er korrekt, kan føre til en anden vurdering.
Denne sætning ændrer ikke på det faktum, at det af vejledningsteksten fremgår, at en pause ikke ville forhindre fremtidig ret til efterløn.
Opfyldelse af anciennitetskravet skal altid være opfyldt, og dette har M heller ikke opponeret imod.
 Ankenævnet finder, at M efter ordlyden af bestemmelsen er omfattet af anciennitetskravet i lovens § 74 a, stk. 3, dvs. han skal have været medlem og have indbetalt efterlønsbidrag i 20 år inden for 25 år, dog gælder det for ham, som er født i 1956, at det er tilstrækkeligt, hvis efterlønsbidraget har været indbetalt uafbrudt fra den 1. april 1999.
 Ankenævnet finder, at a-kassens vejledning med brev af 13. april 2004 ikke opfylder de krav, man må stille, for at en vejledning kan anses for korrekt og fyldestgørende.
 Ankenævnet finder, at M på baggrund af a-kassens vejledning har fået en berettiget forventning om, at han efter pausen fortsat kunne have ret til efterløn  under forudsætning af opfyldelse i øvrigt af anciennitetskravet.
 M får således dispensation for sin afbrydelse af indbetalingen af efterlønsbidrag.
 Dispensationen gives på betingelse af, at han indbetaler efterlønsbidrag for den pågældende periode.
R E G L E R Ankenævnet henviser til  § 65, § 74 a, stk. 1, stk. 3-4 og stk. 6 og § 77, stk. 5 i lov om arbejdsløshedsforsikring m.v., jf. lovbekendtgørelse nr. 708 af 13. august 2003,  § 2 i Arbejdsministeriets bekendtgørelse nr. 514 af 7. juni 2001 og  § 1 og § 5 i Arbejdsdirektoratets bekendtgørelse nr. 481 af 10. juni 2003.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne FF fuldmægtig De kan læse om afgørelsens retlige grundlag på de følgende sider.
 Kopi til:
 Arbejdsdirektoratet, Stormgade 10, Postboks 1103, 1009 København K, J.nr.
Y A-Kasse Regler Lov om arbejdsløshedsforsikring m.v., jf. lovbekendtgørelse nr. 708 af 13. august 2003 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
§ 74 a.
Ret til efterløn har et medlem af en anerkendt arbejdsløshedskasse, som 1) er fyldt 60 år, 2) har været medlem i mindst 25 år inden for de sidste 30 år, jf. dog stk. 2 og 3, 3) har indbetalt efterlønsbidrag, jf. § 77, stk. 4, jf. dog § 77, stk. 5, i mindst 25 år inden for de sidste 30 år, jf. dog stk. 2 og 3, ..
Stk. 3. Medlemmer, der er født før den 1. juli 1964, jf. dog stk. 2, kan opfylde kravet om medlemskab og indbetaling af efterlønsbidrag, jf. stk. 1, nr. 2 og 3, ved uafbrudt medlemskab og indbetaling af efterlønsbidrag fra den 1. juli 1999 til mindst det fyldte 60. år, jf. dog § 77, stk. 5. Perioden skal dog mindst udgøre 20 år inden for de sidste 25 år.
For medlemmer født før den 1. april 1959 er det tilstrækkeligt, at efterlønsbidraget er indbetalt uafbrudt fra den 1. april 1999.
Stk. 4. Direktøren for Arbejdsdirektoratet kan undtagelsesvis tillade, at der ses bort fra afbrydelser i medlemskabet og indbetaling af efterlønsbidrag ved afgørelsen af, om kravene i stk. 2 og 3 er opfyldt.
Tilladelsen kan gøres betinget af, at medlemmet efterbetaler bidrag til arbejdsløshedsforsikringen og efterlønsbidrag for den pågældende periode.
 Stk. 6. Retten til efterløn ophører ved udgangen af den måned, hvori medlemmet fylder 65 år, eller ved medlemmets død.
 § 77 Bidrag til efterlønsordningen skal ikke indbetales af følgende grupper:
 1) .
 2) .
 3) .....
 4) .
 5) Medlemmer, som ikke ved fortsat medlemskab og betaling af efterlønsbidrag, kan opnå ret til efterløn.
 .
Bekendtgørelse nr. 514 af 7. juni 2001 om betaling af medlems- og efterlønsbidrag til en a-kasse § 2. A-kassen opkræver efterlønsbidrag af ethvert medlem, der ikke skriftligt har givet a-kassen besked om, at man ikke ønsker at betale bidraget, jf. § 3. A-kassen må dog ikke opkræve bidrag, hvis man er omfattet af lovens § 77, stk. 5.
 Bekendtgørelse nr. 481 af 10. juni 2003 om en a-kasses pligt til at vejlede m.v.
Generelle pligter § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
 § 5. En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
