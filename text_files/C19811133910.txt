 Ifølge bekendtgørelse nr. 138 af 22. april 1977 § 63, stk. 3, nr. 3, 4 og  

 5 skal den nye skiltning vedrørende standsning og parkering være etableret  

 den 1. september 1981.
 Kommunernes Landsforening har anmodet justitsministeriet om en udskydelse  

 af fristen, idet man herved vil kunne opnå en besparelse på de kommunale  

 budgetter.
 Justitsministeriet har i den anledning modtaget indberetning fra politiet  

 om, i hvilket omfang kommunerne har udskiftet den hidtidige skiltning om  

 standsning og parkering med de nye skilte.
 Man skal meddele, at justitsministeriet på den baggrund har besluttet at  

 ændre bekendtgørelsen om vejafmærkning § 63, stk. 3, således at; fristen for  

 gennemførelse af den nye skiltning vedrørende standsning og parkering  

 udsættes indtil den 1. september 1983.
 P.M.V.
 E.B.
Hans Chr.
Thomsen Til politiet og vejbestyrelserne.
