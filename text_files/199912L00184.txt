Fremsat den 2. februar 2000 af  

 kulturministeren (Elsebeth Gerner Nielsen) Forslag til Lov om ændring af musikloven (Rytmiske Spillesteder) § 1 I lov om musik, jf. lovbekendtgørelse nr. 142 af 28. februar 1994,  

 som ændret ved § 7 i lov nr. 355 af 2. juni 1999, foretages  

 følgende ændringer:
 1. Efter § 3 f indsættes:
»Kapitel 2 b Rytmiske Spillesteder § 3 g.
Statens Musikråd kan inden for en  

 beløbsramme fastsat på finansloven yde tilskud til rytmiske  

 spillesteder til udgifter forbundet med musikdriften.
 Stk. 2. Tilskud efter stk. 1 kan ydes i form af  

 honorarstøtte eller som tilskud til regionale spillesteder.
§ 3 h.
Statens Musikråd kan kun yde tilskud efter  

 § 3 g til rytmiske spillesteder, der modtager et kommunalt eller  

 amtskommunalt tilskud til musikdriften.
 Stk. 2. Tilskuddet ved Statens Musikråd kan ikke  

 overstige det samlede kommunale og amtskommunale tilskud til  

 musikdriften.
§ 3 i.
Regnskab for tilskud, der modtages efter § 3 g,  

 godkendes af kommuner eller amtskommuner og indsendes herefter til Statens  

 Musikråd.
Stk. 2. Statens Musikråd fastsætter  

 nærmere retningslinier for kommunalbestyrelsens og amtsrådets  

 behandling af regnskaber efter stk. 1.« 2. § 8 stk. 4 affattes således:
»Stk. 4. Kulturministeriet stiller sekretariatsbistand til  

 rådighed for rådet.« 3. Efter § 12 b indsættes:
»§ 12 c.
Tilskud efter denne lov kan forudbetales.
§ 12 d.
Tilsagn om tilskud efter denne lov kan bortfalde, og  

 udbetalte tilskud kræves tilbagebetalt helt eller delvis, hvis  

 ansøger har givet urigtige eller vildledende oplysninger, har fortiet  

 oplysninger, eller hvis betingelserne for tilskuddet, som disse er  

 anført ved afgivelse af tilsagnet, ikke opfyldes.« § 2 Loven træder i kraft den 1. januar 2001.
Bemærkninger til lovforslaget Almindelige bemærkninger Lov om musik, jf. lovbekendtgørelse nr. 142 af 28.  

 februar 1994, er senest ændret ved lov nr. 355 af 2. juni 1999. For den  

 seneste lovrevision henvises til FT 1998/99 spalte 5381-5422, 5673-5700,  

 6828-6837, 7035 samt 4904 (tillæg A), 1010 (tillæg B), 1237  

 (tillæg B) og 651 (tillæg C).
Formålet med lovforslaget er at højne  

 kvaliteten og udviklingen af den professionelle levende rytmiske musik til  

 gavn for udøvende musikere og publikum.
Ved at yde tilskud til de  

 rytmiske spillesteder, der udgør den fysiske ramme om genrens  

 kunstneriske udtryk, kan fundamentet og udviklingspotentialet for den  

 rytmiske musik sikres.
Tilskuddet til spillestederne ydes til de udgifter,  

 der er forbundet med musikdriften, primært aflønning af  

 musikere.
Udgangspunktet for lovforslaget er, at stat, kommuner og  

 amtskommuner i fællesskab kan være med til at udvikle den  

 rytmiske musik.
I den forbindelse skal det understreges, at lovforslaget  

 lægger op til en kunststøtteordning, hvor kommuner og  

 amtskommuners engagement er frivilligt, mens det statslige engagement baseres  

 på en musikfaglig vurdering, foretaget af Statens Musikråd.
I forbindelse med lovforslaget skal det endvidere  

 påpeges, at begrebet »spillested« anvendes bredt.
Som udgangspunkt kan  

 et »spillested« defineres som en kunstscene for den rytmiske musik.
Inden for  

 rammerne af denne definition vil der dog i praksis være tale om  

 spillesteder af vidt forskellig karakter.
 Lovforslagets målsætning er at sikre en  

 sammenhængende løsning for hele det professionelle rytmiske  

 musikmiljø. De spillesteder, der kan komme i betragtning til tilskud i  

 henhold til lovforslaget, kan derfor både være spillesteder med  

 et stort aktivitetsniveau, hvor funktionen som rytmisk musikscene altid er i  

 forgrunden, og spillesteder med et lille aktivitetsniveau, hvor der  

 sjældnere præsenteres professionel rytmisk musik.
Historisk har spillestedsområdet været  

 præget af en stor grad af uensartethed.
Forskellige  

 støtteordninger har afløst og suppleret hinanden, samtidig med  

 at kommuner og amtskommuner har prioriteret området meget  

 forskelligt.
På den baggrund iværksatte Statens  

 Musikråd og Kulturministeriet i 1994 en større  

 undersøgelse af de rytmiske spillesteders situation.  

 Undersøgelsen blev foretaget af Center for Alternativ Samfundsanalyse  

 (CASA), der sammenfattede undersøgelsesresultaterne i den  

 såkaldte CASA-rapport.
Rapporten anbefalede især en satsning  

 på »de gode spillesteder«, dvs. et »spillested, der prioriterer  

 præsentation af rytmisk musik ud fra kunstneriske og kvalitative  

 kriterier«.
På baggrund af CASA-rapporten iværksatte  

 Statens Musikråd i 1996 et forsøg med regionale spillesteder.  

 Fem spillesteder blev efter ansøgning udvalgt til at deltage i  

 forsøget, og stederne blev garanteret et årligt statsligt  

 tilskud til musikdriften under en række forudsætninger.  

 Tilskudsforudsætningerne betonede blandt andet, at det statslige  

 tilskud skulle modsvares af et tilsvarende samlet kommunalt eller  

 amtskommunalt tilskud, samt at spillestedets drift blev varetaget af en  

 fuldtidsansat, kunstnerisk leder.
Forsøget med de regionale  

 spillesteder var oprindelig treårigt, men blev siden af rådet  

 forlænget med ét år.
Forsøget udløb med  

 udgangen af 1999. Musikrådet har løbende evalueret  

 forsøget, og både de deltagende spillesteder og de respektive  

 kommuner og amtskommuner har givet udtryk for, at de entydigt har oplevet en  

 positiv effekt af forsøget.
På baggrund af CASA-rapporten og erfaringerne fra  

 forsøget med de regionale spillesteder udarbejdede Statens  

 Musikråd i 1998 rapporten »Forslag til spillestedslovgivning«.  

 Rapporten indeholder forslag til en spillestedslovgivning på to  

 niveauer; dels en bred honorarstøtteordning, dels en tilskudsordning  

 for et antal udvalgte regionale spillesteder.
Forslaget sigter således  

 mod, at der skabes en administrativ enkel og samlet løsning for de  

 mange forskelligartede, rytmiske spillesteder.
I forlængelse af Musikrådets forslag blev der  

 på tipsaktstykket i 1999 afsat en midlertidig pulje på 10 mio.  

 kr. til de rytmiske spillesteder.
Spillesteder i et antal udvalgte kommuner  

 modtog tilskud fra puljen, der blev administreret af Statens Musikråd i  

 henhold til de overordnede principper i rådets forslag til en  

 spillestedslovgivning.
Musikrådet udarbejdede i oktober 1999 en  

 foreløbig evaluering af den midlertidige puljeordning.
Evalueringen er  

 baseret på ½ års erfaring med puljeordningen, og ifølge  

 evalueringen har både de pågældende spillesteder, kommuner  

 og amtskommuner positive erfaringer med ordningen.
På baggrund af de  

 ekstra midler har spillestederne øget markedsføringen, antallet  

 af arrangementer og andelen af den mere eksperimenterende musik.
Kulturministeriet deler Musikrådets opfattelse af,  

 at behovet for en spillestedslovgivning er veldokumenteret.
De positive  

 erfaringer fra det fireårige forsøg med de regionale  

 spillesteder har tydeliggjort, at det gennem en indsats over for landets  

 rytmiske spillesteder er muligt at tilføre den levende rytmiske musik  

 et væsentligt kvalitativt løft til gavn for både musikere  

 og publikum.
Den foreløbige evaluering af den midlertidige  

 puljeordning i 1999 har endvidere vist, at en tilskudsordning i henhold til  

 de overordnede principper i Musikrådets forslag kan administreres  

 forholdsvis enkelt af alle parter.
Kulturministeriet har derfor i forbindelse  

 med nærværende lovforslag fundet det naturligt at tage  

 udgangspunkt i de overordnede principper i rådets forslag til en  

 spillestedslovgivning.
 Det stillede lovforslag lægger således op til,  

 at der indføres en todelt tilskudsordning for de rytmiske  

 spillesteder.
Den ene del af tilskudsordningen indebærer en bred  

 honorarstøtte, der i udgangspunktet kan søges af alle rytmiske  

 spillesteder.
Den meget brede definition af ansøgningsberettigede  

 modsvares af, at beslutningen om tildeling af tilskud træffes af  

 Musikrådet på baggrund af en musikfaglig bedømmelse af det  

 enkelte spillesteds musikprogram.
Honorarstøtten er således ikke  

 en ordning, hvorefter der automatisk udbetales tilskud til musiske  

 arrangementer, men derimod en kunststøtte, der baseres på en  

 kvalitativ vurdering, foretaget af Musikrådet.
Den anden del af tilskudsordningen har til formål at  

 sikre eksistensen og udviklingen af særlige regionale spillesteder.  

 Disse regionale spillesteder kan i forhold til den brede honorarstøtte  

 betragtes som en overbygning af udvalgte spillesteder, der skal gøre  

 det muligt for dansk rytmisk musik dels at forfølge de højeste  

 kunstneriske ambitioner, dels at indgå i et internationalt musisk  

 kredsløb.
Et regionalt spillested kan både være et  

 spillested, der har en særlig musikalsk betydning for en given  

 geografisk region, og et genrespecifikt spillested, der har en særlig  

 betydning for præsentationen af en bestemt type musik.
Der kan derfor  

 udmærket være flere regionale spillesteder inden for den samme  

 geografiske region eller samme by.
Det vil dog være naturligt, at en  

 del af de regionale spillesteder bliver udvalgt efter en overordnet  

 geografisk betragtning, så de rent musikalsk kan fungere som regionale  

 kraftcentre.
 Spillestederne indtager i dag en fremtrædende rolle  

 i forhold til det regionale musikmiljø. Lovforslaget lægger  

 derfor op til, at det statslige tilskud til rytmiske spillesteder kun ydes  

 til spillesteder, der modtager et kommunalt eller amtskommunalt tilskud til  

 musikdriften, samt at statens tilskud ikke overstiger det samlede kommunale  

 og amtskommunale tilskud.
 I forlængelse heraf er det ligeledes naturligt, at  

 det er de tilskudsgivende kommunalbestyrelser og amtsråd, der har den  

 overordnede tilsynsforpligtigelse over for det enkelte spillested.
 Det er fast antaget i de kommunale tilsynsmyndigheders  

 praksis og i den juridiske litteratur, at en kommune   i den  

 udstrækning det ikke er lovreguleret   kan varetage kulturelle  

 aktiviteter, eksempelvis inden for musikområdet.
 Det er tillige fast antaget, at en kommune som  

 udgangspunkt ikke uden lovhjemmel kan drive handel, håndværk,  

 industri eller finansiel virksomhed.
Endelig er det fast antaget, at en kommune efter de  

 ovennævnte kommunalretlige grundsætninger lovligt kan yde tilskud  

 til en forenings eller en privat virksomheds varetagelse af opgaver, som  

 kommunen selv lovligt kan varetage.
Hvis foreningen eller den private  

 virksomhed imidlertid også varetager ikkekommunale opgaver, f.eks. hvis  

 foreningen eller virksomheden har et kommercielt formål, skal kommunen  

 sikre sig, at det kommunale tilskud alene anvendes til varetagelsen af  

 kommunale opgaver.
Kommunen skal endvidere sikre sig, at foreningen eller den  

 private virksomhed ikke ved løsning af den kommunale opgave  

 opnår økonomisk vinding.
Endelig kræves det, at borgernes  

 adgang til f.eks. et rytmisk spillested, der modtager kommunalt tilskud, ikke  

 er begrænset efter kriterier, som er usaglige.
Såfremt Statens  

 Musikråd er i tvivl om, hvorvidt det kommunale eller amtskommunale  

 tilskud til et rytmisk spillested ydes i henhold til ovennævnte, kan  

 Musikrådet rette henvendelse herom til den pågældende  

 kommune, amtskommune eller den pågældende kommunale  

 tilsynsmyndighed.
Statens Musikråd fastsætter - ikke mindst af  

 hensyn til de enkelte rytmiske spillesteder, kommuner og amtskommuner -  

 nærmere retningslinier for tilskudsordningen.
Udgangspunktet herfor  

 bør være de overordnede principper i rådets rapport fra  

 1998. Musikrådet bør være ansvarlig for en fortsat  

 evaluering af ordningen, samt at retningslinierne løbende justeres  

 på baggrund heraf.
Lovforslagets økonomiske og administrative konsekvenser Økonomiske konsekvenser Lovforslaget finansieres inden for rammerne af den  

 statslige bevilling til de rytmiske spillesteder, som Folketinget vedtager  

 med de årlige finanslove.
 På Finansloven for 2000 er der afsat 29,5 mio. kr.  

 til ordningen.
Lovforslaget lægger op til en  

 kunststøtteordning, hvor det eventuelle kommunale og amtskommunale  

 engagement er frivilligt.
Udgangspunktet for lovforslaget er således,  

 at kommuners og amtskommuners tilsagn om tilskud til rytmiske spillesteder i  

 en række tilfælde kan udløse et efterfølgende  

 statsligt tilsagn om tilskud.
Kommuner og amtskommuner pålægges  

 derfor ikke udgifter som følge af lovforslaget.
Administrative konsekvenser De udgifter, der er forbundet med den statslige  

 administration af lovforslaget, afholdes inden for rammerne af  

 driftsbevillingen for Statens Musikråd.
 Musikrådet er på Finansloven for 2000  

 tilført et rammeløft på 0,5 mio. kr., heraf 0,3 mio. kr.  

 til løn, til administration af tilskudsordningen for de rytmiske  

 spillesteder.
Som nævnt lægger lovforslaget op til en  

 kunststøtteordning, hvor kommuners og amtskommuners eventuelle  

 engagement er frivilligt.
Kommuner og amtskommuner pålægges  

 derfor ikke administrative opgaver som følge af forslaget.
Lovforslagets øvrige konsekvenser og forholdet til EU-retten Lovforslaget forventes ikke at medføre  

 erhvervsøkonomiske eller miljømæssige konsekvenser,  

 ligesom lovforslaget ikke indeholder EU-retlige aspekter.
Vurdering af lovforslagets  

 konsekvenser Positive konsekvenser/mindreudgifter (hvis ja,  

 angiv omfang) Negative konsekvenser/merudgifter (hvis ja,  

 angiv omfang) Økonomiske konsekvenser for stat, amter og  

 kommuner Nej Ja.
På FL 2000 er der optaget 29,5 mio. kr. til  

 ordningen Administrative konsekvenser for stat, amter og  

 kommuner Nej Ja.
På FL 2000 er der optaget 0,5 mio. kr. til  

 administration af ordningen Økonomiske konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter Høring om lovforslaget Dette lovforslag er sendt til høring hos:
Finansministeriet Indenrigsministeriet Justitsministeriet Statsministeriet Rigsrevisionen Amtsrådsforeningen Kommunernes Landsforening Københavns Kommune Frederiksberg Kommune Børne- og Kulturchefforeningen Statens Musikråd Dansk Jazzforbund Dansk Jazzmusikerforening Dansk Komponistforening Dansk Musikerforbund Danske Folkedansers Spillemandskreds Danske populærautorer DJBFA FAJABEFA Folkemusikhusringen Folkemusiksammenslutningen Fællesrådet for Udøvende Kunstnere Huse i Danmark Kulturhus Netværk Danmark Landsforeningen Danske Jazzklubber ROSA Sammenslutningen af Danske Musikforeninger Spillesteder dk.
Transportstøtten Bemærkninger til lovforslagets enkelte  

 bestemmelser Til § 1 Til nr. 1 § 3 g Stk. 1 Statens Musikråd kan i henhold til den  

 gældende musiklov yde tilskud til rytmiske spillesteder inden for  

 rådets almindelige rådighedssum.
 Musikloven angiver ikke særlige betingelser for  

 disse tilskud, der ydes efter en musikfaglig vurdering ved Statens  

 Musikråd.
Nærværende lovforslag lægger op til, at  

 særlige betingelser skal være opfyldt, for at Musikrådet  

 kan yde tilskud til rytmiske spillesteder efter § 3 g inden for den  

 bevilling, der på finansloven er afsat til dette formål.
Det er  

 imidlertid en forudsætning for lovforslaget, at Musikrådet inden  

 for rådets almindelige rådighedssum fortsat kan yde tilskud til  

 rytmiske spillesteder, uden at betingelserne for tilskud, der ydes efter  

 § 3 g, skal være opfyldt.
Statens Musikråd har med rapporten »Forslag til  

 spillestedslovgivning« fra marts 1998 fremlagt et detaljeret forslag til en  

 ordning for de rytmiske spillesteder.
Kulturministeriet finder det på  

 den baggrund naturligt, at Musikrådet fastsætter nærmere  

 retningslinier for den foreslåede ordning med udgangspunkt i de  

 overordnede principper i rådets rapport fra marts 1998.  

 Retningslinierne vil ikke fastsætte pligter og rettigheder i relation  

 til borgerne, men vil indeholde en nærmere beskrivelse af de kriterier,  

 Musikrådet vil lægge vægt på i forbindelse med  

 bevilling af eventuelle tilskud.
Musikrådet har ansvaret for  

 løbende at evaluere ordningen og på baggrund heraf at foretage  

 de justeringer af de gældende retningslinier, som rådet  

 måtte finde nødvendige.
Tilskud efter § 3 g ydes til rytmiske spillesteder  

 til udgifter forbundet med musikdriften.
Ved tilskud til musikdriften  

 forstås primært økonomisk tilskud til aflønning af  

 professionelle musikere.
Den nærmere definition af, hvad der kan  

 støttes som musikdrift, skal fremgå af Musikrådets  

 retningslinier for ordningen.
Stk. 2 Tildeling af tilskud i form af honorarstøtte sker  

 på baggrund af en musikfaglig vurdering af det enkelte spillesteds  

 samlede musikudbud.
Statens Musikråd afgør, hvilke spillesteder  

 der kan komme i betragtning til honorarstøtte.
Statens Musikråd udpeger efter ansøgning,  

 hvilke spillesteder der i en given periode skal fungere som regionalt  

 spillested.
Det fastlægges ikke på forhånd, hvor mange  

 spillesteder der skal have status af regionalt spillested, da dette vil  

 afhænge af Musikrådets vurdering af det samlede  

 ansøgerfelt.
§ 3 h Stk. 1 og 2 Lovforslaget lægger op til et frivilligt samarbejde  

 mellem stat, kommune og amtskommune.
Staten kan kun yde tilskud til rytmiske  

 spillesteder, der modtager et kommunalt eller amtskommunalt tilskud til  

 musikdriften.
Et statsligt tilsagn om tilskud udløser ikke krav  

 om efterfølgende kommunalt eller amtskommunalt tilskud.
Det vil  

 således fortsat være den enkelte kommunalbestyrelse eller det  

 enkelte amtsråd, der afgør, hvorvidt der skal ydes tilskud til  

 et givent rytmisk spillested.
På samme måde udløser  

 kommunale og amtskommunale tilsagn om tilskud til et givent rytmisk  

 spillested ikke automatisk et statsligt tilskud.
Lovforslaget lægger  

 således op til en kunststøtteordning, hvor kommuner og  

 amtskommuners engagement er frivilligt, mens det statslige engagement baseres  

 på en musikfaglig vurdering, foretaget af Statens Musikråd.
§ 3 i Stk. 1 og 2 Med bestemmelsen betoner lovforslaget, at det er de  

 tilskudsgivende kommuner og amtskommuner, der har den regnskabsmæssige  

 tilsynsforpligtigelse over for det enkelte rytmiske spillested.
Regnskab for  

 tilskud, der modtages efter § 3 g, skal sendes til den  

 kommunalbestyrelse eller det amtsråd, der også yder tilskud til  

 det pågældende rytmiske spillested.
Kommunalbestyrelsen eller  

 amtsrådet træffer beslutning om, hvorvidt regnskabet skal  

 godkendes, og sender herefter regnskabet med påtegning om  

 kommunalbestyrelsens eller amtsrådets beslutning til Statens  

 Musikråd.
Hvis der ydes tilskud fra flere kommuner eller amtskommuner,  

 aftaler disse, hvilken kommunalbestyrelse eller hvilket amtsråd der  

 skal godkende regnskabet.
 Musikrådet fastsætter nærmere  

 retningslinier for behandlingen af regnskaber.
 Det enkelte spillesteds regnskab for modtagne tilskud skal  

 aflægges og revideres i henhold til de almindelige regler, som er  

 gældende for de institutioner m.v., der modtager tilskud i henhold til  

 musikloven, jf. bestemmelserne i kapitel 4 a.
Til nr. 2 Bestemmelsen er af teknisk karakter, idet den tidligere  

 formulering gav anledning til nogen usikkerhed om forholdet mellem  

 rådet, sekretariatet og ministeriet.
Den foreslåede ændring  

 sker efter drøftelser med Musikrådets formand.
Til nr. 3 § 12 c Bestemmelsen medfører ikke egentlige  

 ændringer i de materielle bestemmelser i musikloven, men skaber det  

 nødvendige hjemmelsgrundlag for, at Statens Musikråd inden for  

 det pågældende finansår kan forudbetale tilskud.
§ 12 d Bestemmelsen skaber det nødvendige hjemmelsgrundlag  

 for, at Statens Musikråd kan kræve allerede udbetalte tilskud  

 tilbagebetalt, såfremt tilskudsbetingelserne ikke opfyldes.  

 Bestemmelsen har til hensigt at gøre det muligt for Musikrådet  

 at lade tilsagn om tilskud bortfalde eller kræve udbetalte tilskud  

 tilbagebetalt, såfremt de oplysninger, der er af betydning for  

 tilskuddets opnåelse, er urigtige, vildledende eller ikke opfyldes.
Til § 2 Det foreslås, at loven træder i kraft den 1.  

 januar 2001. Kulturministeriet har med et aktstykke anmodet om  

 Finansudvalgets tilslutning til, at den på finansloven for 2000 optagne  

 bevilling på 29,5 mio. kr. til rytmiske spillesteder overføres  

 til rådighedssummen for Statens Musikråd med henblik på at  

 yde tilskud til rytmiske spillesteder i 2000 i henhold til de principper, der  

 var gældende for overgangsordningen for området i  

 1999.
