 Bekendtgørelse om ændring af bekendtgørelse om indbetaling og tilbagebetaling af gebyrer for at indgive ansøgninger og klager på områderne vedrørende familiesammenføring, tidsubegrænset opholdstilladelse og religiøse forkyndere m.v.
§ 1 I bekendtgørelse nr. 1766 af 29. december 2017 om indbetaling og tilbagebetaling af gebyrer for at indgive ansøgninger og klager på områderne vedrørende familiesammenføring, tidsubegrænset opholdstilladelse og religiøse forkyndere m.v. foretages følgende ændringer:
1. Overalt i bekendtgørelsen ændres »§ 4, stk. 2-6« til: »§ 4, stk. 2-8« 2. I § 4, stk. 2, ændres »1. januar 2018« til: »1. juli 2018«, og »5.900,00 kr. (svarende til 791 euro, idet en eurokurs på 746 er lagt til grund for beregningen)« ændres til: »6.700,00 kr. (svarende til 898 euro, idet en eurokurs på 746 er lagt til grund for beregningen)«.
 3. I § 4 indsættes efter stk. 3 som nyt stykke:
»Stk. 4. Med virkning for perioden 1. juli 2018 til den 31. december 2018 fastsættes gebyret for indgivelse af ansøgning om opholdstilladelse efter udlændingelovens § 9 q, stk. 1-3, til 3.300,00 kr. (svarende til 442 euro, idet en eurokurs på 746 er lagt til grund for beregningen).« Stk. 4 bliver herefter stk. 5.
 4. I § 4 indsættes efter stk. 4, der bliver stk. 5, som nyt stykke:
»Stk. 6. Med virkning for perioden 1. juli 2018 til den 31. december 2018 fastsættes gebyret for indgivelse af ansøgning om forlængelse af en opholdstilladelse meddelt efter udlændingelovens § 9 q, stk. 1-3, til 2.800,00 kr. (svarende til 375 euro, idet en eurokurs på 746 er lagt til grund for beregningen).« Stk. 5-10 bliver herefter stk. 7-12.
§ 2 Bekendtgørelsen træder i kraft den 1. juli 2018.
