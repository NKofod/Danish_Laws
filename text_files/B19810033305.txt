 I medfør af lov nr. 458 af 17. september 1975 om statsgaranti for  

 driftslån til væksthusgarnerier m. m., som ændret ved lov nr. 288 af 10. juni  

 1981, fastsættes:
§ 1.  Ansøgning om statsgaranti for lån, der optages  

 til driftsformål med henblik på omstilling til nye produktioner og  

 produktionsmetoder eller nye markeder, jfr. lovens § 1, skal udfærdiges på et  

 særligt skema, der udleveres af pengeinstitutterne.
Ansøgningen indgives til  

 det långivende pengeinstitut og videresendes af dette til Kongeriet Danmarks  

 Hypotekbank og Finansforvaltning.
 Stk. 2.  Ansøgningerne behandles i den rækkefølge, de  

 modtages i Kongeriet Danmarks Hypotekbank og Finansforvaltning.
 § 2.  Kongeriget Danmarks Hypotekbank og  

 Finansforvaltning træffer afgørelse om ydelse af statsgaranti i henhold til  

 loven.
 Stk. 2.  Finder hypotekbanken, at betingelserne for  

 ydelse af statsgaranti for et lån eller for en del af lånet er opfyldt,  

 afgiver hypotekbanken på landbrugsministerens vegne erklæring om, at staten  

 påtager sig garanti for 80 pct. af det garanterede lånebeløb som nærmere  

 angivet i lovens § 2.
 § 3.  Ved ejendommens handelsværdi, jfr. lovens § 2 a,  

 stk. 1, forstås værdien af ejendommen i fri handel på sædvanlige  

 prioriteringsvilkår og med tilhørende driftsinventar og driftsmateriel.
Stk. 2.  Ved fastsættelse af handelsværdien lægges en af  

 et realkreditinstitut foretaget vurdering til grund.
Denne vurdering omregnes  

 til den handelsværdi, der er nævnt i stk. 1.
 § 4.  Bekendtgørelsen træder i kraft den 1. juli 1981.
