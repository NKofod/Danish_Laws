 (Nærværende meddelelse erstatter meddelelse nr. 1328).
 Under henvisning til justitsministeriets bekendtgørelse nr. 474 af 18.  

 september 1975 vedrørende EF-direktiver om landbrugs- og  

 skovbrugshjultraktorer skal man meddele følgende:
1. Der er til dato udsendt et  

 EF-standardtypegodkendelsesdirektiv og et antal EF-særdirektiver, jfr. den  

 som bilag vedlagte oversigt.
Standardtypegodkendelsesdirektivet samt visse af  

 særdirektiverne vedrører færdselslovgivningen, medens andre særdirektiver  

 vedrører anden dansk lovgivning.
2. Nye traktorer, for hvilke det dokumenteres, at de  

 er bygget og godkendt i henhold til et eller flere EF-særdirektiver, kan ikke  

 nægtes godkendt eller taget i brug i Danmark af grunde, der vedrører de af  

 pågældende direktiver dækkende emneområder - ej heller i sådanne tilfælde,  

 hvor tilsvarende nugældende danske bestemmelser ikke måtte være opfyldt.
Det  

 samme gælder sådant køretøjstilbehør (f.eks. førerspejle og  

 lydsignalapparater), der - foruden at være fabriksmonteret på nye traktorer -  

 kan forekomme falbudt i løssalg.
For anvendelse af sådant EF-godkendt  

 tilbehør på brugte traktorer er det dog en forudsætning, at pågældende løsdel  

 er monteret korrekt og fungerer efter hensigten.
3. Kravet om dokumentation af, at en ny traktor er  

 afprøvet og godkendt i henhold til et eller flere EF-direktiver, kan anses  

 for opfyldt, når der for de enkelte direktiver foreligger en af et EF-lands  

 myndigheder underskrevet godkendelsesformular med tilhørende bilag  

 (prøvelaboratorierapport, tegninger og fotografier m.v.). Udformningen af  

 godkendelsesformularen er i en del tilfælde vist som bilag til det enkelte  

 særdirektiv.
Den underskrevne formular med tilhørende bilag sendes af det  

 udfærdigende EF-lands myndigheder til fabrikanten og til de øvrige EF-landes  

 myndigheder, således at samtlige EF-lande kan lægge disse dokumenter til  

 grund ved den nationale godkendelse af traktorer, såfremt fabrikant eller  

 importør måtte ytre ønske herom.
I det omfang et EF-land tillige påtager sig  

 afprøvning og EF-godkendelse af nye traktorer fremstillet andetsteds, vil  

 fremgangsmåden være en tilsvarende.
De nævnte godkendelsesformularer med  

 bilag sendes for Danmarks vedkommende til det ministerium, under hvilket det  

 pågældende direktiv henhører, således at man, i det omfang systemet er trådt  

 i kraft, direkte kan tage EF-godkendelser i betragtning ved udfærdigelse af  

 danske standardtypegodkendelser og typegodkendelser.
Tilsvarende kan  

 justitsministeriet i de tilfælde, hvor en ny traktor uden dansk  

 standardtypegodkendelse søges godkendt hos en bilinspektør, give oplysning  

 om, i hvilket omfang der foreligger EF-godkendelse i henhold til  

 særdirektiver vedrørende færdselslovgivningen.
 4. Hvad angår de i pkt. 2 ovenfor nævnte særdirektiver  

 omhandlende udstyr, der kan optræde som løst tilbehør (f.eks. førerspejle,  

 lydsignalapparater), gælder, at sådant EF-godkendt udstyr skal være mærket  

 med et »e« efterfulgt at det godkendende lands EF-nummer (for  

 Irlands vedkommende dog »IRL«) samt af EF-godkendelsesnummer.
 Mærkningen vil således bestå af:
 5. Direktiver udsendt efter den 1. januar 1973  

 fremkommer i den danske udgave af de »Europæiske Fællesskabers  

 Tidende« (forkortet EFT), der kan købes hos Schultz Boghandel,  

 Møntergade 19, 1116 København K. (tlf. (01) 14 11 95). Der kan leveres  

 særtryk eller fotokopier af de enkelte direktiver ved bestilling hos Schultz  

 Bogtrykkeri, Gothersgade 49, 1123 København K. (tlf. (01) 12 11 95).
 6. I sagens anledning skal for en ordens skyld  

 påpeges, a) at fremkomsten af en EF-standardtypegodkendelse ikke kan påregnes  

 inden for den nærmere fremtid, idet EF-standardtypegodkendelsen med  

 tilhørende EF-typeattest for den enkelte traktor er baseret på, at samtlige  

 planlagte særdirektiver er færdiggjort og udsendt, og b) at Danmarks  

 tilslutning til EF ikke indebærer, at andre EF-landes nationale  

 typegodkendelse kan fremlægges som alternativ til dansk typegodkendelse  

 (eller dansk typeattest) ved fremstilling for registrering eller godkendelse  

 af en traktor.
 P.M.V.
 E.B.
