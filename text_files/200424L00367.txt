Betænkning afgivet af Skatteudvalget den 4. maj 2005 Betænkning over Forslag  

 til lov om ændring af skattekontrolloven, skattestyrelsesloven,  

  

 ligningsloven og tonnageskatteloven (Ændring af oplysnings- og dokumentationspligt vedrørende  

 transfer pricing) [af skatteministeren (Kristian Jensen)] 1. Udvalgsarbejdet Lovforslaget blev fremsat den 2. marts 2005 og var til 1.  

 behandling den 1. april 2005. Lovforslaget blev efter 1. behandling henvist  

 til  

 behandling i Skatteudvalget.
Møder Udvalget har behandlet lovforslaget i 4 møder.
Tidligere behandling Lovforslaget er en genfremsættelse af lovforslag nr.
L 140 fra  

 folketingsåret 2004-05, 1. samling.
Udvalget har fået omdelt det materiale,  

 der  

 forelå i forbindelse med behandlingen af L 140, herunder de høringssvar, som  

 skatteministeren sendte til udvalget.
Høring Et udkast til L 140 fra folketingsåret 2004-05, 1. samling, blev  

 inden fremsættelsen sendt i høring, og skatteministeren sendte den 28.  

 oktober  

 2004 dette udkast til udvalget, jf. alm. del  bilag 27 fra  

 folketingsåret  

 2004-05, 1. samling.
Den 10. december 2004 sendte skatteministeren de  

 indkomne  

 høringssvar samt et notat herom til udvalget.
Teknisk gennemgang Skatteministeren og embedsmænd fra Skatteministeriet har den  

 30. marts 2005 foretaget en teknisk gennemgang af lovforslaget over for  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Foreningen af Statsautoriserede Revisorer og  

 Forsikring & Pension.
Skatteministeren har over for udvalget kommenteret  

 de  

 skriftlige henvendelser.
Spørgsmål Udvalget har stillet 41 spørgsmål til skatteministeren til  

 skriftlig besvarelse, som denne har besvaret.
Nogle af udvalgets spørgsmål og  

 ministerens svar herpå er optrykt som bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget (udvalget med undtagelse af EL) indstiller  

 lovforslaget til  

  

 vedtagelse uændret.
Socialistisk Folkepartis  

 medlem af udvalget vil stemme for lovforslaget.
Selv om lovforslaget klart er  

 utilstrækkeligt til at sikre, at multinationale selskaber også betaler deres  

 andel af skatten i Danmark, er det dog et skridt i den rigtige retning.
 SF har med nogen  

 forundring bemærket, at Told- og Skattestyrelsens styring og godkendelse af  

 TP-sager ikke følges op ved, at Told- og Skattestyrelsen følger, i hvilket  

 omfang ligningsmyndighedernes afgørelse indbringes for Landsskatteretten,  

 (jf.  

 skatteministerens svar på udvalgets spørgsmål 4). Uden denne opfølgning kan  

 man  

 jo ikke gribe ind, hvis det viser sig, at de gennemførte sager hviler på et  

 for  

 dårligt sagsgrundlag, eller det viser sig, at lovgivningen er for uklar til  

 at  

 foretage de nødvendige korrektioner.
 SF har med tilfredshed  

 konstateret, at skatteministeren er positiv over for, at der i de  

 oplysninger, der  

 skal afgives sammen med selvangivelsen, også skal afgives oplysninger til  

 brug  

 ved vurdering af, om der foreligger tynd kapitalisering, jf. spørgsmål 34 og  

 35  

 og svar herpå.
 SF har med bekymring  

 noteret, at der ikke skal afgives oplysninger om indgåede finansielle  

 kontrakter  

 (svaret på udvalgets spørgsmål 29), og at der ikke foreligger mere specifikke  

 dokumentationskrav for grundlaget for indgåede finansielle kontrakter mellem  

 koncernselskaber (svaret på udvalgets spørgsmål 30), samt at der ikke  

 foreligger  

 mulighed for, at de danske skattemyndigheder kan kontrollere, om der hos  

 udenlandske koncernselskaber, der har indgået finansielle kontrakter med  

 danske  

 selskaber, er indgået modgående kontrakter (svaret på udvalgets spørgsmål  

 31).
SF vil pege på, at inden  

 for oliebranchen, i forbindelse med udvinding af olie, samt i den finansielle  

 sektor, er indgåelse og afvikling af finansielle kontrakter, f.eks.  

 prissikringskontrakter på olie og valuta, særdeles almindeligt.
SF vil  

 opfordre  

 skatteministeren til at sikre, at skattemyndighederne undersøger behovet for,  

 om oplysnings- og dokumentationskravene her bør strammes op.
 SF har noteret sig, at der  

 ikke er adgang til at få udleveret kopi af den rådgivning, der er givet af  

 selskabers skatterådgivere i forbindelse med fastsættelse af en TP-strategi i  

 koncernen (svarene på spørgsmål 37 og 38).  

 SF anser dette for en stor mangel i de gældende dokumentationsregler og  

 opfordrer til, at dette ændres.
 Et  

  

 mindretal  

  

 i udvalget (EL) indstiller lovforslaget til  

  

 forkastelse  

  

 ved 3. behandling.
Enhedslisten mener, at selv om det er positivt, at der  

 f.eks. indføres en bødesanktion for overtrædelse af dokumentationspligten, så  

 er lovforslaget helt utilstrækkeligt og på enkelte områder en forringelse i  

 forhold til gældende lov.
EU har i den forbindelse spillet en meget negativ  

 rolle.
Det er desuden klart, at Enhedslisten ikke kan stemme for en angivelig  

 stramning af lovgivningen vedrørende multinationale selskabers  

 skattebetaling,  

 hvor merbeskatningen ifølge skatteministeren er oplyst til at blive 0 kr.
Det  

 er helt uantageligt, når vi ved, at der er milliarder af kroner, der ikke  

 beskattes,  

 men føres ud af landet af multinationale selskaber.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 René Skau Björnsson (S)   

 Pia Gjellerup (S)   

 Frode Sørensen (S)  

  

  fmd.  

  

 Rasmus Prehn (S)   

 Ole Stavad (S)   

 Poul Erik Christensen (RV)   

 Eigil Andersen (SF)   

 Frank Aaen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 120 Bilagsnr.
Titel 1 Historisk gennemgang af genfremsættelse af L 140 2 Materiale udleveret af Skatteministeriet ved teknisk  

 gennemgang af L 120 den 30. marts 2005 3 Meddelelse om vejledende tidsplan for lovforslaget 4 Henvendelse af 14/4-05 fra Forsikring & Pension 5 Henvendelse af 18/4-05 fra Foreningen af  

 Statsautoriserede Revisorer 6 Skatteministerens kommentar til henvendelse af 14/4-05  

 fra Forsikring & Pension 7 1. udkast til betænkning 8 Skatteministerens kommentar til henvendelse af 18/4-05  

 fra Foreningen af Statsautoriserede Revisorer 9 2. udkast til betænkning Oversigt over spørgsmål og svar vedrørende L 120 Spm.nr.
Titel 1 Spm., om lovforslaget skal gælde for mellemstore  

 virksomheder, dvs. virksomheder, som beskæftiger mellem 50 og 249 personer,  

 og med en balance på under 125 mio. kr. / en omsætning på under 250 mio. kr,  

 til skatteministeren, og ministerens svar herpå 2 Spm. om regeringen som følge af en forøget  

 TP-kontrolindsats har fået ca. 270 mio. kr. yderligere ind i selskabsskat i  

 2004, til skatteministeren, og ministerens svar herpå 3 Spm. om at oplyse de tilsvarende tal for 2001 og 2002,  

 til skatteministeren, og ministerens svar herpå 4 Spm. om, hvor mange sager der er afsluttet med en  

 afgørelse fra den skatteansættende myndighed, til skatteministeren, og  

 ministerens svar herpå 5 Spm. om, hvor mange sager der er gennemført af ToldSkat  

 Selskabsrevisionen af told- og skatteregioner, til skatteministeren, og  

 ministerens svar herpå 6 Spm. om at oplyse antallet af afgørelser fra ToldSkat  

 Selskabsrevisionen, der i al almindelighed har de mest komplicerede sager,  

 hvor Selskabsrevisionens afgørelse er indbragt for Landsskatteretten i årene  

 2001-2004, til skatteministeren, og ministerens svar herpå 7 Spm. om, hvorledes skatterevisionen af de største  

 selskabers transfer pricing-sager tænkes organiseret i fremtiden, til  

 skatteministeren, og ministerens svar herpå 8 Spm., om hvorledes ToldSkat Selskabsrevisionen tænkes styrket  

 i de kommende år, til skatteministeren, og ministerens svar herpå 9 Spm. om at redegøre for, hvorfor ministeren efter  

 høringsrunden har valgt at lade revisorerklæringen udgå, til  

 skatteministeren, og ministerens svar herpå 10 Spm., om det er relevant, at de ansvarlige  selskabets  

 ledelse og revisorer - udtaler sig om, hvorvidt selskabet har opfyldt  

 oplysningspligten og dokumentationspligten, til skatteministeren, og  

 ministerens svar herpå 11 Spm. om at sikre, at der  i forlængelse af høringssvaret  

 fra Skatterevisorforeningen  er tale om en reel dokumentation og ikke  

 bare  

 en beskrivelse af det pågældende selskabs politik, til skatteministeren, og  

 ministerens svar herpå 12 Spm. om, hvorledes dette lovforslag hænger sammen med  

 lovforslag nr.
L 153 om tvungen sambeskatning, til skatteministeren, og  

 ministerens svar herpå 13 Spm., om de tre regelsæt i de fleste tilfælde vil omfatte  

 de samme koncerner og koncernselskaber, til skatteministeren, og ministerens  

 svar herpå 14 Spm. om at redegøre for, i hvilken størrelsesorden de  

 bøder, lovfor-  

  

 slaget hjemler, vil være, til skatteministeren, og ministerens svar herpå 15 Spm. om at oplyse, om det er selskabet eller den  

 ansvarlige ledelse i selskabet, der påtænkes at skulle idømmes bøder, til  

 skatteministeren, og ministerens svar herpå 16 Spm. om at redegøre for udviklingen i ressourceforbrug  

 kontrolomfang og samlede ansættelsesforhøjelser på TP-området, til  

 skatteministeren,  

 og ministerens svar herpå 17 Spm. om at redegøre for udviklingen i ressourceforbrug,  

 kontrolomfang og samlede ansættelsesforhøjelser i Selskabsrevisionen, til  

 skatteministeren,  

 og ministerens svar herpå 18 Spm. om at ændre lovforslaget, således at man kan kræve  

 at få en revisorerklæring fra en virksomhed, hvis der er mistanke om, at den  

 pågældende virksomhed snyder, til skatteministeren, og ministerens svar herpå 19 Spm. om, hvordan det kan være, at ministeren fravælger  

 revisorerklæringen med begrundelsen om, at en sådan erklæring skal gælde for  

 alle virksomheder, til skatteministeren, og ministerens svar herpå 20 Spm., om der vil være endnu større sikkerhed for at  

 myndighederne får de oplysninger, som de skal have, hvis de både har  

 muligheden for at anmode om revisorerklæring og for at give bøder, til  

 skatteministeren, og ministerens svar herpå 21 Spm. om at redegøre for, om og på hvilke punkter  

 forslaget adskiller sig fra det tidligere fremsatte lovforslag nr.
L 140  

 (folketingsåret  

 2004-05, 1. samling), til skatteministeren, og ministerens svar herpå 22 Spm., om Skatteministeriet har foretaget en opfølgende  

 undersøgelse af selskabernes transfer pricing-dokumentation siden  

 V6-redegørelsen fra oktober 2003, til skatteministeren, og ministerens svar  

 herpå 23 Spm. om at følge Skatterevisorforeningens opfordring om  

 at stramme lovforslagets dokumentationspligt, til skatteministeren, og  

 ministerens svar herpå 24 Spm., om lovforslaget set i sammenhæng med L 119 fra  

 folketingsåret 2003-04 og L 121 fra indeværende samling har medført en  

 administrativ  

 lettelse for de implicerede virksomheder, til skatteministeren, og  

 ministerens svar herpå 25 Spm. om, hvor store bøder der med lovforslaget ville være  

 blevet tildelt de virksomheder som i 50 ud af 186 sager fra 2001 og 2002 fik  

 forhøjelser for samlet 665 mio. kr., til skatteministeren, og ministerens  

 svar herpå 26 Spm. om at fremvise de økonomiske beregninger, som ligger  

 til grund for beregningen af lovforslagets provenumæssige konsekvenser, til  

 skatteministeren, og ministerens svar herpå 27 Spm. om at redegøre for baggrunden for de store forskelle  

 i provenuskøn på transfer pricing-området, til skatteministeren, og  

 ministerens svar herpå 28 Spm., om det ikke er en unødvendig administrativ  

 forhindring for danske virksomheder, som kun handler inden for Danmark, at de  

 skal pålægges regler om at føre regnskab for deres interne transaktioner, til  

 skatteministeren, og ministerens svar herpå 29 Spm., om det har betydning for oplysningspligten, om der  

 er tale om hedging-kontrakter, til skatteministeren, og ministerens svar  

 herpå 30 Spm., om det har betydning for dokumentationspligten, om  

 der er tale om hedgingkontrakter, til skatteministeren, og ministerens svar  

 herpå 31 Spm. om, i hvilket omfang de pågældende koncernselskaber  

 har indgået modgående kontrakter af samme art med uafhængige parter, til  

 skatteministeren, og ministerens svar herpå 32 Spm. om, hvorledes ToldSkat kontrollerer de udenlandske  

 deltagere i DUC for følgende typer aftaler med udenlandske koncernforbundne  

 selskaber, til skatteministeren, og ministerens svar herpå 33 Spm. om, hvorledes ToldSkat vil udforme de fremtidige  

 blanketter, der skal indsendes sammen med selvangivelsen, til  

 skatteministeren, og ministerens svar herpå 34 Spm. om, hvilke oplysninger selskaber, der i dag har kontrolleret  

 gæld over 10 mio. kr., skal indsende sammen med selvangivelsen, til  

 skatteministeren, og ministerens svar herpå 35 Spm., om der er et stort sammenfald mellem de selskaber,  

 der er omfattet af dokumentationspligten, og de selskaber, der kan være  

 omfattet  

 af reglerne om tynd kapitalisering efter reglerne i selskabsskattelovens §  

 11, til skatteministeren, og ministerens svar herpå 36 Spm. om udtalelse i KPMGs publikation Energi & Forsyning  

 vedr. ændring i afregningspriserne, til skatteministeren, og ministerens svar  

 herpå 37 Spm., om TP-dokumentationsreglerne gør det muligt for  

 skattemyndighederne at udbede kopi af rådgivning, som skatterådgiveren har  

 givet til energiselskab, til skatteministeren, og ministerens svar herpå 38 Spm., om TP-dokumentationsreglerne gør det muligt for de  

 centrale skattemyndigheder at anmode om adgang til KMPGs rådgivning til  

 energiselskaberne, til skatteministeren, og ministerens svar herpå 39 Spm. om vejledning om, hvordan danske koncerner med  

 transaktioner mellem danske selskaber skal opfylde oplysning- og  

 dokumentationspligten, til skatteministeren, og ministerens svar herpå 40 Spm. om dokumentation af samhandelsvilkår for  

 transaktioner danske koncerner imellem, til skatteministeren, og ministerens  

 svar herpå 41 Spm. om overtrædelse af kravene til TP-dokumentation, til  

 skatteministeren, og ministerens svar herpå Bilag 2 Nogle af udvalgets spørgsmål til  

 skatteministeren og dennes svar herpå Spørgsmålene og skatteministerens svar herpå er optrykt  

 efter ønske fra SF.
 Spørgsmål 3:
 Ifølge Skatteministeriets  

 hjemmeside er der i 2003 og 2004 godkendt transferpricing-ændringer i  

 følgende ager:
 2003: 36 godkendte  

 forhøjelser med samlet forhøjelse på 218 mio. kr.
 2004: 59 godkendte  

 forhøjelser med samlet forhøjelse på 488 mio. kr.
Der har således været en  

 stigning i antallet af godkendte forhøjelser på 64 pct. og en stigning i  

 antallet  

 af forhøjelser med 124 pct.
Vil ministeren oplyse de tilsvarende tal for 2001  

 og 2002? Svar:
 Som det bl.a. fremgår af skatteministerens svar af 3. december  

 2003 (Alm. del  bilag 138) på spørgsmål 35 af 29. oktober 2003 (Alm.  

 del   

 bilag 53) har Told- og Skattestyrelsens transfer pricing kontor for perioden  

 2001-2002 godkendt 50 indkomstforhøjelser til et samlet beløb på 655 mio. kr.
 Spørgsmål 4:
 Ifølge Skatteministeriets hjemmeside er der i 2003 og 2004  

 godkendt transferpricing-ændringer i følgende sager:
 2003: 36 godkendte  

 forhøjelser med samlet forhøjelse på 218 mio. kr.
 2004: 59 godkendte  

 forhøjelser med samlet forhøjelse på 488 mio. kr.
Vil ministeren oplyse, hvor  

 mange af disse sager, der er afsluttet med en afgørelse fra den  

 skatteansættende  

 myndighed, og hvor mange af disse afgørelser, der er påklaget til  

 Landsskatteretten? Svar:
 Der er ikke i 20032004 blevet foretaget en central registrering  

 af, hvor mange af de ovennævnte godkendte sager, der afsluttes med en  

 afgørelse  

 fra de skatteansættende myndigheder, og hvor mange af disse afgørelser, der  

 påklages til Landskatteretten.
Det kan dog oplyses, at langt størstedelen af de godkendte sager  

 fører til en afsluttende afgørelse fra de skatteansættende myndigheder.
For  

 så  

 vidt angår antallet af indbragte sager for Landsskatteretten kan jeg oplyse,  

 at  

 der vil blive rettet henvendelse til Landsskatteretten med henblik på en  

 afklaring  

 af dette spørgsmål, og at svaret vil blive fremsendt efterfølgende.
 Spørgsmål 5:
 Ifølge Skatteministeriets  

 hjemmeside er der i 2003 og 2004 godkendt transferpricing-ændringer i  

 følgende sager:
 2003: 36 godkendte  

 forhøjelser med samlet forhøjelse på 218 mio. kr.
 2004: 59 godkendte  

 forhøjelser med samlet forhøjelse på 488 mio. kr.
Vil ministeren oplyse, hvor  

 mange af disse sager (med samlet forhøjelse), der er gennemført af Told- og  

 Skattestyrelsen, Selskabsrevisionen, af Told- og Skatteregioner, der  

 foretager  

 selskabsligning, af kommunale ligningsmyndigheder og af skattecentre o.l.  

 (samarbejder mellem flere kommunale skattemyndigheder)? Svar:
De ønskede oplysninger er indsat i tabellen nedenfor.
Det  

 bemærkes, at det ikke har været muligt at skelne mellem henholdsvis kommunale  

 ligningsmyndigheder og samarbejder mellem flere kommunale skattemyndigheder.
År Skatteansættende myndighed Antal forhøjelser Forhøjelser  

 i beløb (mio. kr.) 2003 Kommuner samt kommunale skattesamarbejder 34 209 Told- og Skatteregioner 1 1 ToldSkat, Selskabsrevisionen 1 8 I alt 36 218 2004 Kommuner samt kommunale skattesamarbejder 45 344 Told- og Skatteregioner 3 24 ToldSkat, Selskabsrevisionen 11 120 I alt 59 488 Spørgsmål 6:
 Det anføres i  

 begrundelsen for at ændre reglerne om omkostningsgodtgørelse, at de nuværende  

 regler indeholder et incitament til ikke at udarbejde den påbudte  

 dokumentation, men i stedet indbringe indkomstforhøjelsen for  

 Landsskatteretten.  

 Gælder denne problemstilling ikke i andre sager vedrørende  

 indkomstforhøjelser  

 vedrørende komplicerede forhold? Der bedes herunder oplyst antallet af  

 afgørelser fra Selskabsrevisionen i ToldSkat, der i al almindelighed har de  

 mest komplicerede sager, hvor Selskabsrevisionens afgørelse er indbragt for  

 Landsskatteretten i årene 2001-2004.
 Svar:
 Den absolutte hovedregel  

 er, at den skattepligtige vil kunne opfylde en anmodning fra  

 skattemyndighederne  

 om at dokumentere størrelse af en given indtægt eller berettigelsen af et  

 givet  

 fradrag blot ved at fremlægge eksisterende materiale.
Dokumentationspligten  

 vedrørende transfer pricing har modsat en sådan karakter, at den i de fleste  

 tilfælde ikke kan opfyldes blot ved at fremlægge eksisterende materiale.
For  

 at  

 opfylde dokumentationspligten kan det typisk være nødvendigt, at udarbejde  

 materiale, der alene udarbejdes til skattemæssigt brug.
I og med at  

 dokumentationskravet  

 vedrørende transfer pricing ofte kan være tungere end det dokumentationskrav,  

 der gælder i forhold til andre poster på selvangivelsen, kan det give et  

 ekstra  

 incitament til at vente med udarbejdelsen af dokumentationen til under en  

 eventuel  

 klagesag og dermed få dækket en større del af udgiften.
 ToldSkat,  

 Selskabsrevisionen har oplyst, at man ikke har opgørelser over antallet af  

 selskabsrevisionens afgørelser, der er indbragt for Landsskatteretten i årene  

 2001-2004. Jeg kan i forlængelse heraf oplyse, at der vil blive rettet  

 henvendelse til Landsskatteretten med henblik på en afklaring af dette  

 spørgsmål, og at svaret vil blive fremsendt efterfølgende.
 Spørgsmål 14:
Vil ministeren redegøre  

 for, i hvilken størrelsesorden de bøder lovforslaget hjemler, vil være? Svar:
Bødeniveauet forestilles  

 fastlagt således, at der ved manglende eller mangelfuld opfyldelse af  

 dokumentationspligten  

 skal betales en minimumsbøde svarende til to gange de sparede omkostninger  

 ved  

 ikke i første omgang at have udarbejdet dokumentationen eller den fulde  

 dokumentation.
Rettes der op herpå  den manglende dokumentation  

 udarbejdes i  

 den fornødne kvalitet  nedsættes bøden til det halve, dvs. en gang de  

 sparede  

 omkostninger.
Hvis der yderligere bliver tale om en forhøjelse af indkomsten  

 som følge af, at armslængde princippet ikke er opfyldt, forhøjes  

 minimumsbøden  

 med et beløb svarende til 10 pct. af indkomstforhøjelsen.
 Det skal bemærkes, at  

 det i sidste ende vil være op til domstolene at fastlægge bødeniveauet.
 Der kan i øvrigt  

 henvises til lovforslagets bemærkninger  de almindelige bemærkninger  

 pkt. 3.3  

 og bemærkningerne til § 1, nr. 11.
 Spørgsmål 15:
Vil ministeren oplyse, om det er selskabet eller den ansvarlige ledelse i  

 selskabet, der påtænkes at skulle idømmes bøder? Svar:
 En eventuel bødestraf  

 vil påhvile selskabet.
 Det kan henvises til  

 bemærkningerne til lovforslagets § 1, nr. 11.
 Spørgsmål 25:
Hvor store bøder ville der med lovforslaget være blevet tildelt  

 de virksomheder som i 50 ud af 186 sager fra 2001 og 2002 fik forhøjelser for  

 samlet 665 mio. kr., jf. svar af 4. december 2003 fra skatteministeren på  

 alm.  

 del - spørgsmål 35 (2003-04, SAU alm. del - bilag 138)? Svar:
Som det fremgår af bemærkningerne, indebærer lovforslaget, at  

 told- og skatteforvaltningen skal fastsætte regler for indholdet af den  

 skriftlige dokumentation, og at disse regler skal godkendes af Ligningsrådet,  

 før de kan håndhæves.
Hvorvidt der foreligger manglende eller mangelfuld  

 dokumentation,  

 og dermed om der er grundlag for at pålægge en bøde, vil skulle vurderes  

 efter  

 de af Ligningsrådet godkendte regler.
 Da de nævnte regler ikke er godkendt af Ligningsrådets endnu,  

 kan jeg vanskeligt se, hvordan spørgsmålet skal kunne besvares.
Hertil kommer, at spørgsmålet under alle omstændigheder ikke  

 ville kunne besvares uden en gennemgang af samtlige 50 sager.
I hver enkelt  

 sag  

 ville der i givet fald skulle foretages en betydelig  og meget  

 ressourcekrævende  gennemgang for at vurdere, om der ville være  

 grundlag for  

 at pålægge en bøde, og i givet fald også bødens størrelse.
Udover at vurdere  

 den fremlagte dokumentation skulle der endvidere foretages en vurdering af,  

 om  

 der er handlet forsætligt eller groft uagtsomt, da dette er en betingelse for  

 at pålægge en bøde.
I tilknytning hertil bemærkes, at det i sidste ende under  

 alle omstændigheder vil være op til domstolene at fastlægge bødeniveauet.
 Spørgsmål 28:
Er det ikke en  

 unødvendig administrativ forhindring for danske virksomheder, som kun handler  

 inden for Danmark, at de skal pålægges regler om at føre regnskab for deres  

 interne transaktioner, fordi disse regler gælder for selskaber, som handler  

 hen  

 over grænserne? Svar:
Det er regeringens  

 opfattelse, at det er af væsentlig betydning, at der er regler om oplysnings-  

 og dokumentationspligt for grænseoverskridende, kontrollerede transaktioner.  

 For at sikre dette er det vurderingen, at det er nødvendigt at udvide  

 reglerne  

 om oplysnings- og dokumentationspligt til også at gælde for indenlandske,  

 kontrollerede transaktioner.
I modsat fald er der risiko for, at regelsættet  

 ikke er i overensstemmelse med EU-retten.
Der har været fuld  

 opmærksomhed på, at en sådan udvidelse kan føre til øgede administrative  

 byrder  

 for erhvervslivet.
Dette er baggrunden for, at det samtidig foreslås, at små  

 og  

 mellemstore virksomheder ikke omfattes af dokumentationspligten  at de  

 kun  

 skal udarbejde dokumentation for grænseoverskridende, kontrollerede  

 transaktioner med personer/selskaber/driftssteder i lande uden for EU/EØS,  

 som  

 Danmark ikke har en dobbeltbeskatningsoverenskomst med.
Derudover er der ved  

 afgrænsningen mellem på den ene side små og mellemstore virksomheder og på  

 den  

 anden side store virksomheder lagt vægt på, at dokumentationskravet så vidt  

 muligt kommer til at omfatte alle de kontrollerede transaktioner, hvor det  

 potentielt kan være relevant at kontrollere, om transaktionerne opfylder  

 armslængde princippet Spørgsmål 29:
 Hvorledes skal selskaber omfattet af skattekontrollovens § 3 B  

 på selvangivelsen  jf. § 3 B, stk.1  indsende oplysninger om  

 følgende typer  

 aftaler med koncernforbundne selskaber:
Valutaterminsforretninger? Optionsaftaler  

 om valuta og varer? Indgåede  

 aftaler om levering af varer (f.eks. olie) til forud fastsatte priser? Sikringskontrakter  

 for varer, f.eks. olie? Har  

 det betydning for oplysningspligten, om der er tale om hedgingkontrakter? Svar:
 Det forudsættes i besvarelsen, at der med  

 valutaterminsforretninger, optionsaftaler om valuta og varer, indgåede  

 aftaler  

 om levering af varer (f.eks. olie) til forud fastsatte priser, og  

 sikringskontrakter for varer (f.eks. olie) menes forskellige varianter af  

 finansielle kontrakter.
Selskaber omfattet af skattekontrollovens § 3 B skal i henhold  

 til bestemmelsens stk. 1 give oplysninger om art og omfang af kontrollerede  

 transaktioner.
Dette omfatter også oplysninger om transaktioner, der har  

 baggrund i finansielle kontrakter.
Oplysningerne skal indsendes på  

 oplysningsskema  

 (blanket) 05.021 som bilag til selvangivelsen.
Oplysningerne om de  

 finansielle  

 transaktioner skal indsættes i blanketten, pkt. 15-16 og 31-32, jf. således  

 ToldSkats vejledning »Transfer pricing  kontrollerede transaktioner  

   

 oplysningspligt« fra december 2000.
 Det bemærkes for en god ordens skyld, at det er de  

 transaktioner, som måtte være foretaget i medfør af kontrakten, og ikke selve  

 kontrakten som sådan, der skal gives oplysning om på blanket 05.021 ved  

 indsendelse af selvangivelsen.
 Det har ingen betydning for oplysningspligten, om der er tale om  

 hedging-transaktioner.
 Spørgsmål 30:
 Hvorledes skal selskaber omfattet af skattekontrollovens § 3 B  

 udarbejde dokumentationsmateriale  jf. § 3 B, stk. 4  om følgende  

 typer  

 aftaler med koncernforbundne selskaber:
Valutaterminsforretninger? Optionsaftaler  

 om valuta og varer? Indgåede  

 aftaler om levering af varer (f.eks. olie) til forud fastsatte priser? Sikringskontrakter  

 for varer, f.eks. olie? Har det betydning for dokumentationspligten, om der er tale om  

 hedging-kontrakter? Svar:
Skattepligtige omfattet af kredsen i skattekontrollovens § 3 B  

 stk. 1 skal udfærdige og opbevare skriftlig dokumentation for, hvorledes  

 priser  

 og vilkår er fastsat for de kontrollerede transaktioner.
Den skriftlige  

 dokumentation skal være af en sådan art, at den kan danne grundlag for en  

 vurdering af, om priser og vilkår er fastsat i overensstemmelse med, hvad der  

 kunne være opnået, hvis transaktionerne var afsluttet mellem uafhængige  

 parter,  

 jf. skattekontrollovens § 3 B, stk. 4.
I det omfang selskaber omfattet af kredsen har transaktioner med  

 baggrund i de omhandlede aftaletyper, skal der således udarbejdes en  

 armslængde  

 dokumentation herfor.
Efter de konkrete omstændigheder kan dokumentationen  

 for  

 den finansielle transaktion i henhold til kontrakten udgøre en del af  

 dokumentationen  

 for den transaktion, som f.eks. sikres med kontrakten, eller dokumentation  

 for  

 en transaktion i sig selv.
Det er næppe muligt generelt at trække en  

 skillelinie  

 mellem, hvad der er et vilkår for f.eks. varesalg (kredittid,  

 afregningsvaluta)  

 og hvad der må betragtes som en separat finansiel transaktion  

 (f.eks.valutatermins-forretning).
Som efter de gældende regler er det som udgangspunkt op til den  

 skattepligtige selv at vurdere, hvilket materiale der kan danne grundlag for  

 en  

 armslængde vurdering.
Det generelle princip for armslængde dokumentation  

 består  

 i en sammenligning med uafhængige transaktioner.
ToldSkats vejledning for  

 udarbejdelse af dokumentationsmateriale (»Transfer pricing - kontrollerede  

 transaktioner - dokumentationspligt«, udgivet i december 2002) er også  

 baseret  

 på dette princip.
Vejledningen er ikke specifik i forhold til dokumentation  

 af  

 transaktioner med baggrund i finansielle kontrakter, men princippet om  

 sammenlignelighed med uafhængige transaktioner er det samme.
De omhandlede aftaletyper handles ofte på (såkaldt »perfekte«)  

 finansielle markeder.
Det betyder, at der vil være adgang til at finde  

 sammenlignelige uafhængige transaktioner.
Hvor dette er tilfældet, vil det  

 være  

 hensigtsmæssigt at dokumentere med henvisning til priser og vilkår på disse  

 finansielle markeder.
Aftaledispositionens formål, herunder om der er tale om en  

 hedgingkontrakt, har ingen betydning for dokumentationspligten.
Kontrakter,  

 der  

 er udarbejdet som grundlag for de finansielle transaktioner, bør som andre  

 kontrakter vedrørende koncerninterne transaktioner indgå som en del af  

 dokumentationsmaterialet.
 Spørgsmål 31:
 Er selskaber omfattet af skattekontrollovens § 3 B, der har  

 indgået følgende typer aftaler med koncernforbundne selskaber:
Valutaterminsforretninger Optionsaftaler  

 om valuta og varer Indgåede  

 aftaler om levering af varer (f.eks. olie) til forud fastsatte priser Sikringskontrakter  

 for varer, f.eks. olie, pligtige til at oplyse, i hvilket omfang de pågældende  

 koncernselskaber har indgået modgående kontrakter af samme art med uafhængige  

 parter? Svar:
Det forudsættes i besvarelsen, at der med »de pågældende  

 koncernselskaber« menes det selskab, som selskabet omfattet af  

 skattekontrollovens § 3 B har indgået aftalen med, således at spørgsmålet er,  

 om oplysningspligten omfatter andre selskabers aftaler med uafhængige.  

 Oplysningspligten  

 i medfør af skattekontrollovens 3 B, stk. 1, omfatter den skattepligtiges  

 egne  

 kontrollerede transaktioner.
Der skal derfor ikke oplyses i blanket 05.021 om  

 modgående kontrakter af samme art med uafhængige parter.
Der skal heller ikke  

 oplyses om hedgingkontrakter.
Som efter de gældende regler er det som udgangspunkt skatteyders  

 egen vurdering, hvorledes dokumentation af kontrollerede transaktioner bedst  

 kan ske.
Aftaleparters modgående kontrakter af samme art med uafhængige  

 parter  

 vil dog oplagt kunne danne grundlag for en armslængde vurdering af de  

 kontrollerede transaktioner, idet de dækker samme forhold og derfor kan  

 anvendes som en armslængde dokumentation af prisen.
Oplysninger af denne  

 karakter kan derfor naturligt indgå i selskabets dokumentationsmateriale, jf.  

 skattekontrollovens § 3 B, stk. 4.
Aftaleparters modgående kontrakter, der vurderes af betydning  

 for ligningen, skal forelægges på skattemyndighedernes begæring i medfør af  

 skattekontrollovens § 6, stk. 1, i det omfang, der er tale om skattepligtige  

 til Danmark.
Skattekontrolloven § 6, stk. 1, hjemler ikke adgang til at  

 indhente materiale om ikke skattepligtiges modgående kontrakter.
Efter  

 konkret  

 vurdering kan det dog få bevismæssig skadevirkning for skatteyder, hvis  

 foreliggende kontrakter ikke stilles til rådighed.
 Spørgsmål 32:
 Hvorledes kontrollerer ToldSkat de udenlandske deltagere i DUC  

 for følgende typer aftaler med udenlandske koncernforbundne selskaber:
Valutaterminsforretninger Optionsaftaler om valuta og varer Indgåede aftaler om levering af varer (f.eks. olie) til  

 forud fastsatte priser Sikringskontrakter for varer, f.eks. olie, herunder om der af de udenlandske koncernselskaber er indgået  

 modgående kontrakter af samme art med uafhængige parter? Svar:
 Selskabsrevisionen har oplyst, at kontrollen af udenlandske  

 deltagere i DUC foregår på samme måde, som når danske skattesubjekter  

 kontrolleres; det vil sige ud fra en vurdering af væsentlighed og risiko for,  

 at der er fejl i indkomstopgørelserne.
 En skattemæssig kontrol af et selskabs (eller filials)  

 skatteansættelse kan foregå som en ligningsmæssig gennemgang, en partiel  

 revision eller en fuld revision.
 Foretages der en partiel eller fuld revision, vil ToldSkat,  

 Selskabsrevisionen indkalde og gennemgå dokumentationsmateriale udarbejdet i  

 henhold til skattekontrollovens § 3 B, råbalancer, konteringsinstrukser m.v.
 Konstateres det herefter, at der er indgået  

 valutaterminsforretninger, optionsaftaler, sikringskontrakter m.v. foretages  

 eventuelt nærmere undersøgelser af opgørelse og periodisering af gevinst og  

 tab  

 på kontrakterne.  

 I forbindelse med en  

 sådan skattemæssig gennemgang kan der også ske kontrol af varesalg, herunder  

 vurdering af periodisering og vurdering af priser og vilkår ved salg mellem  

 koncernforbundne parter.
Det er vanskeligt at foretage kontrol af, om der af de  

 udenlandske koncernselskaber er indgået modgående kontrakter af samme art med  

 uafhængige parter.
Der er ikke i skattekontrolloven § 6, stk. 1, hjemmel til  

 direkte at indhente materiale og oplysninger om udenlandske selskabers  

 indkomstforhold,  

 medmindre de er omfattet af danske skattepligtsregler.
Efter konkret  

 vurdering  

 kan det dog få bevismæssig skadevirkning for skatteyder, hvis foreliggende  

 kontrakter ikke stilles til rådighed.
 Oplysninger om udenlandske selskabers indkomstforhold skal i  

 givet fald indhentes og udveksles i samarbejde med de udenlandske  

 skattemyndigheder.
 Spørgsmål 36:
 Er ministeren bekendt  

 med følgende udtalelse i revisionsfirmaets KPMGs publikation Energi og  

 forsyning nr. 9 fra juni 2004 (findes på nettet hos  

  

 www.kpmg.dk  

  

 ) i anledning af fremsættelsen af lovforslag nr.  

 L 233 af 21. april 2004:
»Koncerninterne  

 afregningspriser Ved samhandel mellem  

 koncernforbundne selskaber skal priser og vilkår for samhandlen, i  

 skattemæssig  

 henseende, fastsættes i overensstemmelse med de priser og vilkår, som ville  

 have været gældende, såfremt samhandlen havde været gennemført med en  

 uafhængig  

 part.
Det vil sige på markedsmæssige vilkår  også kaldet »arms længde  

 princippet«.
 Såfremt der gennemføres  

 transaktioner, hvor pris eller vilkår afviger fra de markedsmæssige vilkår,  

 har  

 skattemyndighederne blandt andet adgang til at korrigere den skattepligtige  

 indkomst hos de respektive koncernselskaber.
 Det ovenstående gælder  

 som sådan for alle koncernforbundne selskaber, uanset om de er sambeskattede  

 eller ej.
Arms længde princippet  

 kan umiddelbart virke som et princip, der indskrænker muligheden for at  

 prissætte  

 ydelser mellem koncernselskaber.
Dette kan muligvis være tilfældet i visse  

 situationer, men er absolut ikke hovedreglen.
Tværtimod kan en gennemtænkt og  

 veldokumenteret strategi for fastsættelsen af de koncerninterne  

 afregningspriser  

 medvirke til at optimere koncernselskaberne i såvel skattemæssigt som  

 driftsøkonomisk henseende.
 Herunder vil dette i  

 skattemæssig henseende være særligt aktuelt, når et skattemæssigt overskud i  

 eksempelvis et kommercielt selskab ikke længere kan udjævnes via  

 afskrivningsgrundlaget  

 i et kollektivt elforsyningsselskab.
Det anbefales, at  

 principperne for fastsættelsen af de koncerninterne afregningspriser drøftes  

 nærmere med de enkelte selskabers skattemæssige rådgivere.« Er ministeren enig i, at  

 det anførte kun kan forstås som en opfordring til at ændre  

 afregningspriserne,  

 så de tilpasses de nye skattemæssige regler, bl.a. ophævelsen af muligheden  

 for  

 sambeskatning? Svar:
Jeg mener ikke, at man  

 kan læse den citerede tekst, som en opfordring til at overtræde gældende  

 regler.  

 Armslængde princippet er ikke ensbetydende med, at der i forhold til en given  

 transaktion kun er en pris og et sæt vilkår, som er det korrekte.
Transfer  

 pricing er ikke en eksakt videnskab.
Det er ikke som ved et regnestykke, hvor  

 der kun er ét rigtigt resultat.
Efter min opfattelse er det helt legitimt og  

 fornuftigt, at et selskab tager sin politik for fastsættelse af  

 koncerninterne  

 afregningspriser op til revision en gang i mellem.
Dette gælder også, hvor  

 revisionen måtte være foranlediget af ændrede skatteregler.
Bortfalder en  

 sambeskatningsadgang, er det vigtigt at sikre sig, at afregningspriserne nu  

 også var fastsat, således at det koncernselskab, der reelt afholder en given  

 udgift også belastes af denne.
Det afgørende er, at prisfastsættelsen til en  

 hver tid er i overensstemmelse med armslængde princippet.
Jeg har da også hæftet  

 mig ved, at det i den citerede tekst udtrykkeligt er anført, at ved handel  

 mellem koncernforbundne selskaber skal priser og vilkår i skattemæssig  

 henseende fastsættes i overensstemmelse med, hvad der kunne være opnået ved  

 en  

 handel mellem uafhængige parter.
Det fremgår endvidere udtrykkeligt, at  

 skattemyndighederne kan ændre skatteansættelserne hos de involverede  

 koncernselskaber, hvis pris og vilkår ikke er på markedsvilkår.
Nærværende lovforslag  

 indeholder et forslag om højnelse af kvaliteten af den dokumentation, der  

 skal  

 udarbejdes.
Dette foreslås sikret gennem fastsættelse af nye regler, der  

 lægger  

 fastere rammer for indholdet af dokumentationen.
Samtidig foreslås indført  

 bøder ved en manglende eller mangelfuld opfyldelse af dokumentationspligten.  

 Disse tiltag har til formål, at give skattemyndighederne et bedre grundlag  

 for  

 vurdering af, om de koncerninterne transaktioner overholder armslængde  

 princippet  

  nemlig at priser og vilkår skal være i overensstemmelse med, hvad der  

 kunne  

 være opnået, hvis transaktionerne var afsluttet mellem uafhængige parter.
 Selskaber med  

 koncerninterne transaktioner skal naturligvis som andre skattepligtig  

 overholde  

 gældende regler, og interessen for at efterleve dette, bliver næppe mindre  

 med  

 nærværende lovforslag.
 Spørgsmål 37:
Med henvisning til  

 KPMGs anvisninger i Energi og Forsyning nr. 9, herunder opfordringen  

 til at  

 drøfte skævvridning af afregningspriserne med selskabernes skattemæssige  

 rådgivere,  

 anmodes ministeren om at oplyse, om de foreslåede TP-dokumentationsregler gør  

 det muligt for skattemyndighederne ved kontrollen af energiselskaber, der har  

 KPMG som revisor, at udbede sig kopi af den rådgivning, som skatterådgiveren  

 har givet til energiselskabet? Spørgsmål 38:
Med henvisning til  

 KPMGs anvisninger i Energi og Forsyning nr. 9, herunder opfordringen  

 til at  

 drøfte skævvridning af afregningspriserne med selskabernes skattemæssige  

 rådgivere,  

 anmodes skatteministeren om at oplyse, om de foreslåede  

 TP-dokumentationsregler  

 gør det muligt for de centrale skattemyndighederne at anmode KPMG om at give  

 skattemyndighederne adgang til at gennemse den rådgivning, som KPMG,  

 skatterådgivere, har givet til energiselskaberne? Svar:
 Jeg læser ikke  

 anvisningerne som en opfordring til at skævvride afregningspriserne, jf. mit  

 svar på  

 spørgsmål 36.
 Hverken reglerne i  

 skattekontrollovens § 3 B eller de regler for indholdet af den skriftlige  

 dokumentation  

 som told- og skatteforvaltningen skal fastsætte efter den foreslåede § 3 B,  

 stk. 5, i skattekontrolloven giver (eller vil give) adgang til at kræve  

 udlevering af en kopi af eller til at gennemse den rådgivning, som måtte være  

 ydet.
 Spørgsmål 41:
Vil ministeren i forlængelse af sin besvarelse af spørgsmål nr.  

 14 og 15 bekræfte, at i en række af de lande, Danmark normalt sammenligner  

 sig  

 med, skal selskaber, der overtræder kravene til TP-dokumentation, eller som  

 får  

 reguleret den skattepligtige indkomst som følge af korrektion af  

 koncerninterne  

 afregningsforhold, betale et skattetillæg, der typisk beregnes som fra 10  

 pct.  

  50 pct. af den merskat, som skattemyndighedernes regulering medfører? Svar:
Med vedtagelsen af nærværende forslag vil der i Danmark være  

 særlige regler om bøder for manglende eller mangelfuld dokumentation.
Det  

 forventede bødeniveau er beskrevet i svaret på spørgsmål 14.
 Hvis der sker en forhøjelse af indkomsten, fordi armslængde  

 princippet ikke er opfyldt  den situation, hvor der i forhold til  

 manglende  

 eller mangelfuld dokumentation, udløses et tillæg på 10 pct. af  

 indkomstforhøjelsen  vil dette tillige efter de generelle regler i  

 skattekontrolloven om bøder m.v. ved afgivelse af urigtige eller vildledende  

 oplysninger kunne udløse en bøde på 2 gange de unddragne skatter (200 pct.)  

 ved  

 forsætlige overtrædelser og en bøde på 1 gang de unddragne skatter (100 pct.)  

 ved  

 grov uagtsomhed.
I forhold til de såkaldt gamle EU-medlemslande er det kun  

 Tyskland og Frankrig, der har særlige strafregler knyttet til dokumentation.  

 Efter de tyske regler kan der blive tale om en bøde for manglende eller  

 mangelfuld dokumentation.
Bøde er opbygget som en minimumsbøde på 5.000 euro  

 +  

 5  10 pct. af indkomstforhøjelsen, hvor en sådan foretages.
Derudover har landene generelle regler om bødestraf, som også finder  

 anvendelse, hvor en indkomstforhøjelse skyldes en manglende overholdelse af  

 armslængde princippet, som kan tilskrives den skattepligtige som værende  

 forsætlig eller groft uagtsomt.
Taget under ét går bødestørrelsen fra 10 pct.  

 til 150 pct. af den unddragne skat.
