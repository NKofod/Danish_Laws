Fremsat den 13. december 2001 af  

 skatteministeren (Svend Erik Hovmand) Forslag til Lov om ændring af toldloven § 1 I toldloven, jf. lovbekendtgørelse nr. 113 af 27. februar 1996, som  

 senest ændret ved § 5 i lov nr. 482 af 7. juni 2001, foretages  

 følgende ændringer:
 1. I § 23 indsættes efter stk. 3 som nyt  

 stykke:
 »Stk. 4. Personer, der ved indrejse i eller udrejse fra det  

 danske toldområde medtager penge m.v., der overstiger modværdien  

 af 15.000 euro, skal uopfordret standse op for toldkontrol, og har pligt til  

 over for de statslige told- og skattemyndigheder at angive samtlige medtagne  

 penge m.v.«.
 Stk. 4 og 5 bliver herefter stk. 5 og 6.
 2. I § 83 indsættes efter stk. 1 som nyt  

 stykke:
»Stk. 2. Penge m.v., der overstiger modværdien af 15.000  

 euro og som forefindes i forbindelse med de statslige told- og  

 skattemyndigheders kontrol efter § 23, stk. 3 og 4, kan  

 tilbageholdes af denne myndighed.
Tilbageholdelsen kan ske, hvis det må  

 befrygtes, at pengene m.v. stammer fra eller vil blive brugt til en  

 overtrædelse af straffeloven.
Ved iværksættelse af  

 tilbageholdelse finder retsplejelovens kapitel 74 om beslaglæggelse  

 anvendelse med de ændringer, der følger af 1. og 2. pkt.«.
 Stk. 2-4 bliver herefter stk. 3-5.
 3. I § 83, stk. 1, 2. pkt., og § 84,  

 stk. 2, 1. pkt., ændres »kapitel 75 b« til »kapitel 74«.
 4. I § 83, stk. 3, der bliver stk. 4,  

 ændres »den i stk. 2, 2. pkt.,« til: »den i stk. 3, 2.  

 pkt.,«.
 5. I § 83, stk. 4, der bliver stk. 5,  

 ændres »finder stk. 2« til: »finder stk. 3.«.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger 1. Formål og baggrund Lovforslaget er et af elementerne i regeringens  

 antiterropakke.
 Forslaget har til formål at bekæmpe, at  

 personer ved indrejse i og udrejse fra Danmark medtager penge m.v.,  

 såfremt det må befrygtes, at de medtagne penge m.v. enten stammer  

 fra en overtrædelse af straffeloven eller vil blive brugt til en  

 overtrædelse af straffeloven, herunder også til finansiering af  

 terrorisme.
Efter loven om forebyggende foranstaltninger mod  

 hvidvaskning af penge, der trådte i kraft den 1. juli 1993, skal banker  

 og andre finansieringsinstutter m.v. foretage indberetning til  

 Hvidvaskningssekretariatet, Statsadvokaten for Økonomisk Kriminalitet  

 (SØK), såfremt der opstår mistanke om pengetransaktioner,  

 hvor der kan være risiko for hvidvaskning.
Dette har medført, at  

 det er blevet mere almindeligt, at personer ved indrejse og især ved  

 udrejse medtager større pengesummer, som bl.a. kan hidrøre fra  

 forbrydelser m.m., og hvor der i dag kan være en risiko for, at  

 beløbene anvendes til finansiering af terrorisme.
2. Lovforslagets indhold Gældende regler I henhold til de gældende bestemmelser i toldloven  

 har de statslige told- og skattemyndigheder i dag ingen hjemmel til at  

 kontrollere og tilbageholde penge m.v., der medtages af personer ved ind- og  

 udrejse af Danmark.
 Der er i dag ingen restriktioner for personers ind- og  

 udførsel af penge m.v. til og fra Danmark.
Lovforslaget Lovforslaget indeholder bestemmelser, hvorefter personer,  

 der indrejser i eller udrejser af det danske toldområde, og som  

 medtager penge m.v. uopfordret skal standse op for toldkontrol og har pligt  

 til overfor de statslige told- og skattemyndigheder at angive penge m.v., der  

 overstiger modværdien af 15.000 euro, Efter lovforslaget får de statslige told- og  

 skattemyndigheder hjemmel til at tilbageholde penge m.v., der overstiger  

 modværdien af 15.000 euro, og som medtages af personer ved indrejse i  

 og udrejse fra Danmark, og som må befrygtes enten at stamme fra en  

 overtrædelse af straffeloven eller blive brugt til en  

 overtrædelse af straffeloven.
De statslige told- og skattemyndigheder  

 skal straks underrette politiet om den foretagne tilbageholdelse, og  

 overdrage sagen til politiet, der således også kan vurdere,  

 hvorvidt der er grundlag for at anholde den pågældende.
 Det foreslås desuden, at retsplejelovens kapitel 74  

 om beslaglæggelse i øvrigt finder anvendelse ved  

 iværksættelse af tilbageholdelse.
 Den foreslåede grænse på 15.000 euro er  

 den beløbsgrænse, der i henhold til lov om forebyggende  

 foranstaltninger mod hvidvaskning af penge gælder for bl.a. kredit- og  

 finansieringsinstitutters krav til kunders legitimering, når der skal  

 optages forretningsmæssige forbindelser med dem, herunder når de  

 åbner en konto eller et depot.
 Der henvises i øvrigt til de almindelige  

 bemærkninger til lovforslaget om ændring af straffeloven m.m.,  

 herunder især til bemærkningerne til den foreslåede  

 ændring af straffelovens bestemmelse om konfiskation.
3. Provenumæssige konsekvenser Lovforslaget skønnes ikke at have  

 nævneværdige provenumæssige konsekvenser 4. Administrative konsekvenser Lovforslaget skønnes alene at have visse mindre  

 administrative konsekvenser.
5. Forholdet til EU-retten Forslaget medfører restriktioner på  

 EF-bestemmelserne om de frie kapitalbevægelser, jf.
Traktatens artikel  

 56, stk. 1. EF-Domstolen har dog senest i en dom i de forenede sager  

 C-163/94 m. fl.
San De Lera, saml. 1995. I-4821, udtalt at EF-Traktatens  

 artikel 56, stk. 1 og artikel 58, stk. 1, litra b ikke er til  

 hinder for nationale bestemmelser, hvorefter udførsel af  

 mønter, pengesedler m.v. kan gøres betinget af en  

 forudgående anmeldelse.
6. Erhvervsøkonomiske konsekvenser Forslaget skønnes ikke at have  

 erhvervsøkonomiske konsekvenser 7. Høring Lovforslaget har været til høring hos:
 Advokatrådet, Danmarks Rederiforening, Dansk  

 Arbejdsgiverforening, Dansk Industri, Dansk Told- og Skatteforbund, Det  

 Danske Handelskammer, Den Danske Dommerforening, Finansrådet,  

 Foreningen af Politimestre i Danmark, Foreningen af Statsautoriserede  

 Revisorer, Foreningen af Registrerede Revisorer,  

 Håndværksrådet, Landbrugsrådet, Nationalbanken,  

 Politidirektøren i København, Rigsadvokaten, Rigspolitichefen,  

 Erhvervsministeriet, Finansministeriet, Justitsministeriet,  

 Udenrigsministeriet og Økonomiministeriet.
 Der er indkommet bemærkninger fra  

 Advokatrådet, Dansk Told- og Skatteforbund og Det Danske Handelskammer,  

 Københavns Politi - Politidirektøren og  

 Rigsadvokaten.
Organisation Bemærkninger i Høringssvar Kommentarer til høringssvar Advokatrådet Advokatrådet finder, at begrebet »penge m.v.«  

 bør gøres mere præcist, samt at tilbagholdelse alene kan  

 finde sted i overensstemmelse med reglerne i retsplejelovens kapitel 74 om  

 beslaglæggelse og edition.
 Det fremgår af bemærkningerne til lovforslaget,  

 at »penge m.v.« omfatter kontanter og ihændehaverbeviser, herunder  

 rejsechecks.
 Det vurderes, at formålet med de statslige told- og  

 skattemyndigheders indgriben vil forspildes, såfremt reglerne i  

 retsplejelovens kapitel 74 umiddelbart skal anvendes.
Dansk Told- og Skatteforbund Dansk Told- og Skatteforbund savner en nærmere  

 redegørelse for den praktiske gennemførelse, samt at de  

 nødvendige ressourcer bør være til stede.
En redegørelse for den praktiske gennemførelse  

 af lovforslaget vil blive udsendt til toldcentrene.
En gennemførelse  

 af lovforslaget vil ske inden for toldcentrenes givne ressourcer.
Det Danske Handelskammer Det Danske Handelskammer erkender, at der kan være et  

 problem på dette område, og vurderer, at forslaget ikke vil  

 medføre uforholdsmæssigt store problemer for samhandelen med  

 udlandet.
 Giver ikke anledning til kommentarer.
Københavns Politi -  

 Politidirektøren Københavns Politi - Politidirektøren finder  

 bl.a. at politiet så hurtig så hurtigt som muligt bør  

 inddrages i sagsbehandlingen, således at de statslige told- og  

 skattemyndigheder straks skal underrette politiet, når der findes penge  

 m.v., og således at politiet kan tage stilling til, om der er det  

 fornødne grundlag for at få beløbet beslaglagt.
 Det foreslås i øvrigt, at en overtrædelse bør  

 kunne straffes efter toldlovens § 73, stk. 1, nr. 1.
 Dette er imødekommet.
Såfremt det viser sig, at de tilbageholdte penge m.v. enten stammer  

 fra en overtrædelse af straffeloven eller skulle bruges til en  

 overtrædelse af straffeloven, vil den pågældende person  

 blive sigtet efter straffelovens bestemmelser.
Ved en formel  

 overtrædelse af toldloven vil der kunne straffes efter toldlovens  

 § 79, stk. 1, nr. 3.
Rigsadvokaten Rigsadvokaten finder, at den foreslåede ordning  

 bør beskrives i bemærkningerne på en mere klar og  

 fyldestgørende måde.
Det henvises også til, at  

 Statsadvokaten for Særlig Økonomisk Kriminalitet giver udtryk  

 for, at Told Disse forslag er imødekommet.
Samlet vurdering af lovforslagets  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Forslaget skønnes ikke at have  

 nævneværdige provenumæssige konsekvenser Ingen Administrative konsekvenser for stat, amter og  

 kommuner Forslaget skønnes alene at have mindre adminstrative  

 konsekvenser Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget vurderes at være i overensstemmelse med  

 EU-retten.
Bemærkninger til de enkelte  

 bestemmelser Til § 1 Til nr. 1 Den internationale terrorisme har medført et behov  

 for en forstærket indsats over for kontrollen med de penge m.v., som  

 personer medtager ved indrejse i og udrejse fra Danmark.
Det kan befrygtes,  

 at pengene m.v. enten kan stamme fra overtrædelser af straffeloven  

 eller blive brugt til overtrædelser af straffeloven, herunder til  

 finansiering af terrorisme.
 Det foreslås, at personer, der indrejser i eller  

 udrejser fra Danmark, og som medtager penge m.v., uopfordret skal standse op  

 for toldkontrol og har pligt til over for de statslige told- og  

 skattemyndigheder at angive penge m.v., der overstiger modværdien af  

 15.000 euro.
Derudover skal personer, der bl.a. befinder sig i havne og  

 lufthavne, i henhold til den gældende toldlovs § 23, stk. 3,  

 standse op for toldkontrol, når de statslige told- og skattemyndigheder  

 forlanger det.
Denne gældende kontrolhjemmel vil blive anvendt,  

 når der foreligger rimelige grunde til at antage, at de  

 pågældende personer medtager penge m.v., der overstiger  

 modværdien af 15.000 euro, og som må befrygtes enten at stamme  

 fra overtrædelser af straffeloven eller blive brugt til  

 overtrædelser af straffeloven.
Endvidere vil denne kontrolhjemmel blive  

 anvendt som grundlag for en stikprøvevis kontrol.
De pågældende personer skal i henhold til den  

 gældende toldlovs § 23, stk, 4, opgive navn og bopæl,  

 såfremt de statslige told- og skattemyndigheder forlanger det, og  

 myndighederne kan forlange disse oplysninger dokumenteret.
Endvidere skal de  

 pågældende personer i henhold til den gældende toldlovs  

 § 23, stk. 5, påvise alle rum og gemmer i bagage m.v. og  

 deres eventuelle befordringsmidler samt, i det omfang de statslige told- og  

 skattemyndigheder ønsker det, udpakke bagage m.v.
 Bestemmelsen i den gældende toldlovs § 25,  

 hvorefter de statslige myndigheder er berettiget til at foretage eftersyn  

 på personer, som med henblik på kontrol standses i henhold til  

 bestemmelsen i § 23 finder også anvendelse for så vidt  

 angår personer, der standses i henhold til lovforslagets nr. 1.  

 Skatteministeriet finder således, at udtrykket »varer m.v.« i  

 toldlovens § 25, stk. 3 også omfatter penge m.v.
Udtrykket »penge m.v.« omfatter både kontante penge  

 samt ihændehaverbeviser, som f. eks. rejsechecks.
Efter den  

 foreslåede bestemmelse kan toldkontrollen foretages ved ind - og  

 udrejse til og fra tredjelande og ved ind- og udrejse til og fra andre  

 EU-lande.
Den foreslåede grænse »modværdien af  

 15.000 euro« svarer som anført under de almindelige bemærkninger  

 til den fastsatte beløbsgrænse i hvidvaskningsloven.
Der  

 forhandles i øjeblikket om et nyt EF-direktiv om hvidvaskning, og en  

 ændring af direktivets beløbsgrænse kan medføre, at  

 der vil blive foreslået en ændring af den foreslåede  

 bestemmelse.
Til nr. 2 Forslaget til et nyt stk. 2 tilsigter at skabe en  

 hjemmel for de statslige told- og skattemyndigheder til at tilbageholde penge  

 m.v., der forefindes ved de statslige told- og skattemyndigheders kontrol i  

 forbindelse med personers indrejse i og udrejse fra Danmark, og som må  

 befrygtes enten at stamme fra eller at blive brugt til overtrædelser af  

 straffeloven.
Dette medfører, at de statslige told- og  

 skattemyndigheder kan tilbageholde beløb, der må befrygtes at  

 have forbindelse med bl.a. narkotikaforbrydelser, jf. straffelovens  

 § 191, skatte- eller momssvig af særlig grov karakter og  

 indsmugling af særlig grov karakter, jf. straffelovens 289, samt  

 finansiering af terrorisme, jf.
Justitsministeriets forslag til ændring  

 af straffeloven.
Henvisningen til retsplejelovens kapitel 74  

 indebærer, at en afgørelse om tilbageholdelse skal træffes  

 af retten, medmindre tilbageholdelsens øjemed ville forspildes, hvis  

 retskendelse skulle afventes, jf. retsplejelovens § 806. Indhentelse af  

 retskendelse vil i almindelighed tage væsentlig længere tid end  

 personens ophold i forbindelse med ind- og udrejse.
Det vil derfor i praksis  

 som altovervejende hovedregel ikke være muligt og dermed heller ikke  

 nødvendigt at indhente forudgående retskendelse, fordi der vil  

 eksistere en ikke uvæsentlig risiko for, at den rejsende person vil  

 bortskaffe de medtagne penge m.v., såfremt man skulle vente på en  

 retskendelse.
 I disse tilfælde skal sagen kun forelægges  

 retten, hvis den person, som indgrebet (dvs. tilbageholdelsen) retter sig  

 imod, anmoder om det, jf. retsplejelovens § 806, stk. 3.
 De statslige told- og skattemyndigheder kan også  

 træffe beslutning om tilbageholdelse, såfremt den, som indgrebet  

 retter sig imod, meddeler skriftligt samtykke til indgrebet, jf.  

 retsplejelovens § 806, stk. 7.
 Har de statslige told og skattemyndigheder truffet  

 afgørelse om tilbageholdelse af penge m.v. efter disse regler, skal  

 sagen straks overgives til politiet til videre efterforskning og  

 afgørelse.
 Såfremt det viser sig, at tilbageholdelsen har  

 være uberettiget, kan det medføre et erstatningsansvar på  

 objektivt grundlag for det offentlige i overensstemmelse med principperne i  

 de fakultative bestemmelser i retsplejelovens § 1018 b og § 1018  

 c.
Til nr. 3 Forslaget er en ajourføring af bestemmelserne, og  

 er en følge af en tidligere ændring af retsplejeloven.
Til nr. 4 Forslaget er en redaktionel konsekvens af nr. 2.
Til nr. 5 Forslaget er en redaktionel konsekvens af nr. 2.
Til § 2 Det er foreslået, at loven træder i kraft  

 dagen efter bekendtgørelse i Lovtidende.
Denne  

 ikrafttrædelsesbestemmelse svarer til  

 ikrafttrædelsesbestemmelserne i de øvrige lovforslag i  

 regeringens antiterrorpakke.
Bilag 1 Lovforslag sammenholdt med gældende lov Gældende formulering Lovforslaget § 23. - - - 1. I § 23 indsættes efter stk. 3 som nyt  

 stykke:
Stk. 2-3. - - - »Stk. 4. Personer, der ved indrejse i eller udrejse fra det  

 danske toldområde medtager penge m.v., der overstiger modværdien  

 af 15.000 euro, skal uopfordret standse op for toldkontrol, og har pligt til  

 over for de statslige told- og skattemyndigheder at angive samtlige medtagne  

 penge m.v.«.
 Stk. 4 og 5 bliver herefter stk. 5 og 6.
§ 83. - - - 2. I § 83 indsættes efter stk. 1 som nyt  

 stykke:
Stk. 2. - - - »Stk. 2. Penge m.v., der overstiger modværdien af 15.000  

 euro og som forefindes i forbindelse med de statslige told- og  

 skattemyndigheders kontrol efter § 23, stk. 3 og 4, kan  

 tilbageholdes af denne myndighed.
Tilbageholdelsen kan ske, hvis det må  

 befrygtes, at pengene m.v. stammer fra eller vil blive brugt til en  

 overtrædelse af straffeloven.
Ved iværksættelse af  

 tilbageholdelse finder retsplejelovens kapitel 74 om beslaglæggelse  

 anvendelse med de ændringer, der følger af 1. og 2. pkt.«.
 Stk. 2-4 bliver herefter stk. 3-5.
§ 83. Varer, der forefindes under smugleri eller forsøg  

 herpå eller i forbindelse med undersøgelse efter § 24,  

 tages i bevaring af de statslige told- og skattemyndigheder eller af politiet  

 på de statslige told- og skattemyndigheders vegne.
I øvrigt kan  

 indsmuglede varer eller andre varer, med hensyn til hvilke told- eller  

 afgifter er unddraget det offentlige, tages i bevaring eller  

 beslaglægges af de nævnte myndigheder under iagttagelse af  

 retsplejelovens kapitel 75 b om beslaglæggelse.
 3. I § 83, stk. 1, 2. pkt., og § 84,  

 stk. 2, 1. pkt., ændres »kapitel 75 b« til »kapitel 74«.
§ 84. - - - Stk. 2. Med hensyn til de nævnte myndigheders  

 iværksættelse af tilbageholdelsen finder retsplejelovens kapitel  

 75 b om beslaglæggelse tilsvarende anvendelse.
Tilbageholdelse kan kun  

 ske, såfremt det er påkrævet for at sikre betaling af de  

 nævnte beløb.
Var den, der havde rådighed over  

 befordringsmidlet under dettes benyttelse ved indsmugling m.v., uberettiget i  

 besiddele af det, kan tilbageholdelse ikke ske.
§ 83. - - - 4. I § 83, stk. 3 , der bliver stk. 4,  

 ændres »den i stk. 2, 2. pkt.,« til: »den i stk. 3, 2.  

 pkt.,«.
Stk. 2. - - - Stk. 3. De statslige told- og skattemyndigheder kan efter  

 ansøgning forlænge den i stk. 2,2.pkt., dog i højst  

 til 1 år.
§ 83. - - - 5. I § 83, stk. 4, der bliver stk. 5,  

 ændres »finder stk. 2« til: »finder stk. 3.«.
Stk. 2.- 3. - - - Stk. 4. Med hensyn til sikring og inddrivelse af  

 bødekrav og sagsomkostninger finde stk. 2 kun anvendelse med de  

 begrænsninger, dom er fastsat i straffelovens § 76  

 vedrørende konfiskation efter samme lovs § 75, stk. 2.
