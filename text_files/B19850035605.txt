I henhold til - § 6, stk. 1, § 10, stk. 7, og § 11, stk. 7, i lov om arbejdstilbud til  

 ledige, jf. lovbekendtgørelse nr. 347 af 22. juni 1984, som ændret ved lov  

 nr. 291 af 21. juni 1985 og - § 2, stk. 2, og § 3, stk. 2 og 3, i nævnte ændringslov samt - § 3 i lov nr. 292 af 21. juni 1985 om ændring af lov om  

 arbejdsformidling og arbejdsløshedsforsikring m.v.
 fastsættes:
Generelt § 1.  Denne bekendtgørelse fraviger i fornødent omfang  

 kapitel 1 i arbejdsministeriets bekendtgørelse nr. 373 af 6. juli 1984 om  

 arbejdstilbud til ledige.
I nævnte bekendtgørelse ophæves § 20, stk. 5, om  

 støttens størrelse, og § 42, stk. 4 og 5, om klage, jf. § 1, nr. 3 og nr. 11,  

 i lov nr. 291 af 21. juni 1985 om ændring af lov om arbejdstilbud til ledige.
 Stk. 2.  Ved »uddannelsesydelse til unge«  

 forstås den uddannelsesydelse, som ledige under 25 år kan få efter kapitel 7  

 i bekendtgørelse nr. 373 om arbejdstilbud til ledige.
 Stk. 3.  Ved »uddannelsesydelse« forstås den  

 uddannelsesydelse, som ledige over 25 år kan få efter denne bekendtgørelse.
 Stk. 4.  En ansøger om uddannelses- eller  

 iværksætterydelse betragtes som ledig jf. § 2, nr. 1, uanset om den  

 pågældende har begyndt en uddannelse eller en selvstændig virksomhed.  

 Uddannelsen eller virksomheden skal dog være påbegyndt efter 1. juli 1985.
Stk. 5.  Ledige, der får uddannelsesydelse til unge, kan  

 efter ansøgning gå direkte over til uddannelsesydelse, når de er over 24 år  

 og 3 måneder.
Uddannelsesydelsen kan fås i den resterende del af den periode,  

 hvor arbejdskravet er opfyldt, jf. § 2, nr. 5.
 Stk. 6.  Ved uddannelse forstås alle former for  

 undervisning og kursusforløb, jf. dog § 7, stk. 2.
 Stk. 7.  Ledige, der får uddannelses- eller  

 iværksætterydelse, har ikke pligt til at overtage passende eller rimeligt  

 arbejde.
Fælles betingelser for at få uddannelsesydelse eller iværksætterydelse § 2.  De almindelige betingelser for at få  

 uddannelsesydelse eller iværksætterydelse er følgende:
Ansøgeren skal 1. være ledig, 2. være medlem af en arbejdsløshedskasse, 3. have afsluttet et arbejdstilbud eller være ophørt  

 med at få uddannelsesydelse til unge og være mindst 24 år og 3 måneder ved  

 afslutningen/ophøret, 4. være under 60 år, når uddannelsen eller den  

 selvstændige virksomhed påbegyndes, 5. opfylde arbejdskravet efter § 55 eller § 72 i lov  

 om arbejdsformidling og arbejdsløshedsforsikring m.v. på  

 ansøgningstidspunktet.
Iværksættere kan derudover få ydelsen i den  

 ledighedsperiode på 12 måneder, hvor de ville have været berettiget til 70  

 pct. af højeste dagpenge, jf. samme lovs § 51 a, stk. 2.
6. indsende ansøgning, som arbejdsløshedskassen skal  

 have modtaget senest en måned efter, at uddannelsen eller den selvstændige  

 virksomhed er påbegyndt.
Ansøgninger, som kassen modtager inden 1. september  

 1985, giver dog ret til ydelserne, jf. § 1, stk. 4.
Ansøgeren må ikke 7. være ophørt med et arbejdstilbud af grunde, der kan  

 tilregnes den ledige selv, 8. have afslået et rimeligt arbejdstilbud, herunder et  

 supplerende arbejdstilbud, som skulle tilbydes den ledige efter § 17, stk. 2,  

 og § 18 i bekendtgørelse nr. 373 om arbejdstilbud til ledige, eller 9. have gennemført en erhvervsmæssig uddannelse af  

 mindst 18 måneders varighed eller have haft 26 ugers arbejde eller mere (for  

 deltidsforsikrede: 17 uger) efter afslutningen af sidste arbejdstilbud.
Arbejdstilbud § 3.  Ledige, der har haft et arbejdstilbud eller har  

 fået uddannelsesydelse til unge, har ikke krav på et nyt arbejdstilbud.  

 Retten til det arbejdstilbud, der er knyttet til en uddannelsesydelse til  

 unge, bevares dog, jf. § 30, stk. 2, i bekendtgørelse nr. 373 om  

 arbejdstilbud til ledige.
Stk. 2.  Retten til et nyt arbejdstilbud bevares for 1. ledige, der er under 24 år og 3 måneder, når de  

 afslutter et arbejdstilbud eller ophører med en uddannelsesydelse til unge,  

 jf. § 1, stk. 2, i lov om arbejdstilbud til ledige, 2. ledige, der er fyldt 55 år ved ophøret af et  

 tidligere arbejdstilbud og 3. ledige, der har haft 26 ugers arbejde eller mere  

 (for deltidsforsikrede: 17 uger) efter et arbejdstilbud eller har gennemført  

 en erhvervsmæssig uddannelse af mindst 18 måneders varighed og derigennem  

 bevarer eller generhverver dagpengeretten, jf. § 55 eller § 72 samt § 56 i  

 lov om arbejdsformidling og arbejdsløshedsforsikring m.v.
Information og vejledning § 4.  Senest efter 4 måneders ledighed skal  

 arbejdsformidlingen så vidt muligt tilbyde ledige information om uddannelses-  

 og iværksætterydelsen i forbindelse med den generelle information om  

 beskæftigelses- og uddannelsesmuligheder.
 § 5.  Ved samtalen med den ledige forud for et  

 arbejdstilbud skal arbejdsformidlingen sikre, at den ledige er blevet  

 informeret om uddannelses- og iværksætterydelsen.
§ 6.  Når den ledige efter at have afsluttet et  

 arbejdstilbud igen henvender sig til arbejdsformidlingen, skal formidlingen  

 tilbyde information om uddannelses- og iværksætterydelsen og vejledning om  

 uddannelsesmuligheder.
Som led i denne vejledning skal den ledige tilbydes en  

 individuel samtale.
Stk. 2.  Informationen skal gives på baggrund af den  

 lediges forudsætninger og ønsker om uddannelse eller start af selvstændig  

 virksomhed og skal blandt andet indeholde oplysninger om 1. muligheder for at begynde en uddannelse, 2. muligheder for at begynde en selvstændig virksomhed  

 samt 3. beskæftigelsesmuligheder.
Ansøgning om uddannelsesydelse § 7.  Den ledige skal selv sørge for at blive optaget  

 på en uddannelse.
 Stk. 2.  Uddannelsesydelsen kan gives til alle  

 uddannelser, som ikke er undtaget af arbejdsministeren efter § 10, stk. 1 i  

 lov om arbejdstilbud til ledige.
 § 8.  For at få uddannelsesydelse skal den ledige  

 udfylde et ansøgningsskema.
Stk. 2.  Den ledige skal på ansøgningsskemaet have  

 uddannelsesstedets dokumentation for optagelse.
Ledige, der er indskrevet på  

 venteliste til en uddannelse, betragtes ikke som optaget på uddannelsen.
Stk. 3.  Uddannelsesstedet skal angive 1. uddannelsens  

 navn, 2. om der til uddannelsen er knyttet løn, 3. hvornår uddannelsen begynder og 4. hvornår uddannelsen forventes afsluttet.
§ 9.  Den ledige sender herefter ansøgningen til  

 arbejdsløshedskassen, som angiver 1. hvornår kassen har modtaget ansøgningen, og 2. indtil hvilken dato den ledige opfylder  

 arbejdskravet efter § 55 eller § 72 i lov om arbejdsformidling og  

 arbejdsløshedsforsikring m.v.
Stk. 2. Den ledige sender herefter ansøgningen  

 til arbejdsformidlingen til godkendelse.
Kassen kan efter aftale med den  

 ledige sende ansøgningen til arbejdsformidlingen.
§ 10.  Arbejdsformidlingen godkender ansøgningen om  

 uddannelsesydelse, hvis 1. betingelserne i § 2 er opfyldt, 2. uddannelsesinstitutionen har dokumenteret optagelse  

 m.v. på ansøgningsskemaet jf. § 8, stk. 2, 3. ydelsesperioden ikke går ud over den dato,  

 arbejdsløshedskassen har oplyst efter § 9, stk. 1, nr. 2. Dette gælder dog  

 ikke de ledige, der er omfattet af overgangsbestemmelserne i kapitel 12, og 4. ydelsesperioden ikke er opbrugt.
Varighed § 11.  Ydelsen kan fås fra uddannelsens begyndelse,  

 dog tidligst fra den dag, arbejdsløshedskassen modtager ansøgningen.
Stk. 2.  Når arbejdsformidlingen har godkendt eller  

 afslået ansøgningen om uddannelsesydelse, skal formidlingen sende en kopi af  

 ansøgningen til arbejdsløshedskassen og den ledige samt, ved  

 arbejdsmarkedsuddannelser, til skolen.
Ved godkendelse skal det fremgå, fra  

 hvilken dato ydelsen begynder.
§ 12.  Uddannelsesydelsen kan fås under uddannelse i  

 op til 11/2 år.
Ydelsesperioden kan forlænges op til i alt 2 år, hvis den  

 pågældende er under uddannelse efter 11/2 år med uddannelsesydelse.  

 Forlængelse kan kun ske for den uddannelse, den pågældende er i gang med på  

 dette tidspunkt.
 Stk. 2.  Arbejdsformidlingen kan fra starten godkende en  

 ansøgning om uddannelsesydelse i op til 2 år, hvis uddannelsen varer mere end  

 11/2 år.
Stk. 3.  Uddannelsesydelsen kan fås inden for det  

 tidsrum, hvor den ledige opfylder arbejdskravet efter § 55 eller § 72 i lov  

 om arbejdsformidling og arbejdsløshedsforsikring m.v.
Dette gælder, uanset om  

 den pågældende har selvstændigt bierhverv og i dagpengemæssig henseende ville  

 være underlagt skærpet arbejdskrav.
 § 13.  Uddannelsesydelsen kan også fås under sygdom,  

 barsel, sædvanlig ferie m.v., men hævet feriegodtgørelse og midlertidige  

 offentlige ydelser trækkes fra i uddannelsesydelsen efter reglerne i lov om  

 arbejdsformidling og arbejdsløshedsforsikring m.v.
 § 14.  Ønsker en ledig ved skift til en ny uddannelse  

 eller efter afbrydelse af ydelsen påny at få ydelsen, skal der indsendes en  

 ny ansøgning.
 Stk. 2.  Ved en sådan ansøgning skal  

 arbejdsløshedskassen angive længden af de perioder, hvor der tidligere er  

 udbetalt uddannelsesydelse eller iværksætterydelse, hvis arbejdsformidlingen  

 anmoder om det.
 § 15.  Uddannelsesydelsen kan fås i perioder mellem to  

 uddannelser, hvis der er højst 1 måned imellem dem, uanset § 11, stk. 1, og §  

 12, stk. 1. Ansøgningen om ydelse til den nye uddannelse skal være godkendt  

 inden afslutningen af den tidligere ydelsesperiode.
Størrelse § 16.  Uddannelsesydelsen svarer til de dagpenge, den  

 ledige ellers ville have fået.
Ydelsen kan ikke udbetales, hvis der samtidig  

 udbetales en statslig uddannelsesstøtte.
Hvis der til uddannelsen er knyttet  

 løn, suppleres denne om nødvendigt med uddannelsesydelse, så den ledige i alt  

 får et beløb, der svarer til uddannelsesydelsen.
Får den ledige  

 uddannelsesydelse, kan der ikke samtidig udbetales godtgørelse til deltagelse  

 i arbejdsmarkedsuddannelser.
Stk. 2.  Hvis en modtager af uddannelsesydelse samtidig  

 har indtægt eller arbejde, skal uddannelsesydelsen nedsættes efter samme  

 regler om fradrag som i §§ 58, 59, stk. 1 og 3, og 73, stk. 1, i lov om  

 arbejdsformidling og arbejdsløshedsforsikring m.v.
Reglerne om  

 timeoverførsel, mindsteudbetaling og udbetaling for søgnehelligdage samt de  

 særlige regler om udbetaling i forbindelse med arbejdsfordelingsordninger  

 bruges dog ikke.
 Stk. 3.  Beregningsgrundlaget for uddannelsesydelsen  

 ændres ikke, selv om der foretages fradrag for arbejdstimer i  

 udbetalingsperioden.
Praktik § 17.  Uddannelsesydelsen kan fås i  

 erhvervspraktikperioder, hvis de er et naturligt led i uddannelsesforløbet.
 Stk. 2.  Arbejdsdirektøren kan fastsætte nærmere regler  

 om uddannelsesydelse og praktikperioder.
Ansøgning om iværksætterydelse § 18.  En ledig kan få iværksætterydelse, hvis den  

 pågældende etablerer og driver selvstændig erhvervsvirksomhed.
 Stk. 2.  Virksomheden skal være anmeldt til registrering  

 (momsregistreret) hos toldvæsenet.
 Stk. 3.  For virksomheder, der ikke er  

 registreringspligtige efter momsloven, kan arbejdsdirektøren fastsætte regler  

 om anden dokumentation for selvstændig virksomhed, herunder tidsfrister for  

 indsendelse af dokumentationen og tidspunktet for ydelsesperiodens start.
 Stk. 4.  Iværksætterydelse kan fås ved drift af  

 selvstændig virksomhed alene eller sammen med andre, uanset hæftelsesform.
 § 19.  For at få iværksætterydelse skal den ledige  

 udfylde et ansøgningsskema.
§ 20.  Den ledige skal indsende ansøgningsskemaet til  

 arbejdsløshedskassen, som angiver 1. hvornår kassen har modtaget ansøgningen og 2. indtil hvilken dato den ledige opfylder  

 arbejdskravet efter § 55 eller § 72 i lov om arbejdsformidling og  

 arbejdsløshedsforsikring m.v.
Stk. 2.  Den ledige sender herefter ansøgningen til  

 arbejdsformidlingen til godkendelse.
Kassen kan efter aftale med den ledige  

 sende ansøgningen til arbejdsformidlingen.
§ 21.  Arbejdsformidlingen godkender ansøgningen om  

 iværksætterydelse, hvis 1. betingelserne i § 2 er opfyldt, 2. den ledige har dokumenteret, at den selvstændige  

 virksomhed er momsregistreret, jf. dog § 18, stk. 3, 3. ydelsesperioden ikke går mere end 1 år ud over den  

 dato, kassen har oplyst efter § 20, stk. 1, nr. 2, og 4. ydelsesperioden ikke er opbrugt.
Varighed § 22.  Iværksætterydelsen kan fås fra den dag,  

 toldvæsenet har modtaget den lediges ansøgning om momsregistrering, dog  

 tidligst fra den dag, arbejdsløshedskassen modtager ansøgningen om ydelsen,  

 jf. dog § 18, stk. 3.
Stk. 2.  Når arbejdsformidlingen har godkendt eller  

 afslået ansøgningen om iværksætterydelse, skal formidlingen sende en kopi af  

 ansøgningen til arbejdsløshedskassen og den ledige.
Ved godkendelse skal det  

 fremgå, fra hvilken dato ydelsen begynder.
§ 23.  Iværksætterydelsen kan fås, så længe den ledige  

 driver selvstændig virksomhed, dog højst 3 år og 6 måneder, og ikke ud over  

 den periode, hvor den ledige ellers ville være berettiget til forlængede  

 dagpenge på 70 pct. af højeste dagpenge efter § 51 a, stk. 2, i lov om  

 arbejdsformidling og arbejdsløshedsforsikring m.v.
Dette gælder, uanset om  

 den pågældende har selvstændigt bierhverv og i dagpengemæssig henseende ville  

 være underlagt skærpet arbejdskrav.
 § 24.  Iværksætterydelsen kan også fås under sygdom,  

 barsel, sædvanlig ferie m.v., men hævet feriegodtgørelse og midlertidige  

 offentlige ydelser trækkes fra i iværksætterydelsen efter reglerne i lov om  

 arbejdsformidling og arbejdsløshedsforsikring m.v.
 § 25.  Ønsker en ledig ved skift til ny virksomhed  

 eller efter afbrydelse af ydelsen påny at få ydelsen, skal der indsendes en  

 ny ansøgning.
 Stk. 2.  Ved en sådan ansøgning skal  

 arbejdsløshedskassen dokumentere længen af de perioder, hvor der tidligere er  

 udbetalt iværksætterydelse eller uddannelsesydelse, hvis arbejdsformidlingen  

 anmoder om det.
§ 26.  Iværksætterydelsen kan fås under skift til ny  

 virksomhed, hvis der ikke er mere end 1 måned mellem ophøret af den gamle  

 virksomhed og starten af den nye virksomhed.
Ansøgningen om ydelse til den  

 nye virksomhed skal være godkendt inden afslutningen af den tidligere  

 ydelsesperiode.
Overflytning til anden arbejdsløshedskasse § 27.  En ledig, der får udbetalt iværksætterydelse,  

 skal være overflyttet til en arbejdsløshedskasse for selvstændige  

 erhvervsdrivende som fuldtidsforsikret medlem.
En ledig skal flyttes tilbage  

 til sin tidligere arbejdsløshedskasse, hvis den pågældende anmoder om det  

 inden 3 måneder efter ydelsesperiodens ophør.
Den ledige forbliver  

 fuldtidsforsikret, med mindre der er udbetalt iværksætterydelse for under 5  

 uger, eller den pågældende har særlige, vægtige grunde til kun at påtage sig  

 deltidsarbejde.
 Stk. 2.  Direktøren for arbejdsløshedsforsikringen kan  

 fastsætte nærmere regler om overflytning.
Størrelse § 28.  Iværksætterydelsen svarer til 50 pct. af  

 højeste dagpenge efter § 47 i lov om arbejdsformidling og  

 arbejdsløshedsforsikring m.v.
Stk. 2.  Hvis en modtager af iværksætterydelse samtidig  

 har andet arbejde eller indtægt fra andet arbejde, skal iværksætterydelsen  

 nedsættes efter samme regler om fradrag som i §§ 58, 59, stk. 1 og 3, og 73,  

 stk. 1, i lov om arbejdsformidling og arbejdsløshedsforsikring m.v.
Reglerne  

 om timeoverførsel, mindsteudbetaling og udbetaling for søgnehelligdage samt  

 de særlige regler om udbetaling i forbindelse med arbejdsfordelingsordninger  

 bruges dog ikke.
Kombination af uddannelsesydelse og  

 iværksætterydelse § 29.  Den ledige kan skifte fra uddannelsesydelse til  

 iværksætterydelse eller omvendt.
Ved skift til en ny ydelse skal der  

 indsendes en ny ansøgning.
 Stk. 2.  Ved ansøgning om iværksætterydelse efter  

 perioder med uddannelsesydelse trækkes disse fra i den periode, der kan gives  

 iværksætterydelse til, jf. § 23.
 Stk. 3.  Ved ansøgning om uddannelsesydelse efter  

 perioder med iværksætterydelse trækkes disse fra i den periode, der kan gives  

 uddannelsesydelse til, jf. § 12, stk. 3.
 Stk. 4.  Der kan ikke udbetales uddannelsesydelse og  

 iværksætterydelse samtidig.
Udbetaling af ydelserne § 30.  Arbejdsløshedskassen udbetaler  

 uddannelsesydelse eller iværksætterydelse til den ledige på grundlag af en  

 erklæring til brug for udbetaling af ydelsen.
Udbetalingen sker bagud for  

 samme periode, som den pågældende arbejdsløshedskasse udbetaler  

 arbejdsløshedsdagpenge for.
 Stk. 2.  Kassen kan tidligst udbetale en ydelse, når  

 arbejdsformidlingen har godkendt ansøgningen.
Stk. 3.  Kassen kan ikke udbetale uddannelses- eller  

 iværksættelsesydelse for perioder, hvor den ledige er udelukket fra ret til  

 dagpenge.
Hvis kassen har stillet krav om arbejde af en vis varighed, før der  

 kan udbetales dagpenge, kan ydelserne ikke udbetales i en periode, der svarer  

 til dette arbejdskrav.
§ 31.  Arbejdsløshedskassen kan kun udbetale en  

 ydelse, når 1. kassen har modtaget en erklæring til brug for  

 udbetaling, 2. den ledige fortsat er medlem af en kasse, 3. den ledige på tro og love har erklæret, at  

 uddannelsen følges, henholdsvis at seneste momsangivelse er fremsendt, jf.  

 dog § 18, stk. 3, 4. der er foretaget fradrag for arbejde, indtægt eller  

 løn m.m. efter samme regler og på samme grundlag som for dagpenge, jf. §§ 13  

 og 16, stk. 2, henholdsvis §§ 24 og 28, stk. 2, og 5. den ledige på tro og love har erklæret, at  

 vedkommende ikke får en statslig uddannelsesstøtte samtidig med  

 uddannelsesydelsen.
 Stk. 2.  Indtil den ledige har modtaget den første  

 momsangivelse, kan kassen udbetale iværksætterydelse på grundlag af  

 momsregistreringsbevis.
§ 32.  Der kan ikke udbetales uddannelsesydelse til  

 uddannelse i udlandet, medmindre denne uddannelse er led i en uddannelse her  

 i landet.
Det er dog en betingelse, at den uddannelsessøgende har dansk  

 pengeinstitut eller postgirokonto, som arbejdsløshedskassen kan sende ydelsen  

 til.
 § 33.  Direktøren for arbejdsløshedsforsikringen kan  

 fastsætte nærmere regler om beregning af ydelserne, jf. § 16, stk. 2, og §  

 28, stk. 2, samt om udbetaling m.v.
Dagpengeret efter uddannelsesydelse og  

 iværksætterydelse § 34.  Ved ophør af uddannelses- eller  

 iværksætterydelse har den ledige ret til dagpenge efter gældende regler uden  

 eventuel karantæne som følge af dette ophør.
Stk. 2.  Arbejde med iværksætterydelse tæller som  

 ledighed ved beregning af arbejdskravet efter §§ 55 og 72 i lov om  

 arbejdsformidling og arbejdsløshedsforsikring m.v.
Dog tæller de  

 arbejdstimer, der er sket fradrag for i ydelsesperioden, som arbejde.
Stk. 3.  Uddannelse med uddannelsesydelse tæller som  

 ledighed ved beregning af arbejdskravet.
Dog tæller en gennemført  

 erhvervsmæssig uddannelse af mindst 18 måneders varighed som arbejde, jf. §  

 55 eller § 72 samt § 56 i lov om arbejdsformidling og  

 arbejdsløshedsforsikring m.v.
Arbejdstimer, der er sket fradrag for i  

 ydelsesperioden, tæller også som arbejde.
 Stk. 4.  Direktøren for arbejdsløshedsforsikringen kan  

 fastsætte nærmere regler.
Udbetaling m.v. fra staten § 35.  Staten yder hver arbejdsløshedskasse refusion  

 af de udgifter, som kassen i det foregående regnskabsår har afholdt efter  

 kapitel 4, 5 og 7, jf. dog stk. 3.
 Stk. 2.  Til en kasse, som ikke råder over  

 tilstrækkelige midler til løbende at afholde udgifterne til uddannelses- og  

 iværksætterydelse, kan der ydes forskudsbetaling eller a conto-refusion.  

 Direktøren for arbejdsløshedsforsikringen kan fastsætte nærmere regler herom.
 Stk. 3.  § 38, § 79, stk. 3-5, § 80, stk. 1, og § 86,  

 stk. 2, i lov om arbejdsformidling og arbejdsløshedsforsikring m.v. finder  

 tilsvarende anvendelse.
 § 36.  Det reviderede regnskab, den beretning og de  

 andre oplysninger, som hver kasse inden 15. marts skal sende til direktøren  

 for arbejdsløshedsforsikringen, skal tillige omfatte uddannelses- og  

 iværksætterydelse.
Tilsyn § 37.  Direktøren for arbejdsløshedsforsikringen fører  

 tilsyn med arbejdsløshedskassernes udbetaling af uddannelses- og  

 iværksætterydelse efter kapitel 7 i overensstemmelse med de almindelige  

 regler i kapitel 14 i lov om arbejdsformidling og arbejdsløshedsforsikring  

 m.v.
Oplysningspligt og tilbagebetaling § 38.  En modtager af uddannelsesydelse eller  

 iværksætterydelse har pligt til at underrette arbejdsformidlingen henholdsvis  

 arbejdsløshedskassen om forhold, der har betydning for retten til ydelserne.  

 Nærmere regler fastsættes af arbejdsdirektøren henholdsvis direktøren for  

 arbejdsløshedsforsikringen efter forhandling med landsarbejdsnævnet.
 Stk. 2.  Har en modtager af uddannelsesydelse eller  

 iværksætterydelse givet arbejdsformidlingen urigtige oplysninger eller  

 fortiet forhold, der har betydning for retten til ydelserne, kan  

 arbejdsdirektøren bestemme, at disse skal tilbagebetales helt eller delvis.
 Stk. 3.  Har en modtager af uddannelsesydelse eller  

 iværksætterydelse givet kassen urigtige oplysninger eller fortiet  

 omstændigheder, der er af betydning for retten til dagpenge eller beregning  

 af ydelserne, eller i øvrigt mod bedre vidende uberettiget modtaget  

 ydelserne, skal den pågældende tilbagebetale det beløb, der er modtaget med  

 urette.
Klage § 39.  Arbejdsformidlingens afgørelse kan inden 4 uger  

 indbringes for arbejdsdirektøren af den, som afgørelsen vedrører.  

 Arbejdsdirektørens afgørelse kan ikke indbringes for anden administrativ  

 myndighed.
 Stk. 2.  Ministeren kan inden 4 uger efter, at  

 afgørelsen er blevet meddelt, på eget initiativ tage en afgørelse, der er  

 truffet af arbejdsdirektøren, op til nærmere undersøgelse og afgørelse.
Stk. 3.  Arbejdsløshedskassens afgørelse i spørgsmål om  

 uddannelses- og iværksætterydelse kan inden 4 uger indbringes for direktøren  

 for arbejdsløshedsforsikringen af den, som afgørelsen vedrører.
Klagen sendes  

 gennem arbejdsløshedskassen.
Nærmere regler fastsættes af direktøren for  

 arbejdsløshedsforsikringen.
 Stk. 4.  Afgørelser, som direktøren for  

 arbejdsløshedsforsikringen har truffet efter stk. 3, kan inden 4 uger  

 indbringes for ankenævnet for arbejdsløshedsforsikringen af den, som  

 afgørelsen vedrører.
Overgangsbestemmelser § 40.  Ledige, der er ophørt med sidste arbejdstilbud  

 inden 1. juli 1985, har uanset § 3 ret til at vælge endnu et arbejdstilbud  

 efter de hidtidige regler.
 § 41.  Ledige, der har afsluttet sidste arbejdstilbud  

 eller er ophørt med en uddannelsesydelse til unge inden 1. juli 1985 har ret  

 til uddannelsesydelse i op til 2 år eller iværksætterydelse i op til 3 år og  

 6 måneder, jf. §§ 12 og 23. De ledige skal have ansøgt om en ydelse, før de  

 modtager et konkret arbejdstilbud.
 Stk. 2.  Ledige, der vælger uddannelses- eller  

 iværksætterydelse efter stk. 1, stilles med hensyn til længden af de  

 perioder, hvor de kan få ydelserne, som om deres arbejdstilbud eller  

 uddannelsesydelse var afsluttet den 1. juli 1985. Dette gælder, uanset at den  

 periode overskrides, hvor de ledige kunne have fået dagpenge efter § 55 eller  

 § 72, henholdsvis dagpenge på 70 pct. af højeste dagpenge efter § 51 a, stk.  

 2, i lov om arbejdsformidling og arbejdsløshedsforsikring m.v.
 Stk. 3.  Efter afbrydelse eller afslutning af en periode  

 med uddannelsesydelse eller iværksætterydelse har de ledige, der er nævnt i  

 stk. 2, ret til dagpenge, som om ydelsesperioden havde været ledighed, jf.  

 dog § 34. Også ledighed før 1. juli 1985 medregnes ved beregning af  

 dagpengenes størrelse.
§ 42.  Fuldtidsforsikrede ledige, der efter § 41 får  

 udbetalt uddannelsesydelse under en sammenhængende uddannelse af mindst 18  

 måneders varighed, får dagpengeret, som om de ved uddannelsens afslutning  

 havde haft en periode på 26 ugers arbejde i fuld sædvanlig arbejdstid  

 umiddelbart før afslutningen af uddannelsen.
Deltidsforsikrede får  

 dagpengeret, som om de på tilsvarende måde havde haft arbejde i 17 uger.
 § 43.  Ledige, der afslutter et arbejdstilbud efter  

 30. juni 1985, har ret til optagelse på en uddannelsesinstitution forud for  

 ledige, der har afsluttet et arbejdstilbud eller en uddannelsesydelse til  

 unge før 1. juli 1985.
 Stk. 2.  Den enkelte uddannelsesinstitution  

 administrerer fortrinsretten efter stk. 1 på grundlag af den lediges  

 oplysning om, hvornår vedkommende har afsluttet et arbejdstilbud eller en  

 uddannelsesydelse til unge.
 § 44.  Den enkelte arbejdsløshedskasse kan indtil 1.  

 oktober 1985 i fornødent omfang hæve forskud eller a conto-refusion i  

 Danmarks Nationalbank til dækning af udgifterne til uddannelses- og  

 iværksætterydelse fra finanslovkonto § 28.02.02.51.01. Reglerne om udbetaling  

 af forskud og a conto-refusion til dækning af dagpengeudgifter samt om  

 forrentning af disse forskudskonti finder tilsvarende anvendelse.
Ikrafttræden § 45.  Bekendtgørelsen træder i kraft ved  

 bekendtgørelsen i Lovtidende.
 Stk. 2.  Bekendtgørelsen har virkning fra 1. juli 1985.
