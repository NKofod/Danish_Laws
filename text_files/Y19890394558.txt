 Spørgsmålet om retten til feriedagpenge til personer, der jf.
arbejdsløshedsforsikringslovens § 60 har mistet retten til supplerende  

 arbejdsløshedsdagpenge, skal alene afgøres efter bekendtgørelsen om  

 feriedagpenge For et fuldtidsforsikret medlem, hvis ret til supplerende dagpenge er  

 bortfaldet i henhold til arbejdsløshedsforsikringslovens § 60, stk. 1, vil  

 der gælde følgende om retten til feriedagpenge.
 1. Medlemmets status som fuldtids- eller deltidsforsikret pr. 1. april  

 forud for ferieåret er afgørende for opgørelsen af antal dage med  

 feriedagpenge og feriedagpengesatsen, jf. feriedagpengebekendtgørelsens § 3  

 og § 5.
 2. Et medlem, der er faldet for 78-ugers-reglen i  

 arbejdsløshedsforsikringslovens § 60, stk. 1, på tidspunktet for feriens  

 afholdelse, anses for at opfylde kravet i arbejdsløshedsforsikringslovens §  

 75 h, stk. 1, 2. pkt., hvis medlemmet ved fuld ledighed ville være berettiget  

 til dagpenge.
Dette gælder også, hvis medlemmet i henhold til  

 arbejdsløshedsforsikringslovens § 60, stk. 3, kun er berettiget til dagpenge  

 som deltidsforsikret.
Opmærksomheden henledes dog på  

 feriedagpengebekendtgørelsens § 3, stk. 2.
