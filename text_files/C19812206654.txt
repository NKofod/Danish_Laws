(Handelsskoler) Det meddeles herved, at finansministeriet i skrivelse af 12. februar 1981  

 har fastsat følgende regler om ulempeydelser til lærere og ledere ansat ved  

 handelsskolerne:
 »§ 1.  For skemalagt undervisning efter kl. 17.00  

 betales der natpenge og ydelser for todelt tjeneste efter de for statens  

 tjenestemænd gældende regler.
 § 2.  For deltagelse i ekskursioner og studierejser,  

 når disse er godkendt af skolen, ydes der følgende:
 1. For deltagelse på mandage-fredage efter kl. 18 et  

 beløb pr. dag pr. lærer, som udgør 19,30 kr. i grundbeløb, såfremt der  

 deltager 1-2 ansatte pr. klasse, og 15,75 kr. i grundbeløb, såfremt der  

 deltager 3 eller flere ansatte pr. klasse.
 2. for deltagelse på lørdage, søn- og helligdage,  

 grundlovsdag og juleaftensdag godtgørelse efter de for statens tjenestemænd  

 gældende regler på grundlag af de timetal, der fastsættes af  

 ansættelsesmyndigheden.
 De under 1.) nævnte grundbeløb reguleres med henholdsvis 30 og 25 øre pr.  

 dyrtidsportion for hver fulde 3. points udsving i reguleringspristallet ud  

 over 100. Regulering finder sted pr. 1. april og 1. oktober på grundlag af  

 reguleringspristallet for henholdsvis januar og juli.
 § 3.  Ud over foranstående ydelser tilkommer der ikke  

 de pågældende betaling efter de for statens tjenestemænd gældende regler om  

 natpenge, godtgørelse for tjeneste på lørdage, søn- og helligdage, mandage,  

 grundlovsdag og juleaftensdag samt godtgørelse for delt tjeneste.
 § 4.  Reglerne har virkning fra 1. april 1979.«  

 Ved skrivelse af 29. juli 1981 har finansministeriet meddelt, at reglerne på  

 baggrund af de ændringer, der er sket på tjenestemandsområdet med virkning  

fra 1. april 1981 er ændret som følger:
 Den hidtidige § 2 udgår og erstattes af følgende:
 »§ 2.  For deltagelse i ekskursioner og  

 studierejser, når disse er godkendt af skolen, ydes der følgende:
1. For deltagelse efter kl. 18 et beløb pr. dag pr.  

 lærer, som udgør 21,00 kr. i grundbeløb, såfremt der deltager 1-2 ansatte pr.  

 klasse, og 17,15 kr. i grundbeløb, såfremt der deltager 3 eller flere ansatte  

 pr. klasse.
De nævnte grundbeløb forhøjes pr. 1. april 1982 til henholdsvis  

 21,50 og 17,65 kr.
 2. For deltagelse på lørdage, søn- og helligdage,  

 grundlovsdag og juleaftensdag godtgørelse efter de for statens tjenestemænd  

 gældende regler på grundlag af det timetal, der fastsættes af  

 ansættelsesmyndigheden.
De under 1. nævnte grundbeløb dyrtidsreguleres.
Pr. 1. oktober 1980  

 udgjorde dyrtidstillæget henholdsvis 3,85 kr. og 3,20 kr.
Grundbeløbet  

 reguleres herudover med henholdsvis 45 og 35 øre for hver fulde 3 points  

 udsving i reguleringspristallet (januar 1980 = 100) ud over 103. Regulering  

 finder sted pr. 1. april og 1. oktober på grundlag af reguleringspristallet  

 for henholdsvis januar og juli.« P.m.v.
 e.b.
A.
Jahnsen eksp.sekr.
