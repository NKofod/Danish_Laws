 I henhold til bekendtgørelse om generelle bestemmelser for afholdelse af  

 eksaminer ved navigations- og skipperskoler fastsættes som betingelse for  

 indstilling til de ved disse skoler afholdte eksaminer, at de af direktøren  

 foreskrevne kurser er gennemført med tilfredsstillende resultat.
 De enkelte obligatoriske kurser er omhandlet i særlige rundskrivelser, og  

 formålet med denne rundskrivelse er i oversigtsform at klarlægge, hvilke  

 kurser der i henhold til bekendtgørelsen skal være gennemført som betingelse  

 for indstilling til eksamen, og at beskrive de administrative rutiner, der  

 kræves gennemført, for at skolerne overfor direktoratet kan dokumentere, at  

 disse kurser er gennemført som foreskrevet.
 Kystskippereksamen, fiskerskippereksamen af 3. grad.
1. Kursus i praktisk brandbekæmpelse.
Kurset er  

 omhandlet i rundskrivelse om motorlære og brandbekæmpelse.
Kurset er et  

 tre-dages kursus, der afholdes ved godkendte brandskoler.
2. Kursus i motorbetjening.
Kurset er omhandlet i  

 rundskrivelse om motorlære og brandbekæmpelse.
 Kurset skal være gennemført i henhold til sønæringsloven, hvorefter  

 ihændehaver af sønæringsbevis anses at have duelighedsbevis i motorpasning.  

 Betingelse herfor er, at kurset er gennemført,  og at eksamen er  

 bestået.
3. Kursus i brotjeneste.
Kurset afholdes på  

 øvelsesskibe, jvf. rundskrivelse om brotjeneste og rundskrivelse om  

 navigation.
4. Sikkerhedskursus.
Kurset er omhandlet i særlig  

 rundskrivelse herom.
Kurset afholdes normalt i forbindelse med togt med  

 øvelsesskib.
 Sætterskippereksamen, fiskeskippereksamen af 1. grad.
1. Kursus i brotjeneste.
Se tilsvarende kursus under  

 kystskippereksamen og fiskeskippereksamen af 3. grad.
Kurset er en  

 videreudvikling af tidligere kursus under hensyntagen til de med ovennævnte  

 eksaminer forbundne øgede rettigheder.
 Administration ved skippereksaminerne.
Gennemført kursus i praktisk brandbekæmpelse med tilfredsstillende  

 resultat dokumenteres ved indsendelse til direktoratet af »fortegnelse  

 over uddannelsesbeviser« (kursus C). Fortegnelsen indsendes, når kurset  

 er gennemført, jvf. rundskrivelse om uddannelsesbeviser.
Såfremt en  

 kursusdeltager ikke har gennemført de i kurset indlagte øvelser i røgdykning,  

 skal dette anføres på fortegnelsen under »bemærkninger«.
Under  

 forudsætning af gennemført kursus og  af bestået eksamen  udstedes af  

 direktoratet et uddannelsesbevis i forebyggelse af brand og brandbekæmpelse.
 For de resterende kurser indsendes til direktoratet efter gennemført  

 kursus med tilfredstillende resultat en dateret navneliste over de elever,  

 der har gennemført kurset.
 Dokumentationen underskrives af den, der afholdt kurset.
 Skibsførereksamen.
1. Kursus i praktisk brandbekæmpelse.
Se under  

 kystskippereksamen og fiskeskippereksamen af 3. grad.
Kurset lægges i 2.  

 eller 3. skibsførerklasse.
2. Lederkursus i brandbekæmpelse.
Kurset afholdes i  

 henhold til rundskrivelse om maskinlære og brandbekæmpelse til  

 skibsførereksamen.
Kurset afholdes efter kursus i praktisk brandbekæmpelse i  

 2. eller 3. skibsførerklasse.
3. Kursus i motorbetjening.
Se under  

 kystskippereksamen og fiskeskippereksamen af 3. grad.
Kurset lægges i 2.  

 skibsførerklasse.
4. Kursus i brotjeneste i 2. skibsførerklasse og i 3.  

 skibsførerklasse.
Kursets indhold er beskrevet i rundskrivelse om navigation  

 til skibsførerereksamen og rundskrivelse om brotjeneste.
5. Sikkerhedskursus.
Kurset er omhandlet i særlig  

 rundskrivelse herom.
Kurset lægges i 2. skibsførerklasse.
6. Kursus i arbejdsledelse.
Kurset gennemføres som et  

 koncentreret ugekursus i henhold til særlig rundskrivelse herom.
Kurset  

 lægges i 3. skibsførerklasse.
7. Radarsimulatorkursus.
Kurset afholdes i henhold til  

 rundskrivelse om radarsimulatorkursus.
Kurset lægges i 2. skibsførerklasse.
8. ARPA-simulatorkursus.  Kurset afholdes i henhold til  

 rundskrivelse om ARPA-simulatorkursus.
Kurset lægges i 3. skibsførerklasse.
 Administration ved skibsførereksamen.
For samtlige kurser gælder, at indberetning til direktoratet fra skolerne  

 om gennemførte kurser med tilfredsstillende resultat sker på særlig formular  

 samtidig med indstilling til 2. deleksamen for de kurser, der afholdes inden  

 denne eksamen, og samtidig med indstilling til afsluttende deleksamen for de  

 kurser, der afholdes i 3. skibsførerklasse.
Formularen underskrives af  

 skolens forstander.
Dokumentation fra eksterne kursussteder opbevares på  

 skolen.
 Foruden ovennævnte formular indsendes for kursus 1, 7 og 8 formularen  

 »fortegnelse over uddannelsesbeviser« samtidig med indstilling til  

 afsluttende deleksamen, jvf. rundskrivelse om udstedelse af  

 uddannelsesbeviser.
Kurserne nævnt ovenfor er obligatoriske for indstilling til eksamen.
I  

 tilfælde, hvor der foreligger ekstraordinære omstændigheder, kan det efter  

 skriftlig ansøgning fra skolen tillades, at indstilling til eksamen sker,  

 uanset at et kursus ikke er gennemført.
En sådan tilladelse vil i alle  

 tilfælde medføre, at eksamensbevis tilbageholdes, indtil det pågældende  

 kursus er gennemført med tilfredsstillende resultat, med mindre den  

 pågældende dokumenterer på anden måde at have erhvervet de samme kundskaber  

 eller færdigheder, som er målet med vedkommende kursus.
Såfremt en elev på nærmere angivet dato har gennemført et kursus med  

 tilfredsstillende resultat, anses dette kursus fortsat for gennemført i tre  

 år regnet fra datoen for gennemført kursus til datoen for udløb af  

 indstillingsfrist til den deleksamen, hvortil kurset er obligatorisk.
Såfremt  

 et kursus efter skolens valg kan lægges i 2. eller i 3. skibsførerklasse,  

 regnes til datoen for indstilling til 2. deleksamen.
Indstilling til eksamen  

 senere end tre år efter gennemført obligatorisk kursus vil ikke blive  

 accepteret.
 Dog anses kursus i brotjeneste under alle forhold for bortfaldet, hvis den  

 eksamen, for hvilken kurset er obligatorisk, ikke bestås.
En betingelse for at en elev kan anses at have gennemført et kursus med  

 tilfredsstillende resultat er, at den pågældende har fulgt kurset i fuldt  

 omfang.
Dog skal et kortere varende fravær med en for skolen acceptabel grund  

 ikke være til hinder for, at kurset kan anses for gennemført.
Såfremt en  

 kursusdeltager, ved sin adfærd under kurset eller på grund af forsømmelser,  

 efter kursuslederens bedømmelse ikke vil kunne gennemføre kurset med  

 tilfredsstillende resultat, skal dette snarest meddeles på den pågældende  

 gennem skolens forstander med angivelse af årsagen til denne bedømmelse.
 Rundskrivelse nr. 9/85 ophæves.
