Kendelse fra Pressenævnet i sag nr.  

 128/1999 En mand [K] har klaget til Pressenævnet over  

 radioudsendelsen " Koplevs Krydsfelt", der blev udsendt på DR 1 den 31.  

 juli 1999, idet han mener, at god presseskik er tilsidesat.
Der er endvidere  

 klaget over, at DR har afvist at bringe et genmæle.
 " Koplevs Krydsfelt", der var et samtaleprogram af ca. 2  

 timers varighed, havde historikeren  Lene  Kock som gæst i studiet i  

 anledning af at hun havde udgivet en bog med titlen "Racehygiejne i Danmark  

 fra 1929 til 1956". Det fremgik bl.a. af udsendelsen, at:
" Koplev: Hvad er det en [K's far] og de danske  

 læger bliver fascineret af hos tyskerne? Altså, hvad er det de  

 kan? Lene  Kock: De er dygtige, de er solide, de er  

 veldokumenterede, og de er grundige.
Og så er de danske genetikere, de  

 danske psykiatere, de er jo lige så bekymrede for  

 befolkningskvaliteten, som tyskerne er.
Altså hele det der  

 antisemitiske er slet ikke slået igennem i den tyske sterilisationslov,  

 eller det er faktisk ikke noget, der rigtig står noget om, men man  

 kender jo hinanden, man har respekt for hinandens arbejder, og man er  

 fascineret af den styrke og beslutsomhed, hvormed tyskerne tager fat om det  

 her brændende samfundsproblem, som befolkningskvaliteten er.
K: Hvis vi nu tager det der med antisemitisme og  

 jøderne ud, som er så utrolig følelsesladet, fordi vi ved  

 et eller andet om, hvordan det ender, og tager sigøjnerne, fordi  

 sigøjnerne havde så vidt jeg kan se af din bog   danske  

 arvelighedsforskere, racehygiejnikere, næsten samme syn på, som  

 tyskerne havde på jøderne, ikke? LK: Ja, det er utroligt svært at diskutere det der  

 med sigøjnerne, fordi K: Det er danskere og sigøjnere, vi taler om  

 nu? LK: Ja, det institut, der blev oprettet i 1938, et  

 institut for human arvebiologi og eugenik, som det hed, der lavede man en  

 stor undersøgelse, som kørte fra 39 til 43, af danske  

 sigøjnere.
Det var en arvebiolog og en psykiater, som sammen lavede  

 den undersøgelse, og deres udgangspunkt er, at sigøjnerne er et  

 samfundsproblem.
Sigøjnerne er jo i høj grad vagabonder og  

 rejser rundt fra sted til sted, har ikke fast bopæl, og de belastede i  

 perioder det offentlige forsørgelsessystem.
Og det var det, der  

 gjorde, det var nemlig ikke Københavns Universitet, der tog initiativ  

 til undersøgelsen, det var faktisk Københavns Kommune, der tog  

 initiativet og bad Arvebiologisk Institut om at lave en undersøgelse  

 af sigøjnerne i København, fordi man ville godt finde ud af ud  

 fra datidens forestillinger om, at sådan nogle asociale typer de var  

 arveligt belastede, om det kunne være sådan, at sigøjnerne  

 var arveligt belastede, og ikke at det var en forklaring på, at de nu  

 stod der, og så ikke kunne klare sig selv og blev  

 forsorgs-trængende og belastede det offentlige servicesystem.
 Og så har jeg undret mig kolossalt over, at den bog  

 den udkommer i 1943, hvor Danmark er besat, og [K's far] skriver en kronik i  

 Politiken i oktober 43, som jo er en ganske særlig måned i  

 verdenshistorien.
 K: Fordi det var den måned, hvor  

 jødeaktionerne blev sat i aktion i Danmark.
LK: Ja, og skriver, at sigøjnerne de er et  

 samfundsproblem, og dermed oplyser man jo for besættelsesmagten, at man  

 har et register over sigøjnere på Arvebiologisk Institut i  

 København, så jeg vil sige, at det er lidt af et mirakel, at det  

 ikke gik galt, fordi tyskerne, værnemagten, kunne jo godt have sagt  

 "det var dog interessant, lad os se engang, om vi ikke kunne få fat i  

 det register, og så på den måde få udryddet  

 sigøjnerne, sådan som man har gjort i Tyskland.
Det er en meget,  

 meget besynderlig historie, som både har meget positive træk og  

 meget uhyggelige træk.
Og i den forbindelse er det så meget  

 vigtigt for mig at understrege, at der var intet i hverken professor [K's  

 far] eller det danske Arvebiologiske Institut, som var antisemitisk eller  

 protysk. [K's far], han gjorde en kæmpe indsats for i adskillige  

 tilfælde at redde danske jøder fra tysk forfølgelse ved  

 at udskrive stamattester, afstamningsattester lavede han, hvor han skriver om  

 folk, der er på vej til Sverige, de skal ha' en attest i hånden  

 for at klare sig, at de er af glimrende nordisk race.
Og det gør han  

 selvfølgelig, fordi han er dansk, og han er ikke tilhænger af  

 noget, der ligner diskriminationer over for jøder.
Så det er  

 nogle meget, meget komplicerede sfærer og sammenhænge, vi snakker  

 om.
 K: Og fordi han heldigvis   eller tilfældigvis  

 ikke så jøderne som et samfundsmæssigt problem.
 LK: Ja, det kan man så sige - heldigvis eller  

 tilfældigvis.
K: For det kan man jo så sige, at det var de jo  

 på mange måder i Polen, ku' man vel så ha' sagt, hvor de  

 var et proletariat, der levede isoleret   ikke talte landets sprog, der kunne  

 man jo godt ha' brugt samme kriterier. [K's far] kunne have lavet sine  

 undersøgelser i de polske landsbyer, ikke? Og nået til et  

 sigøjnerresultat? LK: Nu siger du noget, jeg egentlig slet ikke har vovet at  

 tænke K: Vi skal lige runde den der nazistiske historiske  

 vinkel af. [K's far] offentliggør så i oktober 43 sin  

 undersøgelse og kronikken osv. osv.
Men han er også med, den  

 skal lige med i hvert fald for min skyld og for at få det rundet af,  

 han er faktisk også med til efter krigen i 45 at rehabilitere sine  

 tyske kollegaer, som har siddet på racehygiejnisk Institut i Tyskland,  

 som så vidt jeg kan skønne ud fra din bog, og hvis jeg husker  

 rigtigt, nu kan du jo rette mig, har modtaget materiale fra dr.  Mengele, som  

 lavede forsøg i koncentrationslejren, arvelighedsforsøg  

 på levende mennesker i koncentrationslejrene, så de kan ikke have  

 været uvidende om, at der skete et eller andet.
Jeg ved godt, at de  

 siger bagefter, at de havde ikke fingrene nede i det der med kz-lejrene, de  

 vidste ikke noget om det.
Men de kan ikke have været uvidende om, at  

 det materiale, de fik fra dr.  Mengele fra Auschwitz i hvert fald ikke var  

 fremskaffet på den traditionelle lægelige måde.
Alligevel  

 går [K's far] ud i 1945 og siger god for dem, sammen med så vidt  

 jeg husker britiske kollegaer, eller i hvert fald er der nogle andre  

 kollegaer, der går ud og siger god for dem, og de bliver så  

 rehabiliteret, de bliver frikendt oven i købet ved processerne efter  

 krigen, og de indtager så, så vidt jeg kan se i hvert fald 2-3  

 stykker af dem professorat og dør først op i 50erne og 60erne  

 eller sådan noget.
Hvorfor det tror du? LK: Ja, det er jo virkelig noget af...
 K: Og du siger, at han var en hædersmand.
 LK: Ja, det ved jeg nu ikke.
 K: Nej, men.
 LK: Jamen, i en forstand er han, fordi jeg synes, - og jeg  

 vil jo meget nødigt, og jeg synes, det er meget vigtigt, når man  

 er historiker ikke at stå med historiens bagklogskab og sige: Hold da  

 kæft, hvor var det forkert, det de gjorde dengang.
 K: I 1945.
LK: Og hvor ved vi meget bedre.
Men du har ret.
Det er en  

 meget, meget interessant historie den der, og en historie, der er meget  

 svær at retfærdiggøre, - altså de handlinger, de  

 ting han gjorde dengang.
Altså han fik et brev fra de to kollegaer, som K: Tyske kollegaer? LK: To tyske genetikere,  Fritz  Lenz og  Otmar  von  

  Verschuer, og især den sidste,  Otmar  von  Verschuer, han havde  

 altså, som leder af det store genetiske institut i Berlin, haft en  

 meget stor, stor position i det nazistiske Tyskland, var en førende  

 racehygiejniker, agiterede for racehygiejne og var stærkt antisemitisk  

 og skriver altså måned efter måned antisemitiske  

 indlæg i sit blad, Arvelægen, som udkommer, som Danmark i  

 øvrigt abonnerer, altså det danske Arvebiologiske Institut,  

 abonnerer på.
K: Det vil sige, at  Tage  Kemp har læst  

 det? LK: Ja, han har læst de ting, hvis han altså  

 har læst bladet.
Men bladet ligger altså på instituttet, og  

 jeg kan se, at han har fået det med dedikation ved adskillige  

 lejligheder fra  Verschuer selv.  Verschuer havde en meget høj status  

 og prestige og stilling under nazismen og forskede i tvillinger, som jo er et  

 helt centralt område for arvebiologien.
Og han var en meget, meget  

 dygtig forsker, og det var han anerkendt som også før nazismen,  

 og [K's far] havde mødt ham i 1934, da han var på sin store  

 rejse verden rundt, og havde altså et meget, meget positivt indtryk af  

  Verschuer, som en meget dygtig forsker, og tilsvarende med ham, der hedder  

  Fritz  Lenz.
Og det er på en eller anden måde, den eneste  

 måde jeg kan forklare denne her besynderlige begivenhedsrække  

 på, det er ved at sige: [K's far] og de andre forskere dengang har haft  

 et meget, meget skarpt skel i deres hoveder mellem videnskab og politik.
For  

 dem   og for en stor del af hele nachspielet efter krigen   handlede det jo  

 om at sige: Det der var galt med nazismen, det var, at man under et  

 totalitært styre misbrugte videnskaben.
Videnskaben var neutral og  

 objektiv, og den var derfor ikke ansvarlig for, hvordan politikere misbrugte  

 deres resultater.
Og det var sådan set også anbefalingen efter  

 krigen.
Men det er da klart, man kan sige: Hele racehygiejnen er  

 jo et misk mask, et sammensurium af videnskab og politik i sig selv, ikke.  

 Altså det er en praktisk administrativ foranstaltning for at gribe ind  

 over for nogle mennesker, som man betragter som underlødige med  

 videnskaben som legitimation.
Og [K's far] og de danske arvebiologer og  

 racehygiejnikere har jo selv været fuldstændig bevidste om, at de  

 havde en socialpolitisk funktion.
At det var det, der var deres mål.
At  

 de var stolte af det.
Det blev fremhævet gang på gang, at  

 målet med den genetiske forskning, det var at skabe et samfund uden  

 asociale individer, det skriver [K's far] selv.
K: Men der ligger vel også det i det  Lene  Kock,  

 at hvis ikke han havde gjort det   [K's far]   altså anbefalet de der  

 til at fortsætte, fordi det jo kun var en afsporing af det i tiden 1939  

   45, så havde man vel heller ikke kunnet fortsætte med  

 raceforskningen i Danmark, vel? LK: Nu kan jeg nu ikke lide, at du bruger ordet  

 raceforskning, for det var sådan set ikke det, det var.
K.
Nej, det var en smutter.
Arvelighedsforskning.
LK: Ja, det var en smutter, ikke.
Nu kan man sige, at  

 internationalt var dette her den almindelige opfattelse, at man skulle  

 fortsætte videnskabelig forskning også på det  

 arvebiologiske   genetiske område.
 K: Og det gjorde man.
 LK: Og der er [K's far] ikke nogen særlig stor  

 skurk, fordi der havde han jo støtte fra store berømte  

 arvelighedsforskere i den øvrige verden   også til at integrere  

 tyske genetikere i det videnskabelige samarbejde igen.
K: Der var nogen diskussion om? LK: Der var nogle diskussioner, om de skulle inviteres med  

 til en stor kongres i 48 i Stockholm, hvor genetikerne holdt deres store  

 kongres, og der kan man sige, at der var [K's far] en af dem, der sagde, at  

 nu skulle forsoningen gå forholdsvis hurtigt, der var nogle andre, der  

 sagde, at den skulle gå lidt langsommere, men summa summarum var alle  

 jo indstillet på integration, om der gik et, to eller tre eller fire  

 år, så var det sådan set det, der var den store forskel.  

 Det var ikke en principiel forskel.
Det var en forskel, der handlede om, hvor  

 hurtigt skulle samarbejdet genoptages, og på den måde vil jeg  

 alligevel godt forsvare [K's far] lidt, selv om jeg er meget, meget bevidst  

 om, at det var utrolig problematisk, det han gjorde, så syntes jeg  

 måske ikke, at der er nogen grund til at udpege ham som specielt  

 skurkagtig, fordi der mener jeg simpelthen ikke, han handlede anderledes end  

 næsten alle andre gjorde eller ville have gjort.
" Klageren har formuleret følgende  

 genmælekrav:
"Danmarks Radio genudsendte 31. juli i år " Koplevs  

 Krydsfelt", en samtale med  Lene  Kock, og heri omtales lederen af  

 Arvebiologisk Institut fra 1938   1962 professor [faderens navn].
Det siges,  

 at danske arvebiologer i 1943 havde næsten samme syn på de danske  

 sigøjnere, som tyskerne havde på jøderne. [Faderens navn]  

 siges at have bragt sigøjnerne i fare, ved at skrive en kronik i  

 Politiken om dem i oktober 1943. Det siges, at han skrev  

 anbefalingsskrivelser for tyske arvebiologer i 1945.
Herimod bør det anføres, at hverken  

 navn] eller de andre implicerede danske arvebiologer omtalte  

 sigøjnerne med nogen despekt eller fjendtlighed.
Desuden blev den  

 nævnte kronik bragt af Politiken 8. maj 1943, og de nævnte  

 anbefalingsskrivelser blev sendt 9. juni 1947." Klageren har anført, at det er en horribel anklage  

 at sige, at danske arvelighedsforskere havde samme syn på  

 sigøjnere, som tyskerne havde på jøderne, når man  

 ved, hvordan tyskerne så på og behandlede jøderne under  

 anden verdenskrig. [K's far] var meget positivt stemt over for  

 sigøjnerne, og han mente ikke, som oplyst af  Lene  Kock, at  

 sigøjnerne var et samfundsproblem.
Klageren kræver på  

 denne baggrund genmæle og anfører, at han har den  

 fornødne retlige interesse, idet [K's far], der er klagerens  

 afdøde far, var direktør for Institut for Human Arvebiologi, og  

 idet [K's far] tegnede sit fag i Danmark, hvorfor beskyldninger mod danske  

 arvelighedsforskere angår ham direkte, jf. medieansvarslovens § 36,  

 stk. 2.
 Klageren har endvidere anført, at [K's far]s kronik  

 blev bragt i Politiken den 8. maj 1943, og ikke som oplyst i programmet i  

 oktober 1943. Når det videre anføres, at [K's far] via kronikken  

 gjorde besættelsesmagten opmærksom på, at man på  

 Arvebiologisk institut havde et register over danske sigøjnere,  

 så er der tale om, at man beskylder [K's far] for en meget alvorlig  

 forbrydelse, idet man påstår, at han udsatte de danske  

 sigøjnere for livsfare.  Lene  Kock har ikke nogen beviser for disse  

 krænkende oplysninger, der ikke er tilstrækkeligt  

 efterprøvet, og indklagede har herved overtrådt reglerne for god  

 presseskik.
Klageren har endelig anført, at det var i 1947, at  

 far] afgav en udtalelse om to tyske arvebiologer og ikke i 1945, som  

 oplyst i udsendelsen.
At [K's far] afgav sådanne udtalelser kan nu med  

 bagklogskabens klare øjne kritiseres, fordi man senere har fundet ud  

 af, at i hvert fald en af forskerne ( Verschuer) havde modtaget  

 forskningsmateriale fra  Mengeles koncentrationslejrforsøg.
Der var  

 derimod intet at bebrejde [K's far], da udtalelserne blev afgivet, og han  

 udtalte sig kun om deres forskningsmæssige indsats indtil krigen.
Danmarks Radio har anført, at udtalelsen, om at  

 danske arvelighedsforskere havde næsten samme syn på  

 sigøjnerne, som tyskerne havde på jøderne, skal ses i den  

 sammenhæng, som udtalelsen fremsættes i, nemlig i forbindelse med  

 omtalen af en undersøgelse af danske sigøjnere i  

 København, som fremhævede nogle karakteristika ved  

 sigøjnerne.
Hertil kommer at udtalelsen vedrører samtlige  

 danske arvelighedsforskeres syn på sigøjnerne og ikke kun [K's  

 fars], hvorfor kravet om retlig interesse i medieansvarslovens § 36, stk. 2,  

 ikke er opfyldt.
 Danmarks Radio erkender, at dateringen af [K's far]s  

 kronik i Politiken er forkert, idet den ikke blev bragt i oktober 1943, men i  

 maj 1943, men Danmarks Radio mener ikke, at fejldateringen er  

 afgørende for indholdet af diskussionen i programmet.
Danmarks Radio anfører endvidere, at  Lene  Kock i  

 umiddelbar forlængelse af oplysningerne om [klager far]s kronik fra  

 oktober 1943 fremhæver, at "der var intet i hverken Professor [klager  

 far]s eller det Danske Arvebiologiske Institut, som var antisemitisk eller  

 Protysk", og at [K's far] hjalp danske jøder ved at udskrive  

 stamattester.
Set i en større sammenhæng kommer  Lene  Kock  

 således ikke med urigtige beskyldninger mod [K's far], og Danmarks  

 Radio har ikke handlet i strid med god presseskik.
Danmarks Radio anfører, at det er korrekt, at  

 anbefalingsskrivelserne blev sendt i 1947 og ikke som oplyst i programmet i  

 1945, men at fejlen i dateringen ikke flytter programmets indhold på  

 afgørende vis.
Danmarks Radio bestrider således, at programmet  

 indeholder krænkende oplysninger, som skulle have været  

 efterprøvet ved forelæggelse for klager inden udsendelsen, og  

 Danmarks Radio mener ikke at have handlet i strid med god presseskik.
 Danmarks Radio mener endvidere ikke, at der bringes  

 alvorlige anklager mod [K's far] i programmet, eller at der fremsættes  

 fejlagtige oplysninger af faktisk karakter, som skulle berettige klageren til  

 at få bragt et genmæle, jf. medieansvarslovens § 36.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Kaare R.  

 Skou og Kirsten Dyregaard.
 Pressenævnet udtaler:
Ifølge medieansvarslovens § 36, stk. 2, kan  

 anmodning om genmæle fremsættes af den, oplysningerne  

 vedrører, eller efter dennes død af de nærmeste  

 pårørende.
Da klager er søn af afdøde [navn], har  

 han den fornødne retlige interesse i at kræve et genmæle  

 over for programmets udtalelser, for så vidt de angår [K's far]  

 og den forskning, han udførte som leder af Dansk Arvebiologisk  

 Institut.
I programmet anføres to faktisk forkerte  

 oplysninger, nemlig oplysningen om, at [K's far]s kronik blev bragt i oktober  

 1943, "som jo er en ganske særlig måned i verdenshistorien, fordi  

 det er den måned, hvor jødeaktionerne blev sat i aktion i  

 Danmark", mens den korrekte datering var i maj 1943, samt oplysningen om, at  

 far] afgav to anbefalingsskrivelser om tyske genetikere i 1945, mens det  

 korrekte tidspunkt var i 1947. Danmarks Radio har erkendt disse fejl.
Til  

 trods for, at det i programmet fremhæves, at [K's far] ikke var  

 antisemitisk eller protysk, og at han hjalp danske jøder ved at  

 udskrive stamattester til dem, finder Pressenævnet, at specielt  

 dateringen oktober 1943 er en faktisk forkert oplysning, der er egnet til at  

 påføre [K's far]s eftermæle skade af betydning, og at  

 klageren derfor har krav på at få bragt et genmæle, jf.  

 medieansvarslovens § 36.
Da det ikke af kronikken kan udledes, at [K's far]  

 betragtede sigøjnerne som et problem for samfundet på linie med  

 tyskernes opfattelse af jøderne, er klageren ligeledes berettiget til  

 et genmæle efter medieansvarslovens § 36 for denne udtalelse.
Det  

 bemærkes herved, at ordene "danske arvelighedsforskere" fremstår  

 således, at også [K's far] er omfattet heraf.
 Det forhold, at  Lene  Kock i programmet udtaler, at [K's  

 far] bragte de danske sigøjnere i livsfare med sin kronik i Politiken,  

 er efter Pressenævnets opfattelse en vurdering, som ikke kan berettige  

 til et genmæle, og som i en radioprogram som det foreliggende,   hvor  

 der tilkommer de deltagende en betydelig frihed til at fremkomme med egne  

 synspunkter   ikke er en tilsidesættelse af god presseskik.
 I medfør af medieansvarslovens § 39 og § 49  

 pålægges det herefter den ansvarshavende redaktør af  

 Danmarks Radio at offentliggøre følgende:
 "Kendelse fra Pressenævnet.
I programmet " Koplevs Krydsfelt" den 31. juli 1999, der  

 var en samtale med historikeren  Lene  Kock om hendes bog "Racehygiejne i  

 Danmark fra 1929 til 1956", blev det nævnt, at den danske genetiker,  

 professor [K's far] i oktober 1943 skrev en kronik i Politiken om forskning i  

 danske sigøjneres forhold.
Kronikken skulle efter det oplyste vise, at  

 far] betragtede sigøjnerne som et samfundsproblem på samme  

 måde, som tyskerne betragtede jøderne.
Det blev også  

 nævnt, at [K's far] i 1945 skrev anbefalingsskrivelser til to tyske  

 genetikere, således at disse kunne genoptages i det internationale  

 forskningsmiljø.
 [Den omtaltes] søn har klaget til  

 Pressenævnet, der pålægger Danmarks Radio at bringe  

 følgende:
 "Genmæle.
 Den kronik, der blev omtalt i udsendelsen, blev skrevet af  

 far] og bragt i Politiken den 8. maj 1943 og ikke   som nævnt i  

 udsendelsen   i oktober 1943, da jødeaktionerne blev sat i værk.  

 Det kan ikke af kronikken udledes, at [K's far] betragtede sigøjnerne  

 som et problem for samfundet på linie med tyskernes opfattelse af  

 jøderne.
Det siges endvidere i udsendelsen, at [K's far] skrev  

 anbefalingsskrivelser til tyske arvebiologer i 1945. Disse skrivelser blev  

 imidlertid først udfærdiget i 1947." København den 12. januar 2000.
Per Sørensen, Aage Lundgaard, Kaare R.
Skou og  

 Kirsten Dyregaard".
 Afsagt den 12. januar 2000.
