 I medfør af § 1, stk. 4 og §§ 7 a og 7 b i lov om offentlig  

 mobilkommunikation (GSM-mobilnet), jf. lovbekendtgørelse nr. 473 af 1. juni  

 1994, samt § 2, stk.4 og §§ 9, 10 a og 10 b i lov om visse forhold på  

 telekommunikationsområdet, jf. lovbekendtgørelse nr. 474 af 1. juni 1994,  

 fastsættes:
Anvendelsesområde § 1.  Denne bekendtgørelse omfatter betingelserne for  

 provisioner og markedsføringstilskud, der fra den 25. juli 1994 ydes fra  

 operatører af offentlige mobilkommunikationsnet til forhandlere for  

 sidstnævntes medvirken ved indgåelse af abonnementsaftaler.
Definitioner § 2.  Ved operatører af offentlige  

 mobilkommunikationsnet forstås Stk. 2.  Ved forhandlere forstås juridiske eller fysiske  

 personer, herunder operatørens egne datterselskaber eller dele deraf, der  

 udfører opgaver for de i stk. 1 nævnte operatører i forbindelse med indgåelse  

 af abonnementsaftaler.
 Stk. 3.  Ved en abonnementsaftale forstås en aftale om  

 en ny tilslutning til operatørens net og som blandt andet indebærer  

 oprettelse af et aktivt mobiltelefonnummer i nummerserierne 30 bc de fg (NMT)  

 eller 40 bc de fg (GSM).
 Stk. 4.  Ved provisioner og markedsføringstilskud  

 forstås alle former for betalinger, som en operatør yder til en forhandler i  

 forbindelse med sidstnævntes medvirken ved indgåelse af abonnementsaftaler  

 til operatørens net.
Provisioner § 3.  Såfremt der ydes provision til en forhandler,  

 skal provisionen ydes enten som en fast provision, en variabel provision  

 eller som en kombination af begge dele.
 Stk. 2.  Fast provision kan alene ydes pr. indgået  

 abonnementsaftale og må for den enkelte abonnementsaftale maksimalt udgøre  

 500 kr. ekskl. moms.
 Stk. 3.  Variabel provision kan ydes efter eksempelvis  

 volumen (antal indgåede abonnementsaftaler over en periode) eller efter  

 fremtidigt trafikforbrug (airtime) genereret af det pågældende abonnement og  

 må for den enkelte abonnementsaftale maksimalt udgøre 250 kr. ekskl. moms.
Stk. 4.  Variabel provision skal i givet fald udbetales  

 til forhandleren ikke senere end et halvt år efter indgåelse af  

 abonnementsaftalen.
Såfremt den variable provision ydes efter fremtidigt  

 trafikforbrug (airtime), kan udbetalingen dog afvente opgørelsen af den  

 trafik, der er ført fra det pågældende abonnement i indtil 6 måneder fra  

 abonnementsaftalens indgåelse.
 Stk. 5.  Variable provisioner vedrørende  

 abonnementsaftaler indgået før den 25. juli 1994 og som ikke er i  

 overensstemmelse med bestemmelserne i stk. 3 og stk. 4 kan ydes på hidtidige  

 vilkår indtil udløbet af den i den enkelte forhandleraftale indeholdte  

 opsigelsesfrist.
Markedsføringstilskud § 4.  Operatører kan yde tilskud til forhandlere til  

 dækning af markedsføringsomkostninger i forbindelse med indgåelse af  

 abonnementsaftaler.
 Stk. 2.  Markedsføringstilskud må kun ydes, hvis de kan  

 begrundes i de af den pågældende forhandler faktisk afholdte og dokumenterede  

 udgifter.
 Stk. 3.  I perioden 25. juli 1994 - 31. december 1994 og  

 efterfølgende perioder a 6 måneder må det samlede markedsføringstilskud til  

 en forhandler ikke overstige i gennemsnit 250 kr. ekskl. moms pr. indgået  

 abonnementsaftale hos forhandleren.
Diverse bestemmelser § 5.  Provisioner og markedsføringstilskud kan  

 gradueres, men skal ydes på åbne og ikkediskriminerende vilkår.
 Stk. 2.  Aftaler, der indgås mellem operatører og  

 forhandlere om sidstnævntes medvirken ved indgåelse af abonnementsaftaler,  

 skal indsendes til Telestyrelsen senest samtidigt med aftalens ikrafttræden.
 § 6.  Såfremt der stilles et krav om, at en forhandler  

 skal præstere en vis minimumsafsætning for at kunne antages som forhandler,  

 må dette krav ikke overstige 50 abonnementsaftaler pr. kvartal.
 Stk. 2.  Opsigelse af forhandleraftale som følge af  

 manglende opfyldelse af minimumsafsætning kan tidligst ske til udløb 12  

 måneder efter indgåelse af aftale indeholdende bestemmelse om  

 minimumsafsætning.
 § 7.  Operatører skal på begæring meddele  

 Telestyrelsen enhver oplysning om egne forhold, som er af betydning for  

 administrationen af denne bekendtgørelse.
 § 8.  Klager over overtrædelser af bekendtgørelsens  

 bestemmelser rettes til Telestyrelsen.
 Stk. 2.  Konstateres overtrædelse af bekendtgørelsens  

 bestemmelser kan Telestyrelsen meddele den pågældende operatør påbud om at  

 indrette sig efter bekendtgørelsens bestemmelser.
Straffebestemmelser § 9.  Ministeren for kommunikation og turisme kan  

 tilbagekalde koncession eller særrettighed hvis påbud givet i medfør af § 8,  

 stk. 2, ikke efterleves.
 Stk. 2.  Ministeren for kommunikation og turisme kan  

 pålægge en operatør dagbøder med henblik på at fremtvinge, at påbud givet i  

 medfør af § 8, stk. 2, efterleves.
 § 10.  Med bøde straffes den, der overtræder §§ 3-8.
Stk. 2.  Er overtrædelsen begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges kommunen eller det kommunale fællesskab  

 bødeansvar.
 § 11.  I tilfælde omfattet af § 10, kan ministeren for  

 kommunikation og turisme eller den, ministeren bemyndiger dertil,  

 tilkendegive overfor den pågældende, at sagen kan afgøres uden retslig  

 forfølgning, hvis den pågældende erkender sig skyldig i overtrædelsen og  

 erklærer sig villig til inden for en nærmere angiven frist, der efter  

 skriftlig begæring kan forlænges, at betale en i tilkendegivelsen angivet  

 bøde.
 Stk. 2.  Med hensyn til den i stk. 1, nævnte  

 tilkendegivelse finder bestemmelsen i retsplejeloven om indhold af  

 anklageskrift tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
Ikrafttræden § 12.  Bekendtgørelsen træder i kraft den 25. juli  

 1994.
