 Dette cirkulære indeholder retningslinier for AFs indberetning til  

 produktionsstatistikker over arbejdsformidlingens aktiviteter i forbindelse  

 med gennemførelsen af lov nr. 434 om en aktiv arbbejdsmarkedspolitik af 30.  

 juni 1993 og lov nr. 435 af 30. juni 1993 om orlov, med senere ændringer.
 Produktionsstatistikkens indhold.
 Indholdet i og metoder for opgørelse af produktionsstatistikken er  

 revideret i forhold til tidligere udsendt Af-cirkulære 10/94 af 28. november  

 1994 samt den i juni 1995 udsendte »Rapport fra arbejdsgruppen  

 vedrørende justering af produktionsstatistikken«, hvor bl.a.  

 konsekvenserne af de senest gennemførte ændringer af lov om aktiv  

 arbejdsmarkedspolitik (lov nr. 1085 af 27. december 1994) er integreret i  

 produktionsstatistikkerne.
 Styrelsen har på denne baggrund foretaget ændringer i definitioner og  

 opgærelsesgrundlaget for indberetningen til produktionsstatistikken på  

 følgende *-markerede områder:
 AFs ordinære virksomhed:
- Ordinære ordrer - Virksomhedsbesøg Kontakt med de arbejds- og uddannelsessøgende:
- Åbne tilbud Individuelle samtaler - Kollektive arrangementer* Individuelle handlingsplaner:
- Individuelle handlingsplaner* Aktivering:
- Vejledning * - Jobtræning * - Særlig tilrettelagt jobtræning* - Individuel jobtræning* - Etableringsydelse (ETY) * - Uddannelse * - Fravalg af tilbud * Orlov og rotation:
- Uddannelsesorlov og rotation - Sabbatorlov og rotation - Børnepasningsorlov og rotation - Bevilgede jobrotationsprojekter med AF-/RAR-midler * - Påbegyndte jobrotationsprojekter via AF * - Uddannelsesordninger og jobrotationsordninger iøvrigt Opmærksomheden henledes på, at afløbsaktiviteten i henhold til  

 ATB-lovgivningen ikke længere vil indgå i produktionsstatistikkerne.
 Opgørelsesgrundlag og krav til registrering.
 Definition, indsamlingsform og tællingskriterier for hvert enkelt tal i  

 produktionsstatistikkerne fremgår af Bilag 1.
 Der er ved fastlæggelse af disse retningslinier lagt vægt på, at der i  

 videst muligt omfang sker en edb-baseret indberetning.
Dette stiller store krav dels til brugen af AF-Match og dels til  

 regionernes datadisciplin.
I den sammenhæng skal regionerne være særligt  

 opmærksomme på, at de oplysninger (koder m.v.), der er grundlaget for  

 indberetninger til produktionsstatistikkerne, registreres systematisk og  

 løbende i AF-Match.
Det er afgørende for anvendelsen af produktionsstatistikken, at eventuelle  

 registreringsmæssige efterslæbsproblemer minimeres mest muligt.
Styrelsen  

 skal derfor - på baggrund af erfaringerne med indberetning til  

 produktionsstatistikkerne i 1994 og 1995 - indskærpe, at regionerne fortsat  

 er specielt opmærksomme på de registreringsmæsige krav i relation til  

 opgørelse af antallet af påbegyndte i (tilgangen til) aktivitetsordninger.
En  

 minimering af efterslæbet i opgørelsen af tilgangen forudsætter, at en  

 aktivitets status for IHP'en ændres fra »planlagt« til  

 »iværksat« på aktivitetens faktiske startdato.
 Indførelsen af kontaktkoden 0-25 (annulering af tidligere indberetning),  

 som A-kassen indberetter til AF når beskæftigelseskravet er opfyldt, betyder,  

 at allerede registrerede oplysninger ikke må slettes fra AF-Match, men at de  

 derimod skal arkiveres, så de fortsat kan indgå i de statistiske opgørelser.
For at sikre en korrekt opgørelse af de lediges delperiodeplacering i  

 produktionsstatistikkerne er det afgørende at fastholde en høj datadisciplin  

 i AF-Match.
Det betyder bl.a., at der ved manuel opdatering af oplysninger om  

 delperiodeplaceringen skal ske en sammenhængende ajourføring både af  

 0-kontaktkoden og »delperiode-feltet« i skærmbillede A.25.11.
 Indberetningsprocedurer vedr. den kvartalsvise  

 produktionsstatistik.
Det fremgår af opgørelsesgrundlaget for den kvartalsvise  

 produktionsstatistik i bilag 1, at indberetning af oplysninger stort set vil  

 være baseret på centrale edb-udtræk fra AF-Match, A-virk og  

 Uddannelsesdatabasen.
En del af indberetningen vil dog, jf. vedlagte bilag 1,  

 fortsat skulle foretages manuelt på følgende områder:
- Besøgende i AFs Åbne tilbud, - Bevilgede jobrotationsprojekter med AF-/RAR-midler I forhold til det tidligere AF-cirkulære er de eneste ændringer af de  

 manuelle opgørelse foretaget på området for »Bevilgede  

 jobrotationsprojekter med AF-/RAR-midler«, hvor der fra 1. kvartal 1996  

 skal foretage indberetning af flere oplysninger om de offentlige og private  

 virksomheder, der deltager i jobrotationsprojekter, herunder  

 erstatningsarbejdskraften.
Indberetningen skal foretages via 2 skemaer, jf. bilag 2, der erstatter  

 tidligere halvårlige opgørelser af »uddannelse og rotationsordninger  

 iøvrigt«.
Skema 1 opgør antallet af private og offentlige  

 jobrotationsprojekter fordelt på beskæftigede og ledige.
Skema 2 opgør  

 antallet af deltagere i private- og offentlige jobrotationsprojekter fordelt  

 på beskæftigede og ledige.
 Skemaerne til den manuelle indberetning for 1995 skal indberettes  

 kvartalsvist, jf. bilag 2.
Som noget nye vil en del af indberetningen vedr. jobrotation indberettes  

 som »Påbegyndte i jobrotationsordning via AF« fra 1. januar 1996.  

 Opgørelser vil følgeligt blive baseret på oplysninger, som AF-regionerne skal  

 registrere i AF-Match.
Det drejer sig om beskæftigede, der i henhold til §  

 88a får støtte til deltagelse i uddannelse som led i jobrotation, og om  

 personer, der er på uddannelsesorlov som led i jobrotation.
Det kræver, at  

 AF-regionerne anvender de koder, som er oprettet på dette område, jf.  

 AF-Match Info-brev nr. 240, herunder at der foretages særlig markering i  

 A-Virk af de virksomheder, som deltager i jobrotationsprojekter.
Edb-udtræk fra Af-Match til den kvartalsvise produktionsstatistik  

 foretages centralt og sendes i skematisk form til høring/godkendelse i  

 regionerne.
Skemaerne returneres til AMS med en kvittering og eventuelle  

 korrektioner.
Det skal bemærkes, at små og ubetydelige forskelle ikke skal  

 korrigeres.
Regionerne skal derimod være opmærksomme på korrektion/justering  

 af større afvigelser mellem regionens egne opgørelser og de udsendte  

 edb-udtræk.
Disse forskelle kan skyldes særlige administrative forhold i  

 regionerne.
I forbindelse med regionernes godkendelse og eventuelle  

 korrektion bedes der taget højde for forhold af denne karakter.
Efterfølgende vil styrelsen gennem supplerende landsdækkende edb-kørsler  

 forestå endelig ajourføring af indberetningen for hvert enkelt kvartal.
Det  

 vil ske 2 måneder efter kvartalets afslutning, dvs. primo marts, juni,  

 oktober og december.
 Datamaterialet i AF-Match benyttes endvidere til den kvartalsvist opgjorte  

 ordrestatistik,. der er en opgørelse af nyanmeldte samt ubesatte jobs hos AF,  

 fordelt på AF-regioner og brancher.
De centrale udtræk fra AF-Match bliver foretaget den 1. mandag efter  

 kvartalets afslutning og herefter udsendt til AF-regionerne.
AF-regionernes  

 validerede tal med kvittering/godkendelse samt de manuelle  

 indberetningsskemaer skal være Arbejdsmarkedsstyrelsen i hænde ca. en uge  

 efter regionens modtagelse.
 Tidsfrister for indberetningen fremgår af bilag 2.
 Indberetningsprocedurer vedr. den månedlige produktionsstatistik.
 Den månedlige produktionsstatistik vil ligesom den kvartalsvise være  

 baseret på centrale edb-udtræk fra AF-Match, A-Virk og Uddannelsesdatabasen.  

 Der indgår ingen manuelle indberetninger i den månedlige opgørelse, som til  

 gengæld indeholder bestandsopgørelser over de forskellige aktiviteter.  

 Tallene i de månedlige opgørelser revideres 3 måneder bagud i forbindelse med  

 udarbejdelsen af den kvartalsvise produktionsstatistik.
 Dette cirkulære erstatter tidligere udsendte AF-cirkulære nr. 10/94 af 28.  

 november 1994 ang. indberetning til den kvartalsvise produktionsstatistik  

 over AFs indsats i gennemførelsen af lov om en aktiv arbejdsmarkedspolitik og  

 lov om orlov.
 P.S.V.
 E.B.
