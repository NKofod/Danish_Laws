(Til håndarbejdsseminarierne,  

 børnehave- og fritidspædagogseminarierne samt  

 socialpædagogiske seminarier) Det skal hermed meddeles, at der mellem finansministeriet og  

 Centralorganisationerne CO I, CO II og LC er indgået aftale om indregning af  

 tid til sikkerhedsarbejde i tjenestetiden for lærere, jfr. vedlagte eksemplar  

 af aftale af 29. juni 1982.
 Aftalen, der har virkning fra 1. august 1982, gælder for  

 undervisningsområder med pligtigt timetal, herunder samtlige seminarier m.v.
 Som det fremgår af aftalens § 2, stk. 1, vil det arbejdstimetal, der  

 medgår til sikkerhedsarbejdet for lærere, kunne indregnes i tjenestetiden  

 efter de i stk. 2-4 anførte regler.
 Der er på indeværende tidspunkt ikke truffet aftale om, hvor megen tid der  

 skal medgå til sikkerhedsarbejdet, men forhandlinger herom påregnes om kort  

 tid indledt mellem undervisningsministeriet og vedkommende  

 personaleorganisation.
 Som en overgangsordning for undervisningsåret 1982/83 vil der imidlertid  

 kunne ske betaling for udførelse af sikkerhedsarbejdet efter de for området  

 gældende regler.
Som grundlag for betalingen skal anvendes den i aftalens § 2 omhandlede  

 opgørelse over arbejdstimetallet.
Det bemærkes herved, at nævnte opgørelse  

 skal finde sted ved undervisningsårets slutning, og at der skal ske omregning  

 fra arbejdstimetal til undervisningstimetal med faktoren 0,5.
 På denne baggrund skal man anmode institutionen om at registrere  

 tidsforbruget for den enkelte sikkerhedsrepræsentant for undervisningsåret  

 1982/83 - såvel den tid der ligger i den skemalagte undervisning som den tid,  

 der måtte ligge uden for denne.
 P.m.v.
 e.b.
Kr.
Lund-Andersen fm.
