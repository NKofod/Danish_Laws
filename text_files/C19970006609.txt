Aktieudbytte fra Malaysia 1. I Malaysia beskattes selskaber med en fast sats.  

 Ved udbetaling af udbytte har malaysiske selskaber ret til at tilbageholde  

 samme procent heraf til betaling af denne skat, som anses for en  

 selskabsskat.
 I henhold til artikel X i dobbeltbeskatningsoverenskomsten med Malaysia  

 frafalder kildelandet beskatningen af aktieudbytter, bortset fra den skat som  

 pålægges selskabets indkomst.
 Efter dobbeltbeskatningsoverenskomstens artikel XXI, stk. 4, skal Danmark  

 herefter indrømme credit for den omhandlede malaysiske selskabsskat (for så  

 vidt udbyttet ikke er fritaget for malaysisk beskatning i henhold til den  

 malaysiske Investment Incentives Act fra 1968).
 Det fremgår af pkt. 19, nr. 3), i Departementets vejledning til  

 overenskomsten af 28. oktober 1974, at creditberegningen efter artikel XXI,  

 stk. 4, er en »til ligningslovens § 33 svarende regel«.
 Det har på denne baggrund hidtil været antaget, at her i landet  

 hjemmehørende aktionærer, der vælger at påberåbe sig overenskomstens artikel  

 XXI, stk. 4, ved indkomstopgørelsen her i landet skal medregne aktieudbytte  

 fra Malaysia med bruttobeløbet.
 2. Landsskatteretten har imidlertid ved en kendelse af  

 21. marts 1997, der vedrørte skatteansættelsen for indkomståret 1993,  

 statueret, at aktieudbytte fra Malaysia - uanset om aktionæren påberåber sig  

 overenskomstens artikel XXI, stk. 4, - alene skal medregnes med nettoudbyttet  

 efter fradrag af malaysisk selskabsskat.
 Kendelsen vil ikke blive indbragt for domstolene.
3. Det må herefter lægges til grund, at aktieudbytte  

 fra Malaysia ved creditberegningen efter dobbeltbeskatningsoverenskomstens  

 artikel XXI, stk. 4, alene skal medregnes med nettoudbyttet efter fradrag af  

 malaysisk selskabsskat.
I tilfælde som det omhandlede kan der herefter ske  

 genoptagelse af skatteansættelserne for indkomstårene 1994, 1995 og 1996.
4. Skattemyndighederne anmodes om at foretage  

 genoptagelse efter ovenstående retningslinier, hvis der ansøges herom, eller  

 forholdet i øvrigt er skattemyndighederne bekendt.
Ansøgning om genoptagelse  

 af skatteansættelserne skal indgives til skattemyndighederne inden udgangen  

 af 1997, på hvilket tidspunkt dette cirkulære bortfalder.
