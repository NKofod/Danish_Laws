Resumé Et ægtepar havde kort efter deres datters fødsel fået konstateret  

 at datteren led af en form for muskelsvind.
Moren søgte herefter kommunen om  

 godtgørelse for tabt arbejdsfortjeneste.
I den forbindelse afgav kommunens  

 lægekonsulent en udtalelse hvoraf det bl.a. fremgik at datteren ville afgå  

 ved  

 døden inden for en periode af ca. 20 år.
Af udtalelsen fremgik at den ikke  

 måtte udleveres til aktindsigt.
I forbindelse med en klage over afgørelsen om  

 tabt arbejdsfortjeneste til det sociale nævn søgte forældrene om aktindsigt  

 og  

 fik tilsendt kopi af lægekonsulentens udtalelse.
Forældrene klagede  

 efterfølgende til ombudsmanden over lægekonsulentens udtalelse.
Ombudsmanden henviste til et grundlæggende princip i  

 dansk forvaltningsret hvorefter en part i en sag har ret til at se alle  

 sagens  

 oplysninger og dokumenter.
Princippet udmøntes dels i reglerne om  

 partsaktindsigt i forvaltningsloven, reglerne om egenacces i  

 offentlighedsloven  

 og nu også i persondatalovens regler om indsigt i personoplysninger.  

 Undtagelse  

 fra dette grundlæggende princip kræver særdeles tungtvejende grunde.
Også  

 lægekonsulentudtalelser som er forblevet interne, bør der efter  

 omstændighederne gives indsigt i.´ På den baggrund havde ombudsmanden svært ved at  

 forstå lægekonsulentens bemærkninger om at hans notat absolut ikke er  

 beregnet  

 for andet end sagsbehandlere i kommunen ....
Ombudsmanden udtalte at lægekonsulenter ligesom andre  

 sagsbehandlere skal være opmærksom på at de notater de laver, ofte er  

 undergivet indsigt efter de nævnte regelsæt.
Konsulenterne skal endvidere  

 være  

 opmærksom på at de ikke selv afgør spørgsmål om indsigt, og at deres  

 eventuelle  

 udtalelser herom ikke er bindende for de besluttende myndigheder.
 Ombudsmanden udtalte endvidere at det havde været  

 ønskeligt om kommunen havde gjort nævnet opmærksom på at der i det oversendte  

 journalmateriale var følsomme oplysninger som forældrene ikke var bekendt  

 med.
 Endelig udtalte ombudsmanden at han var enig med det  

 sociale nævn i at det var beklageligt at nævnet ikke havde været opmærksom på  

 at der var følsomme oplysninger der ikke tidligere var givet aktindsigt i, i  

 lægekonsulentens udtalelse, og at det var beklageligt at forældrenes indsigt  

 i  

 erklæringen ikke var blevet formidlet på en særlig hensynsfuld måde i  

 overensstemmelse med principperne i patientretsstillingslovens § 7.
 Ombudsmanden noterede sig at nævnet for fremtiden for  

 at undgå lignende episoder ville indskærpe over for medarbejdere at der blev  

 udvist større påpasselighed når sagsakter blev sendt til høring. (J.nr.  

 2001-0897-409).
Utilsigtet aktindsigt i lægekonsulentudtalelse.
Formidling  

 efter principper i patientretsstillingslovens § 7 B og C fik  

 den 12. september 1999 en datter, D, der blev født på Centralsygehuset i Y.  

 Den  

 16. december 1999 konstaterede lægerne på sygehuset at D led af kongenit  

 dystrofi, der er en form for muskelsvind.
 B søgte på baggrund af den  

 konstaterede lidelse X Kommune om tabt arbejdsfortjeneste efter servicelovens  

 §  

 29.
Til brug for vurderingen af  

 ansøgningen blev sagen forelagt kommunens lægekonsulent, L.
I en erklæring af  

 20. januar 2000 - der blev indført på kommunens journalark - udtalte  

 lægekonsulenten følgende:
 Ikke udleveres for aktindsigt, iflg.
Lægekons. (L).
 Forvaltningen udbeder sig  

 udtalelse om, hvorvidt klienten henhører under gruppen i h.t. § 28 og 29 i  

 lov  

 om social service, idet der søges om dækning af div. merudgifter i  

 forbindelse  

 med klientens lidelse og samtidig forhold til evt. ansøgning om tabt  

 arbejdsfortjeneste i forbindelse med ophør af barselsorlov, marts 2000.
 Der foreligger skrivelse fra  

 speciallæge i børnesygdomme af 21.12.1999, journalkopi fra Børneafdelingen i  

 (Y) i perioden 16.12.1999.
 Sygehistorie:
4 mdr. gammel pige med  

 velkendt og veldiagnosticeret muskelsvind.
Tilstanden er ubønhørlig  

 fremadskridende, indtil en tilstand, hvor klienten bliver fuldstændig  

 hjælpeløs  

 og formentlig afgår ved døden indenfor en periode på ca. 20 år plus minus  

 nogle  

 år.
 Diagnose:
Dystofia muskularom  

 (muskelsvind) Vurdering:
 Der er tale om en 4 mdr. gammel  

 pige med alvorlig arvelig sygdom medførende total invaliditet og død inden  

 for  

 en periode på ca. 20 år.
 Den 13. februar 2000  

 bevilgede X Kommune B kompensation for tabt arbejdsfortjeneste efter  

 servicelovens § 29 for en periode på 3 måneder fra den 28. februar 2000 til  

 den  

 31. maj 2000. Beløbet udgjorde 12.333 kr. brutto pr. måned minus sparet  

 dagpleje på 1.575 kr.
 B klagede den 17. februar  

 2000 til Det Sociale Nævn for Z Amt over afgørelsen.
Af kommunens brev af 10.  

 marts 2000 til Det Sociale Nævn for Z Amt fremgår at kommunen revurderede  

 sagen  

 og ændrede afgørelsen således at B i stedet fik bevilget 14.336 kr. brutto  

 pr.  

 måned.
Kommunen fastholdt imidlertid at beløbet for sparet dagplejepasning  

 skulle fratrækkes under henvisning til pkt. 112 i Socialministeriets  

 vejledning  

 om sociale tilbud til børn og unge med handicap.
Kommunen fremsendte samtidig  

 sagens akter til nævnet.
Efterfølgende meddelte kommunen at journalmaterialet  

 ved en fejltagelse ikke var vedlagt hvorfor dette blev eftersendt.
 B anmodede herefter det  

 sociale nævn om aktindsigt i sagen og modtog den 21. marts 2000 kopi af  

 sagens  

 akter, herunder X Kommunes journalark indeholdende lægekonsulent Ls  

 erklæring.
B og C blev meget chokerede  

 over lægekonsulent Ls erklæring.
De drøftede den 23. marts 2000  

 erklæringen  

 med lægerne på Centralsygehuset i Y der ikke mente at der var belæg for  

 Ls  

 udtalelse om Ds prognose.
 Den 11. april 2000 tiltrådte  

 Det Sociale Nævn for Z Amt kommunens afgørelse.
 Centralsygehuset i Y sendte  

 den 11. april 2000 en udtalelse til X Kommune hvori der bl.a. stod følgende:
(D)s sygdom er i  

 erklæringen beskrevet, som en alvorlig arvelig sygdom medførende total  

 invaliditet og død indenfor en periode på ca. 20 år.
Dette er en fejlagtig  

 opfattelse af (D)s sygdom. (D) har en medfødt muskeldystrofi, der  

 formentlig  

 ikke vil forværres, men som sandsynligvis vil give (D) fysiske handicaps.
Det  

 er en kronisk sygdom, hvis præcise forløb det på nuværende tidspunkt ikke er  

 muligt at udtale sig sikkert om, bl.a. er det usikkert om (D) opnår normal  

 gangfunktion.
Der er imidlertid intet belæg for at mene, at (D)s sygdom  

 vil  

 føre til total invaliditet og død indenfor en periode på ca. 20 år. Den 26. maj 2000 meddelte X  

 Kommune ved lægekonsulent L og socialformidler ( ) B og C at  

 centralsygehusets  

 brev var taget til efterretning og ville erstatte lægekonsulentens notat  

 hvilket ville fremgå af journalen.
B og C klagede den 23.  

 oktober 2000 til X Kommunes borgmester over lægekonsulent Ls vurdering  

 af D.  

 Borgmesteren svarede den 2. november 2000 at han ikke havde kompetence til at  

 kritisere autoriseret personales faglige vurderinger, men at han alene kunne  

 påse om sagsbehandlingen havde fulgt god forvaltningsskik.
Borgmesteren  

 anførte  

 endvidere at han ud fra sociale og menneskelige hensyn synes at det var en  

 god  

 beslutning at forvaltningen havde valgt at lade centralsygehusets vurdering  

 af  

 diagnosen ligge til grund for sagsbehandlingen.
I øvrigt udtrykte  

 borgmesteren  

 forståelse for at sagen havde gjort et meget ubehageligt indtryk på B og C.
 Sundhedsvæsenets  

 Patientklagenævn og Embedslægeinstitutionen for Z Amt afviste henholdsvis den  

 3. oktober og 20. november 2000 at gå ind i sagen.
 På vegne af B og C klagede  

 advokat A den 12. marts 2001 til mig over at kommunens lægekonsulent ikke  

 havde  

 tilset D inden sin udtalelse og ikke havde gengivet Ds sygehistorie i  

 overensstemmelse med journalen fra Centralsygehuset i Y, ligesom A klagede  

 over  

 at kommunen ikke var fremkommet med en undskyldning vedrørende det passerede.
Den 25. april 2001 bad jeg X  

 Kommune om en udtalelse i anledning af klagen.
Jeg bad om at kommunen  

 forinden  

 indhentede en udtalelse fra lægekonsulent L om sagen.
Endelig bad jeg om at  

 kommunen tilbagesendte sagen via Det Sociale Nævn for Z Amt, og skrev  

 følgende  

 til nævnet:
Jeg beder i den forbindelse  

 nævnet udtale sig om hvorvidt nævnet ved udleveringen af  

 lægekonsulentudtalelsen til forældrene var - eller burde have været -  

 opmærksom  

 på, dels at forældrene ikke tidligere havde set indholdet, dels at indholdet  

 af  

 udtalelsen var af en sådan karakter at det kunne tale for at forældrenes  

 indsigt blev formidlet på en særlig hensynsfuld måde, jf. herved de  

 principper  

 for information om helbredsforhold som er fastsat i  

 patientretsstillingslovens  

 § 7. I udtalelse af 2. juli 2001  

 skrev X Kommune bl.a. således:
 Klagen vedrører konkret dels  

 lægekonsulentens faglige bedømmelse af en foreliggende patientjournal samt  

 korrespondance med sygehuset og dernæst en følgepåstand om, at (X) kommune  

 har  

 ført fejlagtige oplysninger til forvaltningens journal i notatet den  

 20-01-2000.
 For så vidt angår  

 lægekonsulent (L)s bedømmelse af de foreliggende oplysninger udtaler  

 denne  

 følgende til sagen:
 Undertegnede, der er  

 speciallæge i almen medicin, og har haft længere ansættelse, d.v.s. mere end  

 1  

 år på specialafdeling for børnesygdomme og samtidig har mere end 10 års  

 erfaring som lægekonsulent må udtale følgende:
I sagen vil jeg gøre klart,  

 at jeg har udarbejdet et notat efter anmodning fra kommunen, som skulle dække  

 den viden, der foreligger på området på nuværende tidspunkt.
Jeg finder ikke  

 anledning til på nogen måde at moderere dette eller ændre dette indlæg, ej  

 heller på nogen måde, hvad prognose angår, idet det er den viden, der på  

 nuværende tidspunkt ligger på området.
Jeg er fuldt ud klar over, at  

 børneafdelingen på (Y) Centralsygehus har anden opfattelse af sagen, og det  

 respekterer jeg, men jeg kan ikke se, at min kan ændres af den grund.
 Jeg har dog for at være  

 fleksibel tilladt, at min vurdering i sagen skulle erstattes af  

 Centralsygehusets i (Y).
 Jeg kan dog kun beklage, at  

 min længere redegørelse, som absolut ikke er beregnet for andet end  

 sagsbehandlere i kommunen, og bestemt ikke er beregnet til oplysning for  

 patienter, klienter eller deres pårørende og slet ikke i særdeleshed for  

 forældrene til (D), at denne redegørelse er kommet i ufiltreret form til  

 kendskab for klienten og dennes pårørende.
Jeg har oven i købet for at  

 sikre mig nøje fremhævet i mit notat, at det ikke var egnet til  

 offentliggørelse, at det ikke var omfattet af aktindsigtslovens bestemmelser  

 om  

 aktindsigt, men udelukkende dens undtagelser, og at klienten derfor under  

 ingen  

 omstændigheder måtte læse det.
Desværre er akterne alligevel sendt videre til  

 Statsamtet, som heller ikke har reageret på mine forbehold og derfra sendt  

 videre  

 til klienten.
I den forbindelse kan jeg selvfølgelig kun beklage det skete,  

 men  

 jeg er uden anledning til hændelsen, og jeg er end ikke blevet spurgt om,  

 hvorvidt det kunne sendes videre, for i så fald havde jeg selv klart aldrig  

 givet min tilladelse.
I det andet spørgsmål, der  

 diskuteres, er hvorvidt jeg kan tillade mig at udtale mig om noget som helst  

 uden at have foretaget en grundig undersøgelse af den pågældende klients  

 person.
Hertil er kun at oplyse, at der foreligger en retslig afgørelse på en  

 lægekonsulent i ( ) fra begyndelsen af 90erne, hvor Retslægerådet har  

 været  

 medinddraget, og hvor det tydeligt konkluderes, at lægekonsulenter aldrig  

 nogensinde må undersøge klienter personligt, idet de skal udelukkende komme  

 med  

 deres indstillinger på baggrund af det foreliggende materiale, og en  

 undersøgelse vil givetvis medføre en subjektiv vurdering fra lægekonsulenten,  

 og det må for alt i verden undgås.
På den baggrund kan jeg kun  

 afvise, at jeg skulle have undersøgt klienten, inden min udtalelse. For så vidt angår spørgsmålet om tilførsel af fejlagtige  

 journaloplysninger,  

  

 følger det af ovenstående udtalelse fra lægekonsulent  

 (L), at der blandt læger tilsyneladende består en faglig uenighed om  

 rækkevidden af diagnosen hos (D).
 Som konsekvens af denne  

 uenighed har (X) kommune, som nævnt i vort brev af den 26.05.2000, valgt at  

 lade vurderingerne fra Centralsygehuset i (Y) (mindst vidtgående) være  

 grundlag  

 for al videre sagsbehandling.
I brev af den 02.11.2000  

 udtrykker borgmesteren forståelse for, at den foreliggende sag har  

 gjort et  

 meget ubehageligt indtryk, og handler dermed netop i overensstemmelse  

 med god  

 forvaltningsskik idet derved tilkendegives, at de foreliggende lægelige  

 oplysninger - især henset til disses indbyrdes uenigheder - ikke burde have  

 været udleveret til parten i en  

  

 ikke  

  

 bearbejdet form, som det skete i  

 forbindelse med en klagebehandling (klage af den 17.02.2000 j.nr. 2000-652/80  

 i  

 Det Sociale Nævn). Det sociale nævn sendte den  

 19. juli 2001 en redegørelse om sagen fra nævnets sagsbehandler hvoraf bl.a.  

 fremgik følgende:
Nævnet har den 13. marts  

 2000 modtaget akterne i ovenstående sag.
Journalmaterialet var ikke medsendt.
Ved brev af 10. marts 2000  

 oplyste kommunen, at journalmaterialet ved en fejltagelse ikke var vedlagt,  

 hvorfor det blev eftersendt.
Nævnet modtog dette brev den 14. marts 2000.  

 Materialet bestod af 5 A4 siders journalark, hvor der ud for hver dato var  

 noteret en overskrift markeret med fed skrift, i alt 8 fede overskrifter.
Ud  

 for datoen 20-01-2000 var den fede overskrift: Ikke udleveres for  

 aktindsigt,  

 iflg. lægekons. (L). Denne overskrift var ikke på anden måde fremhævet  

 (gulet  

 ind) eller anført med en særlig farve, streget under eller lignende.
Notatet  

 fra 20. januar 2000 stod heller ikke på en særlig side for sig, således at  

 det  

 var tydeligere, men startede ca. ¾ nede på side 1 af de 5 sider og fortsatte  

 til ca. ¾ nede på side 2, altså mellem en række andre notater, der ikke var  

 undtaget for aktindsigt.
Det fremgår endvidere hverken  

 af kommunens oprindelige oversendelsesbrev til nævnet (modtaget i nævnet den  

 13. marts 2000) eller det efterfølgende eftersendelsesbrev (modtaget den 14.  

 marts 2000), at der i sagen er oplysninger, der ikke må udleveres for  

 aktindsigt, hvilket vel havde været naturligt, når kommunen særskilt  

 eftersender journalmaterialet.
Nævnet har ej heller modtaget nogen form for  

 telefonisk besked herom eller er på nogen anden måde orienteret.
Nævnets standardprocedure er,  

 at de akter der modtages fra kommunen i en sag sendes til høring hos  

 klageren,  

 således at borgeren har mulighed for at fremkomme med sine bemærkninger til  

 sagens akter.
Dette er en praksis som nævnet har praktiseret i mange år, og  

 som  

 alle kommuner i amtet er bekendt med, herunder også (X) Kommune.
 Nævnet behandler hvert år omkring  

 1.800 klager i sociale sager og det er uhyre sjældent, at der i disse sager  

 er  

 akter der er undtaget fra aktindsigt, heller ikke i sager, der vedrører  

 personer med livstruende sygdomme, som fx kræft og AIDS.
Nævnets standardprocedure om  

 høring af klageren blev også iværksat i denne sag.
Klageren fik således alle  

 akter modtaget fra kommunen til høring, herunder kommunens journalnotater,  

 bl.a. indeholdende notatet af 20. januar 2000.
Ved en beklagelig fejltagelse  

 var jeg som sagsbehandler ikke opmærksom på, at det i journalen var noteret,  

 at  

 lægekonsulentens notat af 20. januar 2000 ikke måtte udleveres til  

 aktindsigt.  

 Jeg skal dybt beklage det skete, og bestræbe mig på, at det ikke sker  

 igen. Samtidig udtalte nævnet bl.a.  

 således:
 På baggrund af redegørelsen  

 skal nævnet beklage, at vi ikke var - men burde have været - opmærksomme på,  

 dels at forældrene ikke tidligere havde set indholdet af kommunens  

 journalnotat  

 af 20. januar 2000, dels at indholdet af notatet var af en sådan karakter, at  

 det kunne tale for at forældrenes indsigt blev formidlet på en særlig  

 hensynsfuld måde.
Nævnet vil herefter indskærpe  

 over for medarbejderne, at der i fremtiden udvises større påpasselighed, når  

 sagsakter sendes til høring, så lignende episoder undgås. A indsendte den 18. september  

 2001 en udtalelse af 23. august 2001 fra Rigshospitalet vedrørende D og  

 fremkom  

 samtidig med bemærkninger til myndighedernes udtalelser i sagen.
A skrev  

 bl.a.  

 således:
Kommunens lægekonsulent  

 synes at handle ud fra et synspunkt om, at det er ham som subjektivt  

 bestemmer,  

 hvilke oplysninger/dokumenter der er undergivet aktindsigt eller ej.
Det er  

 min  

 opfattelse, at lægekonsulentens brev af 20. januar 2000 er omfattet af reglen  

 i  

 forvaltningslovens § 13, stk. 1, nr. 3 og således ikke undtaget fra  

 aktindsigt.  

 Det at oplysningerne var af en sådan karakter, at de var egnet til at  

 fremkalde  

 angst og vrede, gør ikke oplysningerne undtaget fra aktindsigt, men der skal  

 følges nogen normer for overbringelse af oplysningerne.
En subjektiv vurdering af  

 indholdet af et dokument skal kun foretages i forhold til forvaltningslovens  

 §  

 15, stk. 1-5, hvilke forhold ikke berører det her omtalte.
Efter min  

 opfattelse  

 skal embedsmanden eller myndigheden foretage en objektiv vurdering efter  

 reglerne i forvaltningslovens § 12, og det mener jeg ikke, at lægekonsulenten  

 har gjort i denne sag. Ved brev af 21. december 2001  

 bad jeg om X Kommunes eventuelle bemærkninger til det A havde anført i sit  

 brev.
Kommunen meddelte den 25. januar 2002 at man ingen bemærkninger havde.
Ombudsmandens udtalelse 1. Den lægelige vurdering af (D)s sygdom De har bl.a. klaget over selve indholdet af lægekonsulent (L)s  

 erklæring af 20. januar 2000.
Kontrol af de lægelige vurderingers rigtighed kræver en fagkundskab som  

 ombudsmanden ikke har.
Jeg har derfor ikke grundlag for at vurdere indholdet  

 af lægekonsulentens erklæring.
Vedrørende Deres klage over at lægekonsulenten ikke har tilset (D) inden  

 afgivelse af sin erklæring, bemærker jeg at lægekonsulenterne normalt er  

 ansat af de sociale myndigheder som faglige konsulenter og alene skal  

 foretage en (lægefaglig) vurdering af sagens oplysninger, navnlig de  

 indhentede lægeerklæringer. (Se f.eks.
Socialministeriets cirkulæreskrivelse  

 nr. 13 af 28. januar 1998 om orientering om lægers opgaver i pensionssager).  

 Jeg forstår at dette også har været lægekonsulentens opgave i denne sag.
2. Lægekonsulentens bemærkninger om indsigt Det er et grundlæggende princip i dansk forvaltningsret at en part i en sag  

 har ret til at se alle sagens oplysninger og dokumenter.
Det følger dels af  

 reglerne om partsaktindsigt i forvaltningsloven, reglerne om egenacces i  

 offentlighedsloven og nu også af persondatalovens regler om indsigt i  

 personoplysninger.
Undtagelse herfra kræver særdeles tungtvejende grunde.  

 Også i lægekonsulentudtalelser som er forblevet interne, bør der efter  

 omstændighederne gives indsigt, jf. den sag der er omtalt i Folketingets  

 Ombudsmands beretning for 1990, s. 216ff*, og min udtalelse af 23. maj 2001 i  

 sagen j.nr. 1999-2095-001 der vil blive optrykt i Folketingets Ombudsmands  

 beretning for 2001. Kopi af udtalelserne vedlægges.
 På den baggrund må jeg stille  

 mig uforstående over for lægekonsulentens bemærkninger om at hans notat  

 absolut ikke er beregnet for andet end sagsbehandlere i kommunen  

 ....
Lægekonsulenter skal -  

 ligesom andre sagsbehandlere - være opmærksom på at de notater de udfærdiger,  

 ofte er undergivet indsigt efter de nævnte regelsæt.
Konsulenterne skal  

 endvidere være opmærksom på at de ikke selv afgør spørgsmål om indsigt, og at  

 deres eventuelle udtalelser herom ikke er bindende for de besluttende  

 myndigheder.
For samtlige notater mv. som en lægekonsulent udarbejder, må  

 konsulenten således påregne at dokumentet kan blive undergivet indsigt hos  

 den  

 eller de omtalte personer.
 På den baggrund må jeg tage  

 afstand fra lægekonsulentens udtalelse om at klienten derfor under  

 ingen  

 omstændigheder måtte læse det.
 Jeg har gjort kommunen  

 bekendt med min opfattelse og bedt kommunen orientere den pågældende  

 lægekonsulent herom.
3. Kommunens videregivelse af erklæringen  

 til det sociale nævn I forbindelse  

 med Deres klienters klage til det sociale nævn over (X) Kommunes afgørelse om  

 tabt arbejdsfortjeneste sendte kommunen alle sagens akter - herunder  

 kommunens  

 interne journalmateriale indeholdende lægekonsulent (L)s udtalelse om  

 (D) -  

 videre til nævnet.
 Videregivelsen af  

 lægekonsulentens erklæring var relevant for nævnets afgørelse hvorfor  

 kommunens  

 videregivelse heraf ikke kan give mig anledning til bemærkninger.
 Jeg må imidlertid på baggrund  

 af udtalelsen fra nævnets sagsbehandler lægge til grund at kommunen ikke i  

 forbindelse med oversendelse af akter og journalmateriale til det sociale  

 nævn  

 gjorde nævnet opmærksom på at der i sagen var følsomme oplysninger som Deres  

 klienter ikke var bekendt med.
 Jeg mener at det havde været  

 ønskeligt at kommunen havde gjort nævnet opmærksom herpå.
 Jeg har gjort (X) Kommune  

 bekendt med min opfattelse.
4. Det sociale nævns videresendelse af  

 samtlige akter til Deres klienter Det fremgår  

 af nævnets udtalelse hertil at nævnet overså at der blandt sagens akter  

 forelå  

 følsomme oplysninger i lægekonsulent (L)s erklæring som der ikke  

 tidligere var  

 givet aktindsigt i.
Nævnet har beklaget at man ikke var opmærksom herpå.
Jeg  

 er  

 enig med nævnet i at dette er beklageligt.
Nævnet har endvidere udtalt  

 at det er enig i at Deres klienters indsigt i erklæringen burde have være  

 formidlet på en særlig hensynsfuld måde i overensstemmelse med principperne i  

 patientretsstillingslovens § 7. Nævnet har beklaget at det ikke skete.
Jeg er  

 enig med nævnet i at dette er beklageligt.
 Jeg har gjort det sociale  

 nævn bekendt med min opfattelse.
 Jeg har noteret mig at nævnet  

 vil indskærpe over for medarbejdere at der i fremtiden udvises større  

 påpasselighed når sagsakter sendes til høring, med henblik på at undgå  

 lignende  

 episoder.
 Det tilføjes at jeg ikke har  

 fundet tilstrækkelig anledning til nærmere at kommentere spørgsmålet om  

 hvorvidt der forelå så tungtvejende modstående hensyn at nævnet med rette  

 kunne  

 have undladt at give Deres klienter indsigt i lægekonsulentudtalelsen.
Jeg foretager mig herefter  

 ikke mere i sagen. NOTE: (*)  

 FOB 1990, s. 216.
