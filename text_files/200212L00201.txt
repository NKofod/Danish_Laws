Fremsat den 27. marts 2003 af  

 justitsministeren (Lene Espersen) Forslag til Lov om forbud mod erhvervsmæssig indførsel og  

  

 produktion af samt handel med skind og skindprodukter  

  

 fra hunde og katte  

1) § 1.  

  

 Erhvervsmæssig indførsel og produktion af samt handel med skind, herunder  

 pelsskind, fra hunde (  

  

 Canis familiaris  

  

 )  

 og katte (  

  

 Felis catus  

  

 ) samt  

 produkter, hvori sådanne skind indgår, er forbudt.
 Stk. 2.  

  

 Justitsministeren kan meddele undtagelse fra bestemmelsen i stk. 1 og  

 fastsætte nærmere regler herom.
 § 2.  

  

 Medmindre højere straf er forskyldt efter anden lovgivning, straffes med bøde  

 den, der overtræder § 1, stk. 1. Forsøg kan straffes.
 Stk. 2.  

  

 Er  

 overtrædelsen begået forsætligt eller groft uagtsomt, kan straffen under  

 skærpende omstændigheder stige til fængsel i 4 måneder.
 Stk. 3.  

  

 I  

 forskrifter efter lovens § 1, stk. 2, kan der fastsættes straf af  

 bøde eller, under skærpende omstændigheder og når overtrædelsen er begået  

 forsætligt eller groft uagtsomt, fængsel indtil 4 måneder.
 Stk. 4.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 3.  

  

 Justitsministeren fastsætter tidspunktet for lovens ikrafttræden.
 § 4.  

  

 Loven gælder ikke for Færøerne og Grønland.
 Stk. 2.  

  

 Loven kan  

 ved kongelig anordning sættes i kraft for Færøerne med de afvigelser, som de  

 særlige færøske forhold tilsiger.
Bemærkninger til lovforslaget Almindelige bemærkninger 1. Indledning Efter lovforslaget forbydes erhvervsmæssig indførsel og  

 produktion af samt handel med hunde- og katteskind og produkter, hvori  

 sådanne  

 skind indgår.
Formålet hermed er at hindre, at der i Danmark fremstilles  

 hunde-  

 og katteskind og produkter, hvori hunde- og katteskind indgår.
Det er  

 ligeledes  

 formålet at hindre, at en sådan produktion i udlandet understøttes ved, at  

 varer herfra erhvervsmæssigt indføres og handles på det danske marked.
Bl.a. tv har i den senere tid bragt beretninger om  

 anvendelse af hunde og katte i forbindelse med pelsproduktion i visse  

 asiatiske  

 lande.
Ifølge disse holdes og aflives dyrene under særdeles kritisable  

 dyreværnsmæssige forhold.
Det er også blevet anført, at skindene fra denne  

 produktion afsættes i bl.a.
Danmark og andre europæiske lande ofte uden eller  

 under vildledende artsbetegnelser.
Justitsministeren har flere gange tilkendegivet, at dette  

 problem bedst imødegås ved et generelt importforbud på fælleseuropæisk plan.  

 Et  

 sådant forbud synes imidlertid ikke at være på vej.
Justitsministeriet har  

 derfor besluttet at tage initiativ til et nationalt forbud.
2. Baggrunden for forslaget 2.1.  

  

 Der har det  

 seneste år været debat om anvendelse af hunde og katte i forbindelse med  

 pelsproduktion.
Debatten har især været affødt af beretninger i tv og fra  

 dyreværnsorganisationer om, hvordan hunde og katte i visse asiatiske lande  

 holdes  

 og aflives under dyrevelfærdsmæssigt særdeles kritisable forhold, hvorefter  

 skindene anvendes i forbindelse med pelsproduktion.
Det er blevet anført, at  

 skind fra denne produktion også afsættes i Danmark og andre europæiske lande,  

 og at skindprodukterne ofte sælges uden eller under vildledende  

 artsbetegnelser.
Beretningerne har fra forskellig side medført meget  

 kraftige reaktioner.
Justitsministeren har således modtaget henvendelser fra  

 medlemmer af Folketinget og Europa-Parlamentet, dyreforeninger,  

 dyreværnsorganisationer  

 og private med anmodning om, at der blev gennemført et importforbud mod  

 hunde-  

 og katteskind.
Justitsministeren har endvidere modtaget i alt ca. 200.000  

 underskrifter til støtte for et importforbud.
Justitsministeren har ligeledes besvaret spørgsmål fra  

 folketingsmedlemmer og fra Folketingets Retsudvalg om sagen.
Ministeren har i  

 den forbindelse bl.a. tilkendegivet, at de videre overvejelser på området  

 burde  

 tage udgangspunkt i mulighederne for at indføre et generelt forbud mod  

 produkter  

 af skind fra hunde og katte, og at et generelt importforbud på EU-plan måtte  

 anses for den optimale løsning.
Ved brev af 13. august 2002 rettede Justitsministeriet på  

 den baggrund en forespørgsel til Europa-Kommissionen om, hvorvidt  

 Kommissionen  

 overvejer initiativer i denne retning.
Justitsministeriet anmodede samtidig  

 om  

 Kommissionens vurdering af, om det ville være muligt at gennemføre et  

 eventuelt  

 rent nationalt forbud inden for rammerne af EF-traktatens bestemmelser om  

 varernes fri bevægelighed.
Spørgsmålet om uforsvarlig behandling af katte og hunde i  

 Asien bl.a. med henblik på pelsproduktion blev rejst på et rådsmøde (landbrug  

 og fiskeri) den 28. november 2002. Kommissæren for Sundhed og  

 Forbrugerbeskyttelse gav ved den lejlighed udtryk for, at der ikke er hjemmel  

 i  

 EF-traktaten til at gennemføre et forbud mod hunde- og katteskind af  

 dyrevelfærdsårsager, men at eventuelle importrestriktioner skal anskues som  

 et  

 handelsspørgsmål.
Kommissæren henviste til, at der ikke er opdræt af hunde og  

 katte med henblik på pelsproduktion i EU eller i de ti tiltrædende lande, og  

 tilkendegav samtidig, at medlemsstaterne kunne overveje at forbyde handel med  

 sådanne produkter på nationalt plan inden for rammerne af traktaten og under  

 overholdelse af subsidiaritetsprincippet, som det allerede var sket i en  

 medlemsstat (Italien). Kommissionen bekræftede ved brev af 6. februar 2003  

 til  

 Justitsministeriet disse udtalelser.
Der henvises nærmere til pkt. 5.
 Den 10. december 2002 fremsatte et antal medlemmer af Dansk  

 Folkeparti et forslag til folketingsbeslutning om forbud mod import og handel  

 med skind, pelse og produkter fremstillet af kæledyr (B 54). Forslaget havde  

 følgende ordlyd:  Folketinget opfordrer regeringen til snarest at fremsætte  

 lovforslag og foretage de nødvendige ændringer af administrative forskrifter,  

 så det forbydes at importere og handle med skind og pelse af kæledyr eller  

 produkter fremstillet heraf, samt at skærpe eksisterende straffebestemmelser  

 for dem, der ved hjælp af vildledende markedsføring handler med sådanne  

 produkter i Danmark .
Af forhandlingen ved 1. behandlingen af  

 beslutningsforslaget den 30. januar 2003 fremgik det, at der blandt partierne  

 i  

 Folketinget var bred opbakning til et forbud mod import af og handel med  

 skind  

 og produkter af skind fra kæledyr.
Det blev dog fra flere sider  

 tilkendegivet,  

 at udtrykket  kæledyr  måtte afgrænses nærmere i forbindelse med  

 udvalgsbehandlingen.
Justitsministeren udtalte ved den lejlighed, at produktion  

 af skind fra hunde og katte rejser væsentlige principielle dyreetiske  

 spørgsmål, og at det må anses for stødende, at danske forbrugere skal leve  

 med  

 risikoen for uforvarende at komme til at støtte en uacceptabel produktion af  

 hunde- og katteskind.
Justitsministeren fandt derfor, at det så vidt muligt  

 bør  

 forhindres, at sådanne produkter afsættes på det danske marked.
Da et  

 generelt  

 importforbud på EU-plan, der måtte anses for den bedste løsning, ikke syntes  

 umiddelbart forestående, tilkendegav ministeren snarest at ville fremsætte et  

 lovforslag om forbud mod handel med og import af skind og pels fra hunde og  

 katte samt produkter heraf, forudsat at et sådant kunne gennemføres inden for  

 rammerne af Danmarks internationale forpligtelser, herunder i forhold til EU  

 og  

 WTO.
2.2.  

  

 Der er ikke  

 i dag en særlig regulering af indførsel og produktion af eller handel med  

 hunde- og katteskind.
Visse forhold i den forbindelse er dog dækket af den  

 gældende lovgivning.
Således omfatter f.eks. dyreværnslovgivningens regler om  

 hold og aflivning af dyr naturligvis også hunde og katte i forbindelse med  

 pelsproduktion.
 Efter de oplysninger, der foreligger for  

 Justitsministeriet, opdrættes der hverken i Danmark eller i de øvrige  

 EU-lande  

 hunde og katte til pelsproduktion.
 Justitsministeriet er ikke i besiddelse af oplysninger, der  

 fuldt ud kan belyse omfanget af en eventuel import til Danmark af hunde- og  

 katteskind og produkter, hvori sådanne skind indgår.
 Flere dyreværnsorganisationer har oplyst, at hunde- og  

 katteskind forhandles i Danmark.
Ifølge pelsgrossistbranchen i Danmark indføres der kun i  

 meget begrænset omfang hunde- og katteskind i Danmark.
Den europæiske  

 pelsorganisation European Fur Federation (EFF), hvori også Dansk  

 Pelsgrossistforening og Copenhagen Fur Center er repræsenteret, har endvidere  

 den 15. november 2002 udsendt en erklæring, hvoraf det fremgår, at  

 medlemmerne  

 ikke længere vil handle med skind eller skindprodukter fra hunde og katte.
 Der kan dog være import til Danmark af produkter, hvori der  

 indgår hunde- eller katteskind   f.eks. som detaljer på beklædningsgenstande,  

 legetøj eller nøgleringe.
 Forbrugerombudsmanden, der fører tilsyn med overholdelsen  

 af markedsføringsloven, har ikke modtaget klager om salg af skind under  

 vildledende betegnelser og har heller ikke kendskab til sådanne overtrædelser  

 af markedsføringslovens forbud mod vildledning.
Justitsministeriet har via Rigsombudsmanden i Grønland  

 anmodet hjemmestyremyndighederne i Grønland om bistand til at belyse, om der  

 i  

 Grønland fremstilles produkter af hundeskind, og om sådanne varer afsættes i  

 Danmark.
Grønlands hjemmestyre har oplyst, at der i Grønland findes  

 befolkningsgrupper med tradition for at anvende skind fra slædehunde til  

 f.eks.  

 beklædningsgenstande.
Hjemmestyret har endvidere henvist til oplysninger fra  

 virksomheden Great Greenland A/S om, at denne ikke eksporterer hundeskind.  

 Hjemmestyret formoder, at brugen af hundeskind stort set er begrænset til  

 hjemmeproduktion til private.
 Det kan endelig oplyses, at Italien har gennemført et  

 forbud mod bl.a. produktion, handel og indførsel af hunde- og  

 katteskindsprodukter,  

 og at der i Sverige er iværksat et udredningsarbejde med henblik på at  

 belyse,  

 hvordan et forbud mod indførsel, produktion og markedsføring af pels- og  

 skindprodukter fra hunde og katte kan udformes, og hvad der vil være  

 konsekvenserne af et sådant forbud.
Uden for EU har bl.a.
USA indført et lignende forbud.
3. Lovforslagets indhold 3.1.  

  

 Efter  

 lovforslaget forbydes erhvervsmæssig indførsel og produktion af samt handel  

 med  

 hunde- og katteskind og produkter, hvori sådanne skind indgår.
Det er således  

 hensigten at hindre, at der i Danmark fremstilles hunde- og katteskind og  

 produkter, hvori hunde- og katteskind indgår.
Det er ligeledes hensigten at  

 hindre, at en sådan produktion i udlandet understøttes ved, at varer herfra  

 erhvervsmæssigt indføres og handles på det danske marked.
 Der har i debatten om indførsel af hunde- og katteskind i  

 Danmark været fokuseret på dels dyrevelfærdsmæssige forhold i forbindelse med  

 pelsproduktion af hunde- og katteskind i visse asiatiske lande, dels mere  

 overordnede dyreetiske spørgsmål om anvendelse af hunde og katte i  

 forbindelse  

 med pelsproduktion.
Der lægges efter forslaget op til et generelt forbud mod  

 erhvervsmæssig anvendelse af hunde- og katteskind.
Forbudet omfatter således  

 også skind fra hunde og katte, der er blevet behandlet dyrevelfærdsmæssigt  

 forsvarligt.
Hunde og katte er langt de mest almindelige kæledyr i Danmark og  

 indtager i mange danskeres bevidsthed en særstilling i forhold til andre dyr.  

 Hertil kommer, at det efter Justitsministeriets opfattelse ville være  

 særdeles  

 vanskeligt at etablere en regulering, der alene tog sigte på  

 dyrevelfærdsmæssige hensyn, og således kun forbød skind fra en  

 dyreværnsmæssigt  

 uforsvarlig produktion.
Forslaget omfatter alene den erhvervsmæssige indførsel,  

 produktion og handel.
Justitsministeriet har overvejet, om også  

 privatpersoners  

 indførsel m.v. bør være omfattet.
Det kan således hævdes, at de hensyn, der  

 ligger til grund for lovforslaget, tilsiger, at heller ikke private f.eks.  

 bør  

 kunne erhverve hunde- eller katteskindsprodukter uden for landets grænser og  

 herefter indføre dem i Danmark.
 Justitsministeriet har dog fundet, at en række forhold  

 taler for at begrænse forbudet til erhvervsforhold.
Det kan således være særdeles vanskeligt for personer uden  

 særlig sagkundskab at vurdere, om et skind stammer fra en hund eller kat  

 eller  

 et andet dyr.
Det har været anført, at hunde- og katteskindsprodukter ofte  

 sælges uden tydelig angivelse af, hvilket dyr skindet stammer fra.
Da det  

 formentlig forekommer mange fremmed at købe skindprodukter af hund og kat, er  

 der et incitament for mindre seriøse forhandlere til ikke at oplyse mulige  

 købere om artsoprindelsen.
 Efter Justitsministeriets opfattelse bør pligten til  

 agtpågivenhed med hensyn til, om et skind stammer fra hund eller kat, primært  

 påhvile importører og forhandlere af skindprodukter, som i højere grad har  

 mulighed for at stille krav til producenter og leverandører om fornøden  

 dokumentation.
Det kan endvidere anføres, at det primære sigte med et  

 generelt nationalt forbud mod hunde- og katteskind må være at regulere de  

 varer, der findes på det danske marked.
Et forbud, der også omfatter privates  

 indførsel og produktion af og handel med hunde- og katteskind ville derimod  

 berøre spørgsmål, som i mindre grad er egnet til en lovgivningsmæssig  

 regulering.
Det gælder ikke mindst anvendelsen af skind fra egne  

 kæledyr.
Det sker således, at private ønsker at udstoppe et dødt kæledyr  

 eller  

 på anden måde bevare skindet herfra.
Efter Justitsministeriets opfattelse  

 falder en sådan anvendelse uden for rammerne af de hensyn, som lovforslaget  

 tilsigter at varetage.
Hertil kommer spørgsmålet om produkter indeholdende hunde-  

 og katteskind, som private   bevidst eller uforvarende   fuldt lovligt måtte  

 have erhvervet efter de gældende regler.
Det vil være vanskeligt at etablere  

 hensigtsmæssige overgangsregler, der f.eks. gør det muligt at medtage sådanne  

 produkter på ferie i udlandet og herefter genindføre dem.
 Justitsministeriet foreslår på den baggrund forbudet  

 begrænset til den erhvervsmæssige indførsel, produktion og handel.
 3.2.  

  

 Som anført  

 af justitsministeren i forbindelse med 1. behandlingen den 30. januar 2003 af  

 forslag til folketingsbeslutning om forbud mod import og handel med skind,  

 pelse og produkter fremstillet af kæledyr (B 54) giver en ordning som den  

 foreslåede anledning til spørgsmål i relation til bl.a. kontrol og  

 håndhævelse.
Det kan som nævnt ovenfor f.eks. være vanskeligt  

 umiddelbart at fastslå, om et skind stammer fra en hund eller kat eller et  

 helt  

 andet dyr.
Det gælder bl.a., hvor der   som f.eks. i legetøj   er tale om  

 meget  

 små stykker af forarbejdede skind.
Der arbejdes i dag med forskellige metoder til bestemmelse  

 af et skinds oprindelse.
Metoderne omfatter bl.a.
DNA-analyse og forskellige  

 former for håranalyse.
Til brug for en straffesag vil der med henblik på en  

 nærmere undersøgelse af, om et skind stammer fra hund eller kat, kunne  

 indhentes sagkyndig bistand fra bl.a.
Den Kgl.
Veterinær- og Landbohøjskole  

 og  

 Zoologisk Museum under Københavns Universitet, ligesom der også i udlandet er  

 laboratorier, der tilbyder denne type analyser.
 Det er på den baggrund Justitsministeriets opfattelse, at  

 det med tilstrækkelig sikkerhed vil kunne fastslås, om et givent skind eller  

 produkt er omfattet af forbudet.
Særligt med hensyn til det foreslåede forbud mod indførsel  

 fra udlandet bemærkes, at told- og skattemyndighederne efter de almindelige  

 regler herom foretager kontrol af varer, der kommer til Danmark fra  

 tredjelande, dvs. lande udenfor EU.
En tilsvarende kontrol gennemføres i  

 sagens  

 natur ikke, når der er tale om indførsel til Danmark fra et andet EU-land.  

 Det  

 er da også bl.a. på denne baggrund, at justitsministeren tidligere har givet  

 udtryk for, at den optimale løsning ville være et generelt importforbud på  

 EU-plan, jf. ovenfor pkt. 2.1.
Det anførte indebærer, at det i vidt omfang vil være en  

 opgave for de  interne  danske myndigheder at føre kontrol med overholdelsen  

 af  

 den foreslåede ordning.
Det vil således være op til politiet   af egen drift  

 eller efter anmeldelse   at iværksætte efterforskning, når der er en rimelig  

 formodning om, at der foreligger en strafbar overtrædelse af de foreslåede  

 regler, jf. retsplejelovens § 742, stk. 2.
 Justitsministeriet har overvejet, om der bør etableres en  

 yderligere kontrolordning på området, således at der gives en særmyndighed  

 adgang til bl.a. at foretage tvangsmæssig stikprøvekontrol i forretninger og  

 virksomheder mv.
Efter almindelige lovgivningsprincipper bør det imidlertid  

 i hvert enkelt tilfælde nøje overvejes, om det er nødvendigt at tillægge  

 offentlige myndigheder adgang til privat ejendom, og det bør herunder  

 overvejes, om andre og mindre indgribende kontrolforanstaltninger kan anses  

 for  

 tilstrækkelige.
De nævnte principper ligger også til grund for regeringens  

 nedsættelse af Retssikkerhedskommissionen, der forventes at afgive betænkning  

 i  

 løbet af kort tid.
På den baggrund er det efter en samlet vurdering  

 Justitsministeriets opfattelse, at der ikke er tilstrækkeligt behov for at  

 etablere en sådan ordning.
Justitsministeriet lægger i den forbindelse bl.a.  

 vægt på, at det efter de foreliggende oplysninger (jf. ovenfor pkt. 2.2) må  

 antages, at der kun i begrænset omfang indføres hunde- og katteskind til  

 Danmark, ligesom det efter Justitsministeriets opfattelse må indgå, at den,  

 der  

 har mistanke om, at der f.eks. fra forretninger sælges hunde- og katteskind,  

 vil kunne indgive anmeldelse herom til politiet, jf. ovenfor.
 3.3.  

  

 Efter  

 Justitsministeriets opfattelse kan der tænkes anvendelser af skind fra hunde  

 og  

 katte, hvor de hensyn, der ligger til grund for forslaget, ikke fuldt ud gør  

 sig gældende eller må vige for andre hensyn.
Det er allerede nævnt, at konservatorer fra tid til anden  

 anmodes om at udstoppe en hund eller en kat for en privatperson.
Som der er  

 nærmere redegjort for ovenfor under pkt. 3.1 falder sådanne anvendelser uden  

 for rammerne af de hensyn, som lovforslaget tilsigter at varetage.
 På samme måde bør det ikke være udelukket for f.eks. en  

 hundekennel eller et museum at erhverve et udstoppet dyr el.lign. til  

 udsmykning eller udstilling.
 Der kan også være andre anvendelser af hunde- og  

 katteskind, eksempelvis i forbindelse med erhvervsmæssig forskning, der ikke  

 bør være udelukket.
 Det foreslås på den baggrund, at Justitsministeren  

 bemyndiges til konkret eller ved at fastsætte nærmere regler herom kan  

 meddele  

 undtagelser fra loven.
3.4.  

  

 Overtrædelse  

 af forbudet foreslås straffet med bøde, medmindre højere straf er forskyldt  

 efter anden lovgivning.
Det er en forudsætning for at ifalde strafansvar, at  

 den pågældende har handlet forsætligt eller uagtsomt, jf. herved  

 straffelovens  

 § 19.
Efter straffelovens § 21, stk. 3, straffes forsøg  

 kun, for så vidt ikke andet er bestemt, når der for lovovertrædelsen kan  

 idømmes en straf, der overstiger fængsel i 4 måneder.
Det foreslås, at forsøg  

 gøres strafbart.
Det foreslås endvidere, at straffen under skærpende  

 omstændigheder kan stige til fængsel i 4 måneder, hvis overtrædelsen er  

 begået  

 forsætligt eller ved grov uagtsomhed.
Strafskærpelsesbestemmelsen vil f.eks.  

 kunne finde anvendelse, hvis overtrædelsen har et større omfang.
 4. Lovforslagets økonomiske og administrative  

 konsekvenser m.v.
 Lovforslaget vil have visse konsekvenser for staten i  

 forbindelse med politiets håndhævelse af loven, jf. ovenfor under pkt. 3.2.
 Henset til, at antallet af sager må forventes at være  

 beskedent sammenholdt med politiets samlede antal sager, vil de opgaver, der  

 følger af lovforslaget, imidlertid kunne varetages inden for politiets  

 nuværende bevillingsmæssige rammer.
 Lovforslaget har ikke økonomiske eller administrative  

 konsekvenser for kommuner eller amtskommuner.
 Lovforslaget skønnes således samlet set ikke at have  

 økonomiske eller administrative konsekvenser for det offentlige af betydning.
 Lovforslaget skønnes ikke at have økonomiske eller  

 administrative konsekvenser for erhvervslivet af betydning.
 Lovforslaget har ingen miljømæssige konsekvenser.
5. Forholdet til EU-retten samt andre  

 internationale forpligtelser EF-traktatens artikel 28 forbyder indførselshindringer m.v.  

 i samhandelen mellem medlemsstater.
Bestemmelsen er ifølge EF-traktatens  

 artikel 30 ikke til hinder for forbud eller restriktioner, der er  

 retfærdiggjort af en række nærmere bestemte hensyn, herunder hensynet til den  

 offentlige sædelighed.
Disse forbud eller restriktioner må dog hverken udgøre  

 et  

 middel til vilkårlig forskelsbehandling eller en skjult begrænsning af  

 samhandelen mellem medlemsstaterne.
 Det er en generel betingelse for lovligheden af en  

 handelsbegrænsende foranstaltning, at foranstaltningen er nødvendig for at nå  

 formålet, og at de handelshindrende virkninger er så begrænsede som muligt  

 (proportionalitetskravet).
Så vidt det er oplyst for Justitsministeriet, er der ingen  

 opdræt af hunde- og katte med henblik på pelsproduktion i EU eller i de  

 tiltrædende lande.
Et generelt forbud mod erhvervsmæssig indførsel og  

 produktion af samt handel med produkter, der indeholder hunde- og katteskind,  

 vil omfatte såvel varer, der indføres i Danmark fra tredjelande, som varer,  

 der  

 efter at være indført i Den Europæiske Union i henhold til EF-traktaten er i  

 fri omsætning inden for unionen.
Et sådant forbud vil derfor udgøre en  

 handelshindring, jf.
EF-traktatens artikel 28.
 Ifølge den retspraksis, der knytter sig til EF-traktatens  

 artikel 30, tilkommer det principielt en medlemsstat at fastlægge kravene til  

 den offentlige sædelighed   dvs. den offentlige moral og etik   inden for sit  

 område i overensstemmelse med de værdinormer, der gælder i den pågældende  

 medlemsstat.
 Justitsministeren orienterede ved brev af 29. januar 2003  

 Kommissionen om, at man fra dansk side agtede at fremsætte lovforslag om  

 forbud  

 mod bl.a. handel med og import af skind og pels fra hunde og katte og  

 produkter  

 heraf, såfremt et sådant forbud kunne gennemføres inden for rammerne af bl.a.  

 Danmarks EU-retlige forpligtelser, og opfordrede Kommissionen til at  

 fremkomme  

 med eventuelle bemærkninger hertil.
Som anført ovenfor under pkt. 2.1. har Kommissionen bl.a.  

 ved brev af 6. februar 2003 påpeget, at der ikke er opdræt af hunde og katte  

 med henblik på pelsproduktion i EU eller i de ti tiltrædende lande, og at der  

 ikke er hjemmel til på EU-plan at forbyde importen af hunde- og katteskind af  

 dyrevelfærdsårsager.
Eventuelle importrestriktioner skal snarere anskues som  

 et  

 handelsspørgsmål.
Kommissionen er af den opfattelse, at indførelsen af et  

 ikke-diskriminerende forbud både mod handel med og import af skind fra hunde  

 og  

 katte ikke i sig selv vil være uforeneligt med WTO-reglerne.
Medlemslandene  

 henvises på den baggrund til at iværksætte forbud på nationalt plan inden for  

 rammerne af traktaten og subsidiaritetsprincippet.
 Som der er nærmere redegjort for ovenfor under pkt. 3.1.  

 baserer lovforslaget sig ikke blot på dyrevelfærdsmæssige forhold, men også  

 på  

 mere overordnede dyreetiske spørgsmål om anvendelsen af hunde og katte i  

 forbindelse med pelsproduktion.
 Justitsministeriet har fundet, at en mindre indgribende  

 løsning   f.eks. en pligt for erhvervsdrivende til at gøre forbrugerne  

 opmærksomme på, at skindet hidrører fra hund eller kat   ikke vil være  

 tilstrækkelig til at tilgodese de dyreetiske hensyn, der ligger til grund for  

 forslaget.
 Den ordning, som lovforslaget lægger op til, er ikke  

 diskriminerende, da den påvirker danske og udenlandske produkter og  

 erhvervsdrivende på samme måde.
 Samlet findes foranstaltningen således at kunne holdes  

 inden for rammerne af EF-traktatens artikel 30.
 Lovforslaget må anses for omfattet af definitionen af en  

 såkaldt  teknisk forskrift  efter informationsproceduredirektivet  

 (Europa-Parlamentets og Rådets direktiv 98/34/EF som ændret ved Rådets  

 direktiv  

 98/48/EF (EF-T 1998 L 204 s. 37)). Lovforslaget skal derfor notificeres til  

 Kommissionen, og notifikationsperioden, der som udgangspunkt er 3 måneder,  

 skal  

 være udløbet, før den vedtagne lov kan sættes i kraft.
Ifølge WTO-reglerne, herunder navnlig GATT (The General  

 Agreement on Tariffs and Trade), er import- og andre handelshindringer mellem  

 de kontraherende parter som udgangspunkt forbudt.
Dette gælder dog ikke, i  

 det  

 omfang de pågældende foranstaltninger ikke er diskriminerende eller udgør en  

 skjult handelsbegrænsning og er nødvendige for at beskytte en række hensyn,  

 herunder den offentlige moral.
 Efter Justitsministeriets opfattelse fører de samme grunde,  

 som tilsiger, at forslaget kan holdes inden for rammerne af EF-traktaten,  

 til,  

 at forslaget ikke kan anses at krænke Danmarks forpligtelser i relation til  

 WTO-reglerne.
 6. Hørte myndigheder og organisationer m.v.
 Lovforslaget har været sendt i høring hos Advokatrådet,  

 Alle Dyrs Ret, Amtsrådsforeningen, Brancheforeningen Fokus På Dyr,  

 Buntmagerlauget i Danmark, Daniche, Danmarks Opdrætter og Fremavls Forbund,  

 Dansk Arbejdsgiverforening (DA), Dansk Dyreværn Århus, Dansk Hunderegister,  

 Dansk Industri, Dansk Kennel Klub, Dansk Landbrug, Dansk  

 Pelsdyravlerforening,  

 Dansk Pelsgrossistforening, Dansk Racehunde Union, Dansk Zoologisk  

 Konservatorforening, Danske Hundeejeres Landsforening, Den Danske  

 Dommerforening, Den Danske Dyrlægeforening, Den Danske Hundeforening, Den  

 Kgl.  

 Veterinær- og Landbohøjskole (KVL), Det Dyreetiske Råd, Det Veterinære  

 Sundhedsråd, Dommerfuldmægtigforeningen, Domstolsstyrelsen, Dyrefondet,  

 Dyrenes  

 Beskyttelse, Dyrenes Dags Komité, Dyrenes Stemme, Dyrenes Venner,  

 Dyreværnsforeningen Freja, Dyreværnsforeningernes Fællesråd, Dyreværnsrådet,  

 Forbrugergruppen for Dyrevelfærd, Forbrugerrådet, Foreningen til Værn for  

 Værgeløse Dyr, Fællesrepræsentationen for Specialklubber for Stående  

 Jagthunde  

 i Danmark, Færøernes hjemmestyre, Fødevaredirektoratet, Fødevareøkonomisk  

 Institut, Grønlands hjemmestyre, Handelskammeret, Inges Kattehjem, Kattens  

 Værn, Kommunernes Landsforening (KL), Landbrugsraadet, Landsforeningen for  

 Husdyrenes Vel, Landsorganisationen i Danmark (LO), Forsker Lotte Skovlund  

 Laursen, Miljøministeriet, Ministeriet for Fødevarer, Landbrug og Fiskeri,  

 Nordisk Samfund til Bekæmpelse af Misbrug af Dyr, Politidirektøren i  

 København,  

 Politiforbundet i Danmark, Politifuldmægtigforeningen,  

 Politimesterforeningen,  

 Præsidenten for Københavns Byret, Præsidenten for Retten i Odense,  

 Præsidenten  

 for Retten i Roskilde, Præsidenten for Retten i Aalborg, Præsidenten for  

 Retten  

 i Århus, Præsidenten for Vestre Landsret, Præsidenten for Østre Landsret,  

 Rigsadvokaten, Rigspolitichefen, Rådet vedrørende Hold af Særlige Dyr,  

 Sammenslutningen af Landbrugets Arbejdsgiverforeninger (SALA), Scandinavian  

 Cat  

 Protection Society, Skatteministeriet, Skov- og Naturstyrelsen,  

 Specialarbejderforbundet i Danmark (SiD), Told og Skattestyrelsen,  

 Veterinærchef Svend Johansen, Vicedirektør Bengt Holst,  

 Vildtforvaltningsrådet,  

 WSPA, Zoologisk Institut, Zoologisk Museum København, Zoologisk Museum Århus  

 og  

 Økonomi- og Erhvervsministeriet.
Samlet  

 vurdering af lovforslagets konsekvenser Positive konsekvenser/ mindre udgifter Negative konsekvenser/ merudgifter Økonomiske konsekvenser for  

 stat, kommuner og amtskommuner Ingen Ingen af betydning Administrative konsekvenser  

 for stat, kommuner og amtskommuner Ingen Ingen af betydning Økonomiske konsekvenser for  

 erhvervslivet Ingen Ingen af betydning Administrative konsekvenser  

 for erhvervslivet Ingen Ingen af betydning Miljømæssige konsekvenser Ingen Ingen Administrative konsekvenser  

 for borgerne Ingen Ingen Forholdet til EU-retten Forslaget indebærer en  

 handelshindring, der begrundes efter undtagelsesbestemmelsen i EF-traktatens  

 artikel 30. Der henvises til be~mærk~ning~er~ne ovenfor under pkt. 5.
Bemærkninger til lovforslagets enkelte bestemmelser Til § 1 Efter bestemmelsen forbydes erhvervsmæssig indførsel og  

 produktion af samt handel med skind, herunder pelsskind, fra hunde og katte  

 samt produkter, hvori sådanne skind indgår.
Forbudet omfatter skind fra hunde (  

  

 Canis familiaris  

  

 ) samt katte (  

  

 Felis  

 catus  

  

 ) uanset race.
Dyrets artsbetegnelse er afgørende.
Det er således uden  

 betydning, om der er tale om kæledyr eller herreløse hunde og katte.
Det er  

 endvidere uden betydning, om skindet stammer fra dyr, som er opdrættet med  

 henblik på pelsproduktion, ligesom der ikke sondres mellem, om dyret er  

 afgået  

 ved en naturlig død eller er blevet aflivet.
Bestemmelsen omfatter de nævnte skind og produkter, hvori  

 sådanne skind indgår.
Det er således uden betydning, om der er tale om hele  

 skind eller stykker af skind, om skindene er rå eller forarbejdede, og om de  

 er  

 besat med hår (pelsskind). Produkter, hvori sådanne skind indgår, omfatter  

 også  

 varer med selv små skinddetaljer, f.eks. som besætning på  

 beklædningsgenstande,  

 nøgleringe og legetøjsfigurer.
Bestemmelsen forbyder indførsel og produktion af og handel  

 med de nævnte skind og produkter.
Der er alene tale om indførsel, hvis  

 varerne  

 bringes ind i landet, hvorimod transport inden for rigets grænser, herunder  

 fra  

 Grønland til Danmark, ikke er omfattet.
Lovforslaget berører således ikke  

 mulighederne for at medtage f.eks. produkter, hvori der indgår skind fra  

 grønlandske slædehunde, fra Grønland til Danmark.
Det vil derimod være  

 forbudt  

 erhvervsmæssigt at afsætte sådanne varer i Danmark, jf. nedenfor.
Produktion af de nævnte skind og produkter omfatter opdræt,  

 hold og aflivning af hunde og katte, når formålet er erhvervsmæssig  

 pelsproduktion.
Herudover er bl.a. den videre forarbejdning af hunde- og  

 katteskind  

 og endelig fremstilling af produkter, hvori sådanne skind indgår, omfattet.
 Handel med de nævnte skind og produkter omfatter såvel salg  

 som køb og bytte.
Kun den erhvervsmæssige indførsel, produktion og handel er  

 omfattet.
Private vil således lovligt kunne f.eks. indføre og forarbejde de  

 nævnte skind og produkter.
Om en indførsel m.v. må anses for erhvervsmæssig,  

 må  

 bero på en samlet vurdering.
Der kan heri bl.a. indgå, om der er tilsigtet en  

 fortjeneste, ligesom der kan lægges vægt på, hvilket omfang virksomheden har,  

 og om den i øvrigt har en mere systematisk karakter.
Der vil kunne foreligge et erhvervsmæssigt forhold, selv om  

 der ikke er tale om den pågældendes hovederhverv.
Det kan f.eks. efter  

 omstændighederne være tilfældet, hvis en person under ferieophold i udlandet  

 indkøber partier af skind med henblik på videresalg med fortjeneste i  

 Danmark.
 Der henvises i øvrigt til de almindelige bemærkninger pkt.  

 3.
 Efter  

  

 stk. 2  

  

 kan Justitsministeriet i konkrete tilfælde eller ved at fastsætte nærmere  

 bestemmelser  

 herom meddele undtagelse fra forbudet.
Som der er nærmere redegjort for i de almindelige  

 bemærkninger pkt. 3.1. falder privates ønsker om udstopning eller anden  

 anvendelse af skindet fra egne kæledyr uden for rammerne af de hensyn, som  

 lovforslaget tilsigter at varetage.
På samme måde bør det ikke være udelukket  

 for f.eks. en hundekennel eller et museum at erhverve et udstoppet dyr til  

 udsmykning eller udstilling.
 Efter bestemmelsen vil der således kunne meddeles f.eks.  

 konservatorer tilladelse til at udstoppe kæledyr eller på anden måde bevare  

 skind, ligesom der vil kunne meddeles tilladelse til handel med sådanne  

 genstande.
 Som nævnt i de almindelige bemærkninger under pkt. 3.3. kan  

 der også være andre tilfælde, eksempelvis i forbindelse med erhvervsmæssig  

 forskning, hvor anvendelsen af skind fra hunde og katte ikke bør være  

 udelukket.
Endelig vil der   som alternativ til en egentlig  

 overgangsordning   efter bestemmelsen kunne meddeles undtagelse til  

 erhvervsdrivende, der måtte have indrettet sig i tillid til de hidtil  

 gældende  

 regler.
Der tænkes her f.eks. på tilfælde, hvor erhvervsdrivende før lovens  

 ikrafttræden ligger inde med eller har indgået aftale om erhvervelse af  

 skindprodukter m.v., som i kraft af den foreslåede bestemmelse bliver  

 ulovlige.
 Der henvises i øvrigt til de almindelige be~mærk~ning~er  

 pkt. 3.3.
Til § 2 Efter bestemmelsen straffes overtrædelse af loven med bøde,  

 medmindre højere straf er forskyldt efter anden lovgivning.
Dog er strafferammen fængsel indtil 4 måneder, såfremt overtrædelsen  

 er begået forsætligt eller groft uagtsomt, og der endvidere foreligger  

 skærpende omstændigheder.
Bestemmelsen vil f.eks. kunne komme i betragtning,  

 hvis overtrædelsen har et betydeligt omfang.
 Der henvises i øvrigt til de almindelige be~mærk~ning~er  

 pkt. 3.4.
Til § 3 Som anført ovenfor i de almindelige bemærkninger under pkt.  

 5 skal lovforslaget notificeres for Europa-Kommissionen og  

 notifikationsperioden være udløbet, før den vedtagne lov kan sættes i kraft.  

 Notifikationsperioden er som udgangspunkt 3 måneder, men kan forlænges.
 I overensstemmelse hermed foreslås det, at ministeren kan  

 fastsætte lovens ikrafttræden.
 For så vidt angår spørgsmålet om overgangsregler, henvises  

 til de almindelige bemærkninger pkt. 3.3 og til bemærkningerne til § 1,  

 stk. 2.
 Der henvises i øvrigt til de almindelige bemærkninger pkt.  

 5.
Til § 4 Bestemmelsen vedrører lovens territoriale gyldighed.
Efter  

 bestemmelsen kan loven sættes i kraft for Færøerne, men ikke for Grønland, da  

 lovgivningskompetencen på området ved lov nr. 906 af 16. december 1998 for  

 Grønland om hunde og dyreværn er overdraget til Grønlands hjemmestyre.
 1)  

 Loven har som udkast været notificeret i overensstemmelse med  

 Europa-Parlamentets og Rådets direktiv 98/34/EF  

 (informationsproceduredirektivet) som ændret ved direktiv 98/48/EF.
