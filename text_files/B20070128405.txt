Bilag 1 Bilag 2 Bilag 3 Bilag 4 Bekendtgørelse om bevaring og kassation af statsamternes og statsforvaltningernes arkivalier siden 1970 I medfør af § 5, stk. 1, i bekendtgørelse nr. 591 af 26. juni 2003 om offentlige arkivalier og offentlige arkivers virksomhed fastsættes:
Område § 1. Bestemmelserne gælder for arkivalier, som er skabt eller tilvejebragt af statsamterne fra 1970 til 2006 og af statsforvaltningerne fra 2007 og indtil det tidspunkt, hvor disse overgår fuldt og helt til elektronisk sags- og dokumenthåndtering.
 Stk. 2. Bestemmelserne gælder tillige for arkivalier, som er overtaget fra andre myndigheder i forbindelse med myndighedsområdernes overførelse til statsamterne og statsforvaltningerne, således fra amtsankenævn og revaliderings- og pensionsnævn samt udskrivningskredse før 1992.
 Stk. 3. Bestemmelserne gælder ikke for arkivalier, der er lagret på elektronisk medium.
Bevaring og kassation § 2. I statsamternes journalsagsarkiver 1970-1991 kasseres de journalgrupper i Journalplan for amtskontorer, som er nævnt i bilag 1.
 Stk. 2. Københavns Overpræsidiums journalsagsarkiver 1970-1991 bevares uden kassation.
 § 3. I statsamternes og Københavns Overpræsidiums journalsagsarkiver 1992-2002 kasseres de journalgrupper, som er nævnt i bilag 2.
 § 4. I statsamternes og Københavns Overpræsidiums journalsagsarkiver 2002-2006 kasseres de journalgrupper, som er nævnt i bilag 3.
 § 5. I statsforvaltningernes journalsagsarkiver fra 2007 ff. og fremefter kasseres de journalgrupper, som er nævnt i bilag 4.
§ 6. De sociale ankenævns samt revaliderings- og pensionsnævnenes generelle sager bevares.
Dog kasseres sager vedrørende medlemmer, vederlag og møder, bortset fra dagsordner og referater.
Stk. 2. Personsager fra de sociale ankenævn samt revaliderings- og pensionsnævnene, der kan henføres til en person, som er født den første i en måned, bevares.
Alle øvrige personsager kasseres.
 § 7. I journalsagsarkiverne for Værnepligtsstyrelsens udskrivningskredse 1985-1989 og 1990-1996 kasseres følgende journalgrupper:
 § 8. Endvidere kasseres fra sessionsområdet følgende:
1) Stamhulkort-2 (ældre, uaktuelle, som er forblevet ved udskrivningskredsene) 2) Krydsreferencelister for fødselsårgangene 1940 og følgende, ordnet efter fødselsårgang og herefter efter CPR-nr.
3) Sager vedrørende udsættelse med session, konstatering af statsborgerskab, konstatering af grønlænderes og færingers faste bopæl 4) Sessionskort for fødselsårgangene 1940 og følgende ordnet efter CPR-nr.
5) Helbredskort for slettede med evt. indlagte lægeattester, strafindberetning og sessionsafgørelse 6) Sager om udelukkelse af tjeneste på grund af straf 7) Optagelsesfilm (mikrofiches) for fødselsårgangene 1956 og følgende ved 2., 5. og 6. udskrivningskreds (fra 1. januar 1981 ved 2. og 5. udskrivningskreds) 8) Sessionsbedømmelseskort 9) Kassation af arkivalier som ikke skal bevares § 9. Arkivalier, som ikke skal bevares i henhold til § 2-8, kasseres, når opbevaringspligt efter andre bestemmelser er opfyldt, og når de efter statsforvaltningernes egen vurdering i øvrigt ikke længere har retlig eller administrativ betydning.
 Ikrafttræden m.v.
 § 10. Bekendtgørelsen træder i kraft den 17. november 2007.
 Stk. 2. Følgende skrivelser ophæves:
1) Rigsarkivarens skrivelser af 28. februar 1977 og 5. november 1980 vedrørende kassation hos udskrivningskredsene, 2) Rigsarkivarens skrivelse af 7. marts 1995 med supplerende kassationsbestemmelser til statsamternes journalplan, 3) Rigsarkivarens skrivelse af 14. august 1995 vedrørende kassationsbemyndigelse for sager vedrørende boligklagenævn, 4) Rigsarkivarens skrivelse af 10. december 1996 vedrørende ændrede kassationsbestemmelser for personsager i revaliderings- og pensionsnævnenes arkiver, 5) Rigsarkivarens skrivelse af 10. november 1997 vedrørende nye kassationsbestemmelser for saggrupperne 12 og 13 i statsamternes journalplan med opdatering af 3. april 2000, 6) Rigsarkivarens skrivelse af 20. april 1998 vedrørende nye kassationsbestemmelser for saggruppe 5 i statsamternes journalplan, 7) Rigsarkivarens skrivelse af 22. juni 1998 vedrørende kassation af sessionsbedømmelseskort.
Rigsarkivet, den 6. november 2007 Johan Peter Noack / Kirsten Villadsen Kristmar Bilag 1 Journalgrupper som kasseres i statsamternes journalsagsarkiver 1970-91, jf. Journalplan for amtskontorer Bilag 2 Journalgrupper som kasseres i statsamternes og Københavns Overpræsidiums journalsagsarkiver 1992-2002 Bilag 3 Journalgrupper som kasseres i statsamternes og Københavns Overpræsidiums journalsagsarkiver 2002-06 Bilag 4 Journalgrupper som kasseres i statsforvaltningernes journalsagsarkiver 2007 ff.
