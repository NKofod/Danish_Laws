Bekendtgørelse om betingelserne for og fremgangsmåden ved  

  

 udbetaling af reintegrationsbistand I medfør af § 10, stk. 3, og § 10,  

 stk. 5, 3. pkt., i repatrieringsloven, jf. lovbekendtgørelse nr. 793 af  

 18. september 2002, som ændret ved lov nr. 1157 af 19. december 2003,  

 fastsættes:
Kapitel 1 Sagsbehandling § 1.  

  

 Ansøgning om en løbende, månedlig reintegrationsbistand i 5 år efter  

 repatrieringslovens § 10, stk. 1, indgives til kommunalbestyrelsen  

 i  

 den kommune, hvori udlændingen har bopæl.
 Stk. 2.  

  

 I stedet  

 for en løbende, månedlig reintegrationsbistand i 5 år, jf.  

 repatrieringslovens  

 § 10, stk. 1, kan udlændingen, inden kommunalbestyrelsen træffer  

 afgørelse efter stk. 1, anmode om at modtage en løbende, månedlig  

 livslang  

 reintegrationsbistand, som udgør 80 pct. af reintegrationsbistanden efter  

 repatrieringslovens § 10, stk. 1, jf. repatrieringslovens  

 § 10,  

 stk. 2. Anmodningen er uigenkaldelig.
 § 2.  

  

 Kommunalbestyrelsen skal træffe afgørelse i sager vedrørende  

 reintegrationsbistand senest 3 måneder efter tidspunktet for ansøgningens  

 modtagelse.
 Stk. 2.  

  

 Kan  

 afgørelse ikke træffes inden den i stk. 1 nævnte frist, skal ansøgeren  

 have en nærmere redegørelse for årsagen hertil og meddelelse om, hvornår  

 sagen  

 kan forventes afgjort.
 § 3.  

  

 Kommunalbestyrelsen skal underrette Den Sociale Sikringsstyrelse om  

 afgørelser  

 i sager, hvori der træffes bestemmelse om at yde reintegrationsbistand, ved  

 at  

 fremsende kopi af afgørelsen til Den Sociale Sikringsstyrelse.
Stk. 2.  

  

 Det skal  

 fremgå af afgørelsen, om der er tale om en løbende, månedlig  

 reintegrationsbistand i 5 år eller om en løbende, månedlig livslang  

 reintegrationsbistand.
Endvidere skal størrelsen af den månedlige  

 reintegrationsbistand, tidspunktet fra hvilket reintegrationsbistanden skal  

 udbetales, og modtagerens oplysningspligt efter § 13 fremgår af  

 afgørelsen.
Stk. 3.  

  

 Kommunalbestyrelsen  

 sender sagens akter til Den Sociale Sikringsstyrelse.
Af sagens akter skal  

 fremgå følgende: oplysninger om udlændingens navn, køn, cpr-nummer, alder,  

 civilstand, statsborgerskab, fuldstændig adresse i det land, som udlændingen  

 er  

 udrejst af Danmark til, underskrift, som udlændingen vil bruge ved udfyldning  

 af leveattest, jf. § 12, pengeinstituttets navn, adresse og kontonummer,  

 hvorpå reintegrationsbistanden ønskes indsat, og hvornår udlændingen er  

 udrejst  

 af Danmark til hjemlandet eller det tidligere opholdsland.
 Stk. 4.  

  

 Kommunalbestyrelsen  

 skal så vidt muligt sende sagens akter til Den Sociale Sikringsstyrelse så  

 betids, at Den Sociale Sikringsstyrelse har mulighed for at udbetale  

 reintegrationsbistanden rettidigt, jf. § 8, stk. 2.
Kapitel 2 Betingelser for udbetaling af  

 reintegrationsbistand § 4.  

  

 Ved  

 vurderingen af om en udlænding har midler, som kan dække behovet for  

 reintegrationsbistand, jf. repatrieringslovens § 10, stk. 1, nr. 1,  

 tages både formue og løbende indtægter i betragtning.
Stk. 2.  



  

 Der ses bort fra formue på  

 halvdelen af det beløb, den pågældende ville kunne modtage i  

 reintegrationsbistand i 5 år.
Hvis udlændingens formue overstiger halvdelen  

 af  

 det beløb, som den pågældende ville kunne modtage i reintegrationsbistand i 5  

 år, kan der ikke ydes reintegrationsbistand.
 Stk. 3.  

  

 Der ses  

 desuden bort fra den del af en formue, der er nødvendig for at kunne bevare  

 eller opnå en nødvendig boligstandard, eller som bør bevares af hensyn til  

 udlændingens eller familiens erhvervs- og uddannelsesmuligheder.
 Stk. 4.  

  

 Der ses  

 tillige bort fra erstatning for tab af erhvervsevne, der udbetales som følge  

 af  

 personskade efter lov om erstatning fra staten til ofre for forbrydelser, lov  

 om erstatningsansvar eller lov om forsikring mod følger af arbejdsskader.
 Stk. 5.  

  

 Der ses  

 endvidere bort fra formue, som er opstået som følge af udbetaling af  

 godtgørelse for varigt mén og ikke-økonomisk skade samt ydelser fra godkendte  

 sociale fonde, stiftelser, foreninger m.v., der er fritaget for beskatning  

 for  

 modtageren, jf. ligningslovens § 7, litra z.
 Stk. 6.  

  

 Der ses  

 bort fra løbende indtægter på op til det beløb, den pågældende vil kunne  

 modtage i reintegrationsbistand om måneden.
 Stk. 7.  

  

 For ægtepar  

 skal vurderingen efter stk. 1 foretages på grundlag af ægtefællernes  

 samlede økonomiske forhold.
Kapitel 3 Ophør og nedsættelse af reintegrationsbistand § 5.  

  

 Reintegrationsbistanden  

 for den enkelte udlænding kan ikke nedsættes i den periode, hvori bistanden  

 ydes, uanset om udlændingen efter repatrieringen får løbende indtægter, der  

 delvist kan dække behovet for reintegrationsbistand.
 § 6.  

  

 Udbetaling af reintegrationsbistanden ophører, hvis udlændingen dør, flytter  

 til et andet land eller kommer i besiddelse af midler, der kan dække behovet  

 for reintegrationsbistand, jf. § 4.
 § 7.  

  

 Pension, der medtages ved repatriering i medfør af lov om social pension  

 eller  

 bilaterale aftaler mellem Danmark og andre lande, fradrages i  

 reintegrationsbistanden, jf. repatrieringslovens § 10, stk. 3.
 Stk. 2.  

  

 Hvis  

 beløbet, som en udlænding kan medtage i pension efter fradrag af skat, er  

 mindre end den fastsatte reintegrationsbistand, udgør reintegrationsbistanden  

 til den pågældende udlænding forskellen mellem pensionen efter fradrag af  

 skat  

 og den fastsatte reintegrationsbistand.
Kapitel 4 Administration m.v.
 § 8.  

  

 Den  

 Sociale Sikringsstyrelse forestår udbetaling af reintegrationsbistand og kan  

 i  

 forbindelse med den løbende administration af udbetalingen træffe afgørelser  

 om  

 tilbagebetaling og ophør af reintegrationsbistand, jf. repatrieringslovens  

 § 10, stk. 4.
 Stk. 2.  

  

 Reintegrationsbistand  

 udbetales månedsvis bagud fra den 1. i måneden efter, at en udlænding er  

 repatrieret til sit hjemland eller tidligere opholdsland.
Stk. 3.  

  

 Reintegrationsbistand kan overføres til en konto i et dansk eller udenlandsk  

 pengeinstitut.
Ved overførsel til et udenlandsk pengeinstitut fratrækkes de  

 omkostninger, der er forbundet med overførslen.
 § 9.  

  

 Reintegrationsbistand  

 efter repatrieringslovens § 10, stk. 1, udbetales månedligt i  

 maksimalt 5 år regnet efter tidspunkt for udlændingens repatriering.
 § 10.  

  

 Hvis  

 reintegrationsbistanden er udbetalt eller bogført på modtagerens konto i et  

 pengeinstitut efter det tidspunkt, hvor betingelserne for udbetaling af  

 reintegrationsbistand ikke længere er til stede, jf. § 6, skal beløbet  

 kræves tilbagebetalt efter reglerne i stk. 2-4.
Stk. 2.  

  

 Den Sociale  

 Sikringsstyrelse skal tilbageføre reintegrationsbistand, der er bogført på  

 modtagerens konto i et pengeinstitut, hvis årsagen til ophøret af  

 reintegrationsbistand er opstået inden dispositionsdagen.
Tilbageførsel kan  

 ske  

 efter dispositionsdagen.
 Stk. 3.  

  

 Hvis  

 reintegrationsbistanden ikke kan tilbageføres efter stk. 2, skal Den  

 Sociale Sikringsstyrelse søge beløbet inddrevet.
 Stk. 4.  

  

 Den Sociale  

 Sikringsstyrelse kan opgive krav på tilbagebetaling efter stk. 3, hvis  

 beløbet må anses for uerholdeligt, eller hvis de økonomiske omkostninger  

 forbundet med inddrivelsen står i misforhold til tilbagebetalingskravet.
 § 11.  

  

 Den Sociale Sikringsstyrelse skal i forbindelse med den første udbetaling af  

 reintegrationsbistand give meddelelse herom til udlændingen.
 Stk. 2.  

  

 Den Sociale  

 Sikringsstyrelse fastsætter hver 1. januar reintegrationsbistanden for den  

 enkelte udlænding som følge af ændringer i takster for reintegrationsbistand  

 og  

 pension.
 Stk. 3.  

  

 Den Sociale  

 Sikringsstyrelse skal udsende meddelelser om reintegrationsbistanden, når der  

 sker ændringer i størrelsen af reintegrationsbistanden, jf. stk. 2.
Kapitel 5 Kontrol, oplysningspligt m.v.
§ 12.  

  

 Den  

 Sociale Sikringsstyrelse skal én gang årligt anmode modtageren af  

 reintegrationsbistand om en bekræftelse af, at den pågældende er i live og  

 fortsat opfylder betingelserne for modtagelse af reintegrationsbistand.
Den  

 Sociale Sikringsstyrelse skal i den forbindelse anmode om en erklæring med  

 oplysning om udlændingens civilstand, indtægts- og formueforhold samt om  

 eventuel ægtefælles indtægt.
 § 13.  

  

 Modtageren af reintegrationsbistand skal oplyse Den Sociale Sikringsstyrelse  

 om  

 forandringer i forhold, der kan forventes at medføre ændringer i  

 reintegrationsbistanden. §§ 11 og 11 b i lov om retssikkerhed og  

 administration på det sociale område finder tilsvarende anvendelse.
Stk. 2.  

  

 Den Sociale  

 Sikringsstyrelse kan afkræve modtageren af reintegrationsbistand og dennes  

 ægtefælle oplysninger til brug for beregning og udbetaling af  

 reintegrationsbistand.
Hvis oplysningerne ikke modtages senest 3 måneder  

 efter  

 anmodningen herom, ophører udbetalingen af reintegrationsbistand med udgangen  

 af den måned, hvori fristen er udløbet.
Udbetalingen genoptages med virkning  

 fra den 1. i måneden, efter at oplysningerne er modtaget.
Hvis modtageren på  

 grund af særlige omstændigheder ikke har mulighed for at fremskaffe  

 oplysningerne inden for den i 2. pkt. nævnte frist, kan fristen forlænges.
 Stk. 3.  

  

 Den Sociale  

 Sikringsstyrelse skal samtidig med anmodning om oplysninger efter  

 stk. 2,  

 oplyse modtageren af reintegrationsbistand om retsvirkningerne af, at de  

 fornødne oplysninger ikke fremsendes rettidigt.
 Stk. 4.  

  

 Modtageren  

 af reintegrationsbistand skal oplyse Den Sociale Sikringsstyrelse om  

 flytning.
 § 14.  

  

 Hvis en modtager af reintegrationsbistand har tilsidesat sin oplysningspligt  

 efter § 13 eller i øvrigt mod bedre vidende uberettiget har modtaget  

 reintegrationsbistand, skal modtageren eller dennes dødsbo tilbagebetale det  

 beløb, der er modtaget med urette.
Kapitel 6 Ikrafttræden § 15.  

  

 Bekendtgørelsen træder i kraft den 1. januar 2004.
 Stk. 2.  

  

 Samtidig  

 ophæves ministeriets bekendtgørelse nr. 12 af 6. januar 2000 om betingelserne  

 for  

 og fremgangsmåden ved udbetaling af reintegrationsbistand.
