 Registreringen af kode for kilde til enheders og bygningers arealer og  

 materialer er intensiveret på baggrund af Boligministeriets henvendelse vedr.  

 kontrol og revision af BBR til samtlige kommunaldirektører.
 På foranledning af en række kommuners henvendelse om billigere  

 registreringsfaciliteter har Boligministeriet efter diskussion i  

 Kommunekontaktudvalget for ejendomsdata anmodet Kommunedata om at muliggøre  

 indberetning af kildeoplysningen på eet skærmbillede vedrørende en række  

 bygninger eller enheder.
Kommunedata I/S har udviklet en indberetningsfacilitet specielt vedrørende  

 kontrol og revision.
Prisen pr. indberetning er herefter reduceret til i  

 størrelsesordenen 10 øre excl. moms for en bygning, hvis skærmbilledet  

 udbyttes fuldt ud.
 Billedet er ideelt til ændring af koder for kilde på bygninger/enheder,  

 hvor der allerede er foretaget opmåling, eller hvor arealerne er korrekte.
 Kommunedata har endvidere gjort det muligt at få registreret  

 kildeoplysning for samtlige enheder i en bygning, hvis den samlede kontrol-  

 og revisionsindsats omfatter såvel bygningen som de underliggende enheder.
