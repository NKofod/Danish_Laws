Den 30. juli 1990 undertegnedes i Warszawa en overenskomst mellem Danmark og Polen i medfør af hvilken den danske regering yder Polen et statslån på 50 mio. kr. som bidrag til Den multilaterale Stabiliseringsfond til fordel for Polen (Bush-fonden). Fonden er oprettet i henhold til et Memorandum of Understanding af 28.
 december 1989, som udgør en del af overenskomsten.
 Fonden har til formål at virke som supplement til Den Internationale  

 Valutafond med henblik på at støtte det økonomiske stabiliseringsprogram i  

 Polen vedrørende liberalisering af betalinger og overførsler af løbende  

 internationale transaktioner.
 Ifølge overenskomsten, som trådte i kraft på datoen for undertegnelsen,  

 skal lånet forrentes med 3% p.a. af den del af hovedstolen, som ikke er  

 tilbagebetalt af låntageren.
