Beretning afgivet af Uddannelsesudvalget den  

 23. august 2001 Beretning over Forslag til folketingsbeslutning om  

 etablering af en naturforvalteruddannelse i Tønder [af Helga Moos (V), Brian Mikkelsen (KF), Susanne Clemensen  

 (CD) og Christian H.
Hansen (DF) m.fl.] Beslutningsforslaget blev fremsat den 3. april 2001 og var  

 til 1. behandling den 22. maj 2001. Beslutningsforslaget blev efter 1.  

 behandling henvist til Uddannelsesudvalget.
Møder Udvalget har behandlet beslutningsforslaget i 1  

 møde.
Spørgsmål Udvalget har stillet 13 spørgsmål til  

 undervisningsministeren til skriftlig besvarelse, som denne har besvaret.
2.   Politiske bemærkninger Herefter bemærker et flertal i udvalget (V,  

 KF, DF, CD, EL og KRF), at en gruppe borgere i Tønder gennem  

 længere tid har arbejdet med etablering af en naturforvalteruddannelse  

 i Tønder.
De har udarbejdet et oplæg til projektet om  

 naturforvalteruddannelsen, som er omdelt i udvalget, jf.
B 175 - bilag 2.  

 Tønder Kommune og Sønderjyllands Amt støtter  

 initiativet.
Ifølge oplægget til naturforvalteruddannelsen  

 skal uddannelsen tilrettelægges som en mellemlang videregående  

 uddannelse under lov om mellemlange videregående uddannelser,  

 MVU-loven.
Uddannelsen skal være af 3 års varighed og etableres  

 under CVU-Sønderjylland.
Ifølge oplægget forventes 60  

 elever optaget pr. årgang.
Uddannelsen skal bygge på en generel  

 indsigt i naturforvaltningens teorimæssige, metodemæssige og  

 retlige grundlag samt udvikle færdigheder i at analysere  

 problemstillingerne inden for fagets naturvidenskabelige og  

 samfundsvidenskabelige områder.
 Det drejer sig blandt andet om naturpleje, kultur- og  

 naturarealplanlægning, naturgenopretning og naturformidling samt  

 varetagelse af erhvervsfunktioner inden for områderne med baggrund i  

 naturvidenskabelige og forvaltningsmæssige kundskaber, metoder og  

 processer.
 Uddannelsen skal udvikles i samarbejde med EU-lande, der  

 allerede i dag er langt fremme på dette område, således at  

 meritmulighederne på europæisk plan overvejes ved udviklingen af  

 uddannelsen.
Det forventes, at professionsbachelorer fra  

 naturforvalteruddannelsen i Tønder kan finde beskæftigelse inden  

 for naturforvaltning i Danmark i staten, amter, kommuner og  

 fælleskommunale samarbejdsinstitutioner samt det private erhvervsliv og  

 i udlandet i forbindelse med EU og ved systemeksport til de central- og  

 østeuropæiske lande.
Uddannelsen rettes mod  

 uddannelsessøgende, hvor et konkret jobønske spiller en  

 afgørende rolle for uddannelsesvalg og mod uddannelsessøgende,  

 som lægger vægt på en bredere praksisbaseret  

 indlæringsform end de teoritunge universitetsuddannelser.
 Tønder Kommune støtter initiativet og har  

 mulighed for at anvise de nødvendige lokaler til at rumme  

 naturforvalteruddannelsen, ligesom kommunen kan sikre det nødvendige  

 antal kollegiepladser.
 Økonomisk kan opgaven holdes inden for den  

 almindelige bygningstaxameterberegning.
Flertallet opfordrer undervisningsministeren til at tage  

 kontakt til CVU-Sønderjylland, Tønder Kommune og Borgergruppen,  

 der har udarbejdet oplægget til projektet, med henblik på at  

 drøfte mulighederne for at etablere en naturforvalteruddannelse i  

 Tønder.
Undervisningsministeren opfordres til   i samarbejde med disse  

 parter   inden udgangen af 2001 at undersøge, dels hvordan  

 naturforvalteruddannelsen i Tønder kan fungere som et supplement til  

 de beslægtede naturforvalteruddannelser, dels i hvilket omfang  

 kandidater fra denne uddannelse kan finde ansættelse i en niche  

 på arbejdsmarkedet.
 Såfremt analysen af arbejdsmarkedssituationen for  

 kommende naturforvaltere fra Tønder falder negativt ud, opfordres  

 undervisningsministeren til at overveje, hvorledes naturforvalteruddannelsen  

 i Tønder kan indgå som et element i eksisterende uddannelser  

 inden for naturforvaltningsområdet.
 Flertallet opfordrer således undervisningsministeren  

 til at tage initiativ til at etablere en naturforvalteruddannelse i  

 Tønder under hensyn til ovenstående bemærkninger om  

 uddannelsen.
 Et mindretal i udvalget (S og RV) bemærker,  

 at oprettelsen af en naturforvalteruddannelse i Tønder rummer en  

 række problemstillinger, hvilket er blevet fremført i  

 besvarelserne fra Undervisningsministeriet til Folketingets Uddannelsesudvalg  

 under udvalgsbehandlingen af beslutningsforslaget.
Ved en høring over skitsen udtalte  

 Naturvidenskabeligt Uddannelsesråd og Samfundsuddannelsesrådet  

 allerede i sommeren 2000 betænkelighed ved uddannelsen på grund  

 af en snæver uddannelsesprofil, et uklart fagligt miljø bag  

 uddannelsen og manglende institutionel forankring.
Der er siden hen til dels  

 sket en afklaring heraf, idet udbudet af en ny uddannelse foreslås  

 henlagt til et center for videregående uddannelse (CVU) med et relevant  

 fagligt miljø. Hvilket CVU, der kan være tale om i denne  

 forbindelse, må afhænge af en faglig og institutionel vurdering i  

 forhold til naturforvalteruddannelsen og potentielle CVU er i regionen.
 Spørgsmålene om uddannelsesprofilen og det  

 faglige miljø er ikke blevet afklaret, men er vigtige parametre i  

 forhold til at udvikle et attraktivt studium og et studiemiljø, der  

 kan fungere som et reelt alternativ til de eksisterende beslægtede  

 uddannelser.
Sammenhæng og bæredygtighed for eksisterende  

 såvel som for nye uddannelser er ligeledes afgørende parametre.  

 Naturforvaltning er et område, der i dag allerede er dækket af en  

 række uddannelser på KVU-, MVU- og LVU-niveau.
Oprettelse af en  

 ny uddannelse på området med et årligt optag på 60  

 studerende bør derfor baseres på en klar  

 behovsundersøgelse, der dokumenterer et ansøger- og  

 aftagerbehov for ikke at fjerne grundlaget for de allerede eksisterende og  

 velfunderede uddannelser på området.
Ligeledes er en  

 behovsafklaring nødvendig for at sikre uddannelsens økonomiske  

 bæredygtighed.
Denne dokumentation har ikke været til stede ved  

 vurderingen af naturforvalteruddannelsen.
 I tilfælde af at uddannelsen ikke kan oprettes som  

 en selvstændig uddannelse, må det undersøges, om  

 lokalområdet kan opnå et samarbejde med den beslægtede  

 uddannelse, der udbydes af Skovskolen, der hører under Miljø-  

 og Energiministeriet, subsidiært tillægges efter- og  

 videreuddannelsesaktiviteter inden for natur/naturforvaltning.
 Et andet mindretal i udvalget (SF) er enig i, at  

 det er vigtigt, at der ved placering af uddannelser tages regionale hensyn.  

 SF er også enig i, at der er dele af landet, der er særlig fattig  

 på uddannelser - f.eks. den vestlige del af Sønderjylland.  

 Derfor var SF også imod nedlæggelsen af Tønder  

 Statsseminarium,  der blev nedlagt i slutningen af 1980 erne.
 SF synes også, at det er et udmærket  

 initiativ, som nogle mennesker har taget lokalt med henblik  på at  

 etablere uddannelser, herunder en naturforvalteruddannelse, i det  

 sønderjyske og skabe sammenhæng mellem forskellige uddannelser i  

 lokalområdet.
Derfor vil SF også gerne opfordre  

 undervisningsministeren til at undersøge behovet og mulighederne for  

 at realisere etableringen af en naturforvalteruddannelse.
Hvis ideen skal  

 realiseres, forudsætter det undersøgelser og vurderinger af SF mener derfor, at ministeren meget seriøst skal  

 arbejde videre med forslaget om en naturforvalteruddannelse på baggrund  

 af de initiativer, som er udsprunget lokalt.
Men en forudsætning for,  

 at uddannelsen kan etableres enten som en selvstændig uddannelse eller  

 som en uddannelse, der indgår som del af en anden uddannelse, er  

 naturligvis, at den er bæredygtig.
Det vil kun gøre ondt  

 værre for de regionale forsøg på at etablere flere  

 uddannelser, hvis en uddannelse etableres uden kendskab til eller før  

 vished for, at den er bæredygtig.
Derfor opfordrer SF  

 undervisningsministeren til at undersøge mulighederne i en positiv  

 ånd og at vende tilbage til Folketingets Uddannelsesudvalg, når  

 disse overvejelser er afsluttet.
Hvis de falder ud til fordel for etablering  

 af en eller anden form for uddannelse, opfordrer SF undervisningsministeren  

 til at gå til Folketinget med henblik på de  

 bevillingsmæssige sider af sagen, idet SF går ud fra, at det vil  

 kræve ekstra bevillinger.
P. u. v.  

 Hans Peter Baadsgaard  

 Formand Bilag 1 Oversigt over bilag vedrørende B 175 Bilagsnr.
