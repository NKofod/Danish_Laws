afsagt  

 af Tvistighedsnævnet den  

    

  

 16. august 2002  

 i sag nr. 21.2002 Elev A mod  

 virksomhed B v/C Mellem klageren, elev A, født den 1. august 1967, og  

 indklagede, virksomhed B v/C, blev der den 4. maj 2001 indgået  

 uddannelsesaftale, hvorefter klageren skulle uddannes som salgsassistent med  

 uddannelsesperiode fra den 1. juli 2001 til den 30. juni 2003.
 Uddannelsesaftalen  

 blev ophævet ensidigt af klageren den 30. oktober 2001.
Klageren  

 har ved sin faglige organisation, Den Kristelige Fagbevægelse, ved  

 klageskrift  

 modtaget den 20. marts 2002 indbragt sagen for Tvistighedsnævnet med endelig  

 påstand om, at indklagede til klageren skal betale 183.560 kr.
Kravet er  

 sammensat af løn for november 2001 - juni 2002, 118.720 kr. med tillæg af  

 feriegodtgørelse 14.840 kr. samt godtgørelse for ved svig at have fremkaldt  

 klagerens ophævelse af uddannelsesforholdet med 50.000 kr.
Klageren har  

 subsidiært gjort gældende, at klagerens ophævelse af uddannelsesaftalen ikke  

 kan gøres gældende mod hende eller er  

    

  

 ugyldig, jf., aftalelovens §§ 33 og 36.
 Indklagede  

 har påstået frifindelse.
 Klageren  

 har givet personligt møde for nævnet og har afgivet forklaring.
 Indklagede  

 har ikke givet møde for nævnet.
Indklagede  

 har den 30. oktober 2001 konciperet en Aftale, der ikke er  

 underskrevet.
I  

 denne hedder det:
 Det er d.d.  

 aftalt, at A ophører elevaftalen med B.
 I stedet  

 starter vi forberedelserne til et  

  

 eksportsælgerjob  

  

 . -  

 Norge.
 Der laves tlf.  

 i Norge (Oslo) med omstilling til Danmark.
 Herefter  

 aftales løn (forslag 15.000,- pr. måned) og en nærmere aftalt provision af  

 direkte salg.
 Kollektion  

 fastlægges snarest sammen med de øvrige eksportsælgere.
 I en  

 skrivelse af 22. november 2001 meddelte indklagede klageren bl.a., at han  

 ikke  

 på daværende tidspunkt turde gå i gang med projektet vedrørende Norge.
Klageren  

  

  

 har forklaret bl.a., at indklagede  

 den 30. oktober 2001 foreslog, at de byttede den oprindelige læreplads ud med  

 en anden, hvor hun skulle oplæres i eksport og handel i forbindelse med  

 Norge.  

 Det ville hun gerne, idet hun er af norsk afstamning.
I hele november måned  

 arbejdede hun fra sit hjem telefonisk med at etablere forbindelser til  

 virksomheder i Norge.
Hun fik ikke løn for november eller senere.
I sagen  

 behandling har som faste medlemmer af Tvistighedsnævnet deltaget Mogens  

 Kroman  

 (formand), advokat Tine B.
Skyum og konsulent Susanne Christensen (begge  

 Dansk  

 Arbejdsgiverforening), samt konsulent Evelyn Jørgensen og konsulent Lars  

  

 Gulmann  

  

 (begge Landsorganisationen i Danmark). Derudover  

 har som særligt sagkyndigt medlem deltaget advokat Rikke Skovlund, Dansk  

 Handels & Service og faglig sagsbehandler Hanne Christensen, HK.
 Tvistighedsnævnets bemærkninger:
Det lægges  

 efter klagerens forklaring, indklagedes aftale af  

    

  

 30. oktober samt indklagedes brev af  

    

  

 22. november 2001 til grund, at klagerens  

 ophævelse af uddannelsesaftalen var motiveret af indklagedes forslag om at  

 etablere en ny læreplads vedrørende eksport.
Nævnet finder det endvidere ikke  

 godtgjort, at indklagede reelt havde til hensigt at etablere en sådan  

 eksportvirksomhed eller at sikre klageren fortsat uddannelse.
Under disse  

 omstændigheder er klageren ikke bundet af ophævelsen af uddannelsesaftalen.  

 Tvistighedsnævnet finder derfor, at indklagede under de foreliggende  

 omstændigheder og under hensyntagen til, at klageren arbejdede for indklagede  

 i  

 november måned uden at modtage løn herfor, bør betale klageren  


  

 en godtgørelse på 50.000 kr.
 T h i  

    

  

 b e s t e m  

  

 m  

  

 e s:
 Indklagede,  

 virksomhed B v/C, skal inden 14 dage til klageren, elev A betale 50.000 kr.
 Hver part  

 bærer sine egne omkostninger.
 Denne  

 kendelse kan inden 8 uger efter nævnets afgørelse indbringes for domstolene.
