 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 1073 af 22. december 1993 om statsgaranti til lån til skoler og  

 forsøgsbyggeri m.v. foretages følgende ændringer:
 1. I § 1, stk. 1, indsættes efter »25 mio. kr.«:  

 »årligt«.
 2. § 1, stk. 2 og 3, ophæves.
 Stk. 4-9 bliver herefter stk. 2-7.
 3. § 1, stk. 4, der bliver stk. 2, affattes således:
»Stk. 2.  Garantien omfatter lån ydet i medfør af  

 realkreditlovens § 37 og tilsvarende realkreditlignende lån efter  

 boligministerens nærmere bestemmelse ydet af et pengeinstitut.
Nettoprovenuet  

 af lån, hvortil der ydes statsgaranti, må ikke overstige de i stk. 1 nævnte  

 udgifter.
Garantien ydes på den del af lånet, der har pantesikkerhed mellem  

 40 pct. og 80 pct. af ejendommens værdi på tidspunktet for  

 låneoptagelsen.« 4. I § 1, stk. 5, der bliver stk. 3, udgår », jf. stk.  

 1 og 2,», og »stk. 6« ændres til: »stk. 4«.
 5. § 1, stk. 6, der bliver stk. 4, affattes således:
»Stk. 4.  Er der tinglyst flere lån, beregnes  

 garantien efter stk. 3 for hvert enkelt lån, således at der til den aktuelle  

 nominelle garanterede restgæld på lånet tillægges den aktuelle nominelle  

 garanterede restgæld på foranstående lån, mens der til den garanterede del af  

 hovedstolen tillægges den garanterede del af hovedstolen på øvrige lån.« 6. I § 1, stk. 7, der bliver stk. 5, udgår »i stk. 1  

 og 2«, og »stk. 5 og 6« ændres til: »stk. 3 og 4«.
 7. I § 1, stk. 9, der bliver stk. 7, ændres »stk.  

 1-8« til: »stk. 1-6«, og »jf. stk. 1, og hvilket byggeri  

 der kan betragtes som forsøgsbyggeri, jf. stk. 3,» udgår.
 8. Efter § 1 indsættes:
 » § 1 a.  Boligministeren kan yde statsgaranti  

 til forsøgsbyggeri, jf. stk. 3, inden for en ramme på indtil 25 mio. kr.  

 årligt til realkreditlån eller tilsvarende realkreditlignende lån efter  

 boligministerens nærmere bestemmelse ydet af et pengeinsitut, der optages til  

 dækning af 80 pct. af forskellen mellem ejendommens værdi på tidspunktet for  

 låneoptagelsen og de dokumenterede udgifter inklusive låneomkostninger og  

 eventuelt kurstab til opførelse af følgende nybyggeri til helårsbrug:
 Stk. 2.  I det omfang garantirammen i 1995 ikke udnyttes  

 fuldt ud, forhøjes garantirammen i 1996 tilsvarende.
Stk. 3.  Garantien for det i stk. 1 nævnte lån kan ikke  

 dække mere end 15 pct. af de dokumenterede udgifter til opførelse af  

 nybyggeri inklusive låneomkostninger og eventuelt kurstab.
Det er en  

 betingelse for at yde garanti efter stk. 1, at projektet forinden er godkendt  

 af boligministeren som indeholdende forsøg i væsentligt omfang med nye eller  

 ændrede byggemetoder, bygningsudformning og drifts- og  

 vedligeholdelsesmetoder, herunder forsøg med økologiske løsninger.
Stk. 4.  Nettoprovenuet af den samlede belåning  

 inklusive det statsgaranterede lån må højst udgøre 80 pct. af de  

 dokumenterede udgifter til opførelse af nybyggeri inklusive låneomkostninger  

 og eventuelt kurstab.
Det er en betingelse for garantistillelsen, at lånet er  

 ydet mod pant i den faste ejendom, jf. realkreditlovens § 1, med oprykkende  

 panteret efter foranstående lån, og at lånet, som er omfattet af garantien,  

 har samme løbetid og afdrages på samme måde som foranstående lån.
Stk. 5.  Garantien dækker långivers tab på det  

 statsgaranterede lån samt eventuelt forfaldne terminsydelser, jf. stk. 1 og  

 stk. 4, 2. pkt., med 100 pct.
Garantien dækker til enhver tid fuldt ud en  

 andel af den samlede aktuelle restgæld på garanterede og foranstående  

 ugaranterede lån, som svarer til den andel, det garanterede låns hovedstol  

 udgør af den samlede hovedstol for det garanterede og de foranstående  

 ugaranterede lån.
Der kan ikke optages nye lån med prioritet forud for det  

 garanterede lån, så længe garantien løber.
 Stk. 6.  Garantiordningen administreres af Kongeriget  

 Danmarks Hypotekbank og Finansforvaltning, der afgiver garantierklæringen  

 over for det långivende institut.
Stk. 7.  Boligministeren fastsætter nærmere regler om de  

 i stk. 1-6 nævnte forhold, herunder om, hvilket byggeri der kan betragtes som  

 forsøgsbyggeri, jf. stk. 3, samt om udformningen af garantierklæring  

 m.v.« 9. I § 2, stk. 1, ændres »§ 1, stk. 1 og stk. 2«  

 til: »§ 1 og § 1 a«.
 10. I § 2 indsættes som stk. 4 og 5:
 »Stk. 4.  Boligministeren kan til Kongeriget  

 Danmarks Hypotekbank og Finansforvaltning helt eller delvis henlægge de  

 beføjelser, som er tillagt ministeren i henhold til denne lov.
Stk. 5.  Boligministeren fastsætter regler om adgangen  

 til at påklage afgørelser, der er truffet i henhold til bemyndigelse efter  

 stk. 4, herunder at afgørelserne ikke skal kunne indbringes for  

 ministeren.« § 2 I realkreditloven, jf. lovbekendtgørelse nr. 476 af 2. juni 1994,  

 foretages følgende ændring:
 I § 39 indsættes som stk. 7:
»Stk. 7.  Til de i § 1 a, stk. 1, i lov om  

 statsgaranti til lån til skoler og forsøgsbyggeri m.v. nævnte ejendomme kan  

 lån ydes ud over lånegrænsen for den pågældende ejendom mod statsgaranti, jf.  

 § 1 a, stk. 5, i ovennævnte lov.« § 3 Boligministeren fastsætter tidspunktet for lovens ikrafttræden.
Givet på Christiansborg Slot, den 14.  

 juni 1995 Under Vor Kongelige Hånd og Segl MARGRETHE R.
