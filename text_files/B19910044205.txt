 I medfør af § 61 i sømandsloven, jf. lovbekendtgørelse nr. 11 af 6.
 januar 1989, og efter bemyndigelse i § 1, nr. 11 i bekendtgørelse nr.
 570 af 26. september 1988 fastsættes:
 § 1.  For tab eller beskadigelse af ombordværende  

 ejendele, foranlediget ved et dansk skibs forlis, ved sørøveri, ved brand  

 eller andet havari, der rammer skibet, skal rederen yde erstatning efter  

 nedenstående regler til skibets fører og mandskab.
 Stk. 2.  Er den pågældende død, når erstatningen  

 udbetales, tilfalder beløbet hans bo eller arvinger.
 § 2.  Erstatningen ydes i mangel af aftale om betaling  

 af et højere beløb med følgende maksimumbeløb:
 hovmestre og telegrafister 8.600 kr.
 Stk. 2.  De i stk. 1 nævnte erstatningsbeløb, der svarer  

 til et nettoprisindeks med januar 1975 = 100 reguleres i overensstemmelse med  

 det på forlistidspunktet senest offentliggjorte nettoprisindeks.
 Stk. 3.  De i stk. 1 nævnte beløb nedsættes med 50 pct.,  

 hvis den pågældende ikke har sit ophold om bord.
 § 3.  Har rederen i forbindelse med et skibs forlis  

 eller kondemnation i overensstemmelse med sømandslovens § 19, stk. 2, ydet en  

 søfarende nødvendig beklædning, gøres der fradrag herfor ved opgørelsen af  

 den erstatning, der tilkommer den søfarende efter de foranstående  

 bestemmelser, jf. herved lovens § 61, 3. pkt.
 § 4.  Har en af § 1 omfattet person bevisligt mistet  

 instrumenter, bøger, værktøj eller lignende, som han har medført til brug i  

 tjenesten, tilkommer der ham en særlig erstatning, som, hvis ikke andet er  

 aftalt, beregnes til anskaffelsesværdien på tidspunktet for erstatningens  

 udbetaling.
 § 5.  Bekendtgørelsen træder i kraft den 1. juli 1991  

 og har virkning for beregningen af erstatning til søfarende for ejendele, der  

 er gået tabt den 1. august 1990 eller senere.
 Stk. 2.  Samtidig ophæves bekendtgørelse nr. 612 af 29.  

 november 1973 om erstatning til søfarende for ejendele, der er gået tabt ved  

 forlis eller andet havari, som ændret ved bekendtgørelse nr. 220 af 6. juni  

 1975 og ved bekendtgørelse nr. 124 af 2. april 1980.
