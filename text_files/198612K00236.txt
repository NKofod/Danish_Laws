Nr LSF 236 Forslag til Lov om ændring af lov om ligebehandling af mænd og kvinder med  

 hensyn til beskæftigelse m.v.
Fremsat af Jytte Andersen (S) Bakholt (S) Ole Vagn Christensen (S) Søren  

 B.
Jørgensen (S) Kaj Poulsen (S) Joanna Rønn (S) Taanquist (S) den 30. april 1987 I lov om ligebehandling af mænd og kvinder med hensyn til beskæftigelse m.v., jf. lovbekendtgørelse nr. 572 af 28. august 1986, foretages følgende ændring:
 § 12, STK. 2, affattes således:
»Stk. 2. Er en overtrædelse begået af et aktieselskab, anpartsselskab, andelsselskab eller lignende, kan der pålægges selskabet som sådant bødeansvar.
Er overtrædelsen begået af staten, en kommune eller et kommunalt fællesskab, der er omfattet af § 60 i lov om kommunernes styrelse, kan der pålægges staten, kommunen eller det kommunale fællesskab bødeansvar.« BEMÆRKNINGER TIL LOVFORSLAGET I henhold til ligebehandlingslovens § 12, stk. 2, straffes overtrædelse af ligebehandlingsloven med bøde og bødeansvar, når det drejer sig om aktieselskaber, andelsselskaber og lignende.
Den kommunale og statslige sektor er ikke omfattet af ligebehandlingslovens straffeansvar, hvilket forekommer forslagsstillerne uhensigtsmæssigt og urimeligt.
Da den offentlige sektor i udpræget grad er præget af kvindearbejdspladser, mener forslagsstillerne, at denne sektor på tilsvarende måde som den private sektor skal kunne gøres strafansvarlig ved overtrædelse af loven.
