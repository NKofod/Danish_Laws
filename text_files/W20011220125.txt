Momsgrundlag.
Opkrævede  

 forsikringsbeløb ved udleasing af driftsmidler.
Salg af  tidligere  

 udleasede driftsmidler.
Omsætningstal ved opgørelse af  

 fradragsprocent.
 A A/S's klage vedrører spørgsmålet om, hvorvidt  

 opkrævede forsikringsbeløb i forbindelse med udleasing af  

 driftsmidler skal medregnes i momsgrundlaget, og hvorvidt salg af tidligere  

 udleasede aktiver skal indgå i omsætningstallet ved  

 opgørelse af den delvise fradragsprocent.
 Det fremgår af sagens oplysninger, at A A/S  har  leasingaktiviteter  

 og factoringaktiviteter.
 Ad forsikringsbeløb:
Det fremgår af sagen, at selskabet udleaser forskellige aktiver til  

 erhvervskunder.
Udleasing af biler udgør ca. 25 % af den samlede  

 leasingomsætning.
Når selskabet udleaser personbiler, stiller det  

 krav om, at leasingtager har de fornødne ansvars- og kaskoforsikringer  

 på bilen, der indregistreres med leasingtager som bruger.  

 Ansvarsforsikringen er lovpligtig.
Selskabet har indgået en aftale med  

 et forsikringsselskab om kollektiv motorkøretøjsforsikring.
I  

 forbindelse med udleasing af biler tilbyder selskabet, at bilen forsikres via  

 selskabets kollektive motorkøretøjsforsikring.
Kunden kan dog  

 frit vælge selv at tegne forsikring gennem eget forsikringsselskab,  

 idet selskabet alene stiller krav om, at kunden vælger et anerkendt  

 forsikringsselskab.
I praksis vælger kunderne, at bilerne er forsikret  

 via selskabet i ca. 14 % af leasingkontrakterne, og i de resterende  

 tilfælde vælger kunden selv at tegne forsikring gennem eget  

 forsikringsselskab.
Selskabet tilbyder tillige, at der indgås aftale om  

 autohjælp.
I de tilfælde, hvor bilen er forsikret via selskabet, er det  

 selskabet, der er forsikringstager i forhold til forsikringsselskabet.  

 Policen er udstedt til selskabet, og præmiens størrelse og  

 regulering er baseret på en aftale mellem selskabet og  

 forsikringsselskabet.
Præmien opkræves hos selskabet.
Afregningen  

 mellem selskabet og forsikringsselskabet er baseret på det antal biler,  

 der er dækket af forsikringspolicen.
I forhold til kunden indgås  

 aftalen om forsikringen mellem selskabet og kunden.
Kunden har ingen relation  

 til forsikringsselskabet.
Leasingafgiften betales månedligt, og er i  

 disse tilfælde sammensat af en variabel leasingafgift, der reguleres i  

 takt med ændringer i renten på Nationalbankens indskudsbeviser,  

 en fast serviceafgift og et fast forsikringsbeløb.  

 Forsikringsbeløbet svarer ikke nødvendigvis til den  

 præmie som selskabet betaler til forsikringsselskabet og udgør  

 typisk et beløb i hele kr.
Vilkårene for den kollektive  

 motorkøretøjsforsikring udleveres til kunden, der herigennem  

 informeres om dækningsomfang m.v. for forsikringen.
 Har kunden valgt at lade selskabet forsikre bilen, er dette en del af den  

 samlede leasingaftale og kan ifølge kontrakten ikke umiddelbart  

 ændres.
Told- og skatteregionen har truffet afgørelse om, at de  

 opkrævede forsikringsbeløb i forbindelse med udleasing af  

 driftsmidler skal indgå i afgiftsgrundlaget i henhold til momslovens §  

 27, stk. 2, nr. 2. Regionen har anført, at lovteksten i sig selv  

 begrunder dette, samt at der ikke kan drages parallel mellem de omhandlede  

 forsikringer og de forsikringer, som Momsnævnet har tilladt holdt uden  

 for afgiftsgrundlaget.
Regionen har f.s.v.a. sidstnævnte anført,  

 at der var tale om frivillige forsikringer, som sælgerne kunne tilbyde  

 kunderne på forsikringsselskabets vegne, og sælgerne var ikke  

 forsikringstager og opnåede alene en provision.
Regionen har ved afgørelsen især lagt vægt  

 på, at selskabet ikke optræder som formidler, og at aftalerne ikke  

 indgås mellem forsikringsselskabet og de enkelte kunder, at forsikringen ikke er frivillig, men forlanges afholdt af selskabet,  

 og at de opkrævede forsikringsbeløb ikke afspejler den faktiske  

 forsikringsudgift vedrørende den konkrete kunde, men fastsættes  

 ud fra en gennemsnitsberegning, dog således at ej heller samtlige  

 opkrævninger svarer til den samlede forsikringsudgift.
 Endvidere har regionen anført, at selskabets leasingydelse er en  

 samlet pakkeløsning, hvori forsikringen indgår som en  

 biomkostning, og at forsikringen ikke kan anses for en særskilt  

 leverance af en ydelse.
 Selskabets repræsentant har over for Landsskatteretten nedlagt  

 påstand om, at selskabet sælger en forsikringsydelse, der er  

 momsfritaget i henhold til momslovens § 13, stk. 1, nr. 10.
Han har anført, at der ikke er fuldstændig sproglig  

 overensstemmelse mellem formuleringen af momslovens § 13, stk. 1, nr. 10, og  

 6. momsdirektivs artikel 13, afsnit B, litra a, idet det af direktivet mere  

 klart fremgår, at det er den pågældende transaktions  

 karakter, og ikke den enkelte virksomheds karakter, der er afgørende  

 for fritagelse.
Han har dertil anført, at momsloven skal fortolkes i  

 overensstemmelse med 6. momsdirektiv.
Han har videre anført, at det  

 afgørende for forsikringsydelsens momsfritagelse således ikke  

 er, om selskabet er et forsikringsselskab, men at de ydelser, der leveres af  

 selskabet, er forsikringsydelser.
Repræsentanten har henvist til EF-domstolens afgørelse i sag  

 C-349/96 (Card Protection Plan Ltd), hvor domstolen slog fast, at  

 medlemslandene ikke kan begrænse momsfritagelsen i 6. momsdirektiv  

 artikel 13, afsnit B, stk. 1, litra a, til kun at omfatte virksomheder, der efter national lovgivning er anerkendt som forsikringsvirksomheder, og  

 at de forsikringsydelser, der blev vurderet i dommen, skulle betragtes som  

 momsfritagne forsikringsydelser.
 Han har anført, at dette også følger af  

 momslovgivningens neutralitetsprincip, hvorefter selskabets ydelser skal  

 behandles på samme måde som de momsfrie forsikringsydelser,  

 kunden kan få leveret fra andre forsikringsudbydere.
 Videre har han anført, at forsikringsydelsen er en  

 selvstændig ydelse for selskabets kunder, og at dette betyder, at  

 ydelsen momsmæssigt skal vurderes selvstændigt i forhold til de  

 øvrige ydelser, der leveres, og at momslovens § 27, stk. 2, nr. 2,  

 ikke kan finde anvendelse, idet denne bestemmelse forudsætter, at der  

 er tale om en samlet leverance, hvor forsikringsdelen er en biomkostning.
Han har henvist til Card Protection-dommens præmis 30, samt  

 anført, at en forsikringsydelse er en særskilt sekundær  

 ydelse i forhold til aftalen om leasing af en bil, hvorved han har henvist  

 til, at en leasingtager netop har fuld frihed til at vælge  

 forsikringsudbyder, og at kunderne i praksis vælger en anden  

 forsikringsudbyder på 86 % af leasingkontrakterne.
Han har  

 anført, at selskabet derfor leverer som sekundær ydelse en  

 forsikringsydelse til de kunder, der vælger at forsikre gennem  

 selskabet, og at den sekundære ydelse i momsmæssig henseende skal  

 vurderes særskilt og derfor er momsfri som andre  

 forsikringsydelser.
 Landsskatteretten skal udtale:
 Det fremgår af momslovens § 27, stk. 2, nr. 2, at i  

 afgiftsgrundlaget medregnes biomkostninger som udgifter til provision,  

 emballage, forsendelse, forsikring og lign., som leverandøren  

 forlanger afholdt af aftageren.
 I henhold til momslovens § 13, stk. 1, nr. 10, er forsikrings- og  

 genforsikringsvirksomhed, herunder ydelser i forbindelse med sådan  

 virksomhed, som udføres af forsikringsmæglere og -formidlere,  

 fritaget for afgift.
Af forarbejderne til bestemmelsen i § 13, stk. 1, nr. 10, fremgår,  

 at bestemmelsen svarer til den tidligere gældende lovs § 2, stk. 3,  

 litra i.
Om denne tidligere gældende bestemmelse udtalte Østre  

 Landsret ved dom af 1. oktober 1996, refereret i TfS 1996.118, at  

 momsfritagelsen for forsikringsvirksomhed er knyttet til forsikringsydelser  

 (forsikringstransaktioner), og landsretten lagde herefter til grund, at der  

 hermed menes ydelser, hvis afgørende kendemærke er, at de  

 består i mod vederlag at dække bestemte risici i overensstemmelse  

 med vilkår fastsat i en forsikringsaftale.  I EF-domstolens dom i sag  

 C-349/96, Card Protection Plan Ltd., udtalte EF-domstolen, at medlemsstaterne  

 ikke kan begrænse omfanget af 6. momsdirektivs artikel 13, punkt B,  

 litra a), om momsfritagelse af forsikringstransaktioner således, at den  

 kun finder anvendelse på ydelser, der leveres af personer, der i  

 henhold til national ret har tilladelse til at virke som forsikringsgivere.
 Præmis 22 i EF-domstolens dom i sag C-349/96, Card Protection Plan  

 Ltd., lyder:
"Udtrykket forsikringstransaktioner er imidlertid principielt vidt nok til  

 at omfatte præstering af forsikringsdækning gennem en momspligtig  

 person, der ikke selv er forsikringstager, men som i forbindelse med en  

 kollektiv forsikring til sine kunder præsterer en sådan  

 dækning ved at benytte ydelser fra en forsikringsgiver, som har  

 påtaget sig at dække den forsikrede risiko." Henset til den angivne præmis samt omstændighederne i  

 øvrigt i den nævnte dom fra EF-domstolen, finder retten, at de  

 af klageren omhandlede transaktioner i nærværende sag må  

 karakteriseres som forsikringstransaktioner.
 Af den nævnte doms præmis 30 lyder:
"Det bemærkes, at der er tale om en enkelt ydelse, navnlig i den  

 foreliggende sag, hvor et eller flere elementer skal anses for at  

 udgøre hovedleveringen, mens omvendt et eller nogle elementer skal  

 anses for sekundære ydelser, der afgiftsmæssigt stilles som  

 hovedydelsen.
En ydelse skal anses for sekundær ydelse, når den  

 ikke for kunderne udgør et mål i sig selv, men et middel til at  

 udnyttet tjenesteyderens hovedydelse på de bedst mulige betingelser  

 (dom...)." Ud fra de foreliggende omstændigheder finder retten, at de  

 pågældende forsikringsydelser må anses som  

 selvstændige ydelser i forhold til leasingydelsen.
Der er herved bl.a.  

 henset til, at tegning af en bilforsikring må anses at udgøre et  

 mål i sig selv, nemlig at begrænse udgifterne i tilfælde af  

 skader, at tegning af forsikringer må anses som en ydelse, der ligger  

 uden for en udleasers traditionelle opgaver, og at langt størstedelen  

 af leasingtagerne har valgt at tegne forsikring gennem eget  

 forsikringsselskab.
Der gives følgelig medhold i den nedlagte påstand på  

 dette punkt.
Dette er tiltrådt af Told- og Skattestyrelsen.
 Ad salg af tidligere udleasede aktiver:
Det er oplyst, at selskabet efter leasingperiodens udløb som  

 udgangspunkt sælger det udleasede aktiv.
For biler vil der typisk  

 være tale om en leasingperiode på 36 måneder.
Når  

 denne periode er udløbet, er udgangspunktet, at bilen leveres tilbage  

 til selskabet, hvorefter bilen umiddelbart efter sælges til  

 markedsprisen.
Hvis leasingtager køber bilen, sker dette også  

 til markedsprisen.
Markedsprisen kan f.eks. være fastsat ved en  

 bilauktion som en vurderingspris.
Fortjenesten ved salg afhænger af,  

 hvorledes skrapværdien i forbindelse med leasingaftalens  

 indgåelse blev fastsat.
 Det er oplyst, at selskabet sælger over 600 biler om året og  

 har ca. 4.500 biler i portefølje.
 Det fremgår af sagens oplysninger, at selskabet har delvis  

 fradragsret for fællesomkostninger, jf. momslovens § 38, idet selskabet  

 har salg af både momspligtige ydelser og momsfrie ydelser.
 Ved beregningen af fradragsprocenten har selskabet medregnet  

 omsætning af salg af udtjente leasingaktiver.
 Told- og skatteregionen har truffet afgørelse om, at de  

 leasingdriftsmidler, hvis salgspris overstiger 75.000 kr. eksklusiv moms -  

 (før 1. januar 1996 dog 50.000 kr.) ikke kan indgå i  

 omsætningsbeløbet ved beregning af fradragsprocenten efter  

 momslovens § 38, idet regionen herved har lagt til grund, at leasingaktiverne  

 har været anvendt i virksomheden.
 Selskabets repræsentant har over for Landsskatteretten nedlagt  

 principal påstand om, at selskabet skal medregne omsætningen af  

 salg af udtjente leasingaktiver ved opgørelsen af den delvise  

 fradragsprocent i henhold til momslovens § 38.
Til støtte for påstanden har han anført, at salget af  

 leasingaktiver vedrører normale salg af selskabets varer, og dermed  

 afspejler selskabets normale virksomhed.
Han har dertil anført, at  

 fælles for de omsætningsbeløb, der skal ses bort fra er,  

 at man ved at medtage dem kunne påvirke fradragsretten på  

 urimelig eller vilkårlig pris.
 Han har anført, at det er sædvanligt i leasingbrancen, at  

 leasinggiver indkøber, udlejer og derefter sælger et  

 leasingaktiv, og at salg af aktivet derfor er et led i selve den momspligtige  

 aktivitet, som en leasingvirksomhed består af.
 Videre har han anført, at den omsætning, der skal holdes ude  

 af beregningen af den delvise fradragsprocent, er den omsætning, der  

 ikke vedrører selskabets normale omsætning, eksempelvis salg af  

 en kopimaskine, som selskabet selv har anvendt.
Endvidere har han anført, at for en virksomhed som selskabets er  

 salget af udtjente leasingaktiver en del af virksomhedens normale  

 omsætning, også fordi salgsprisen af de udtjente leasingaktiver  

 har betydning for fastsættelsen af leasingafgiften, og dermed for  

 virksomhedens indtjening.
Salget vedrører således ikke  

 transaktioner, der er specielle eller ekstraordinære for  

 omsætningen, hvilket også understreges af, at salgsprisen med  

 betydelig sikkerhed kan gøres op allerede på tidspunktet for  

 leasingkontraktens indgåelse.
Salget sker dermed klart som et naturligt  

 led i forlængelse af leasingkontraktens udløb.
 Han har videre anført, at momslovens § 38, stk. 1, udspringer af  

 bl.a. 6. momsdirektivs artikel 17, stk. 5, og artikel 19, stk. 2, og at den  

 danske momslov skal fortolkes i overensstemmelse med reglerne i 6.  

 momsdirektiv, og herunder også forarbejderne til direktivet.
Han har henvist til, at det af forarbejderne til artikel 19, stk. 2, i 6.  

 momsdirektiv fremgår, at omsætning vedrørende salg af  

 investeringsgoder, fast ejendom og kapitalanbringelser kun skal holdes ude af  

 omsætningen ved beregningen af den delvise momsfradragsprocent, hvis de  

 ikke er en del af den afgiftspligtige persons normale virksomhed.
Han har  

 anført, at direktivforarbejderne netop understreger, at salget af  

 leasingaktiver skal indgå i beregningen af den delvise  

 momsfradragsprocent.
Repræsentanten har gjort gældende, at såfremt  

 Landsskatteretten finder, at salg af brugte aktiver skal holdes uden for  

 momsbrøken, skal der tages stilling til, hvordan 75.000 kr.´s  

 værdigrænsen i lovens § 38, stk. 1, skal opgøres for  

 brugte biler.
Han har anført, at lovteksten angiver salgsprisen  

 eksklusiv moms, hvilket normalt svarer til momsgrundlaget, men at for brugte  

 biler er situationen imidlertid den, at momsgrundlaget udgør en mindre  

 del af salgsprisen end i normalsituationen.
Told- og Skattestyrelsen har indstillet, at den påklagede  

 afgørelse stadfæstes på dette punkt.
Styrelsen har herved  

 bl.a. henvist til definitionen af begrebet investeringsgoder i momslovens §  

 43, stk. 2, og årsregnskabslovens § 16. Styrelsen har dertil  

 anført, at det efter årsregnskabsloven ikke er  

 anlægsaktivets (investeringsgodets) art, men først og fremmest  

 virksomhedens hensigt med at besidde eller bruge aktivet, der er  

 afgørende for, om det skal betragtes som til vedvarende eje eller  

 brug.
Videre har styrelsen anført, at inddelingen af  

 anlægsaktiver og omsætningsaktiver er søgt begrundet ud  

 fra et ønske om at kunne beskrive transaktionerne efter deres funktion  

 i virksomheden, og at det karakteristiske for omsætningsaktiver, f.eks.  

 varelager, er at de indgår i virksomhedens normale varekredsløb:  

 indkøb-produktion-salg.
Hver enkel transaktion har en kort levetid,  

 men der kommer hele tiden nye transaktioner til i en kontinuerlig  

 strøm.
Anlægsaktiverne danner derimod kapacitetsgrundlaget for  

 varestrømmen, og hver transaktion har en længere levetid, typisk  

 mere end ét regnskabsår.
Styrelsen har sammenfattende anført, at da leasingaktiverne er  

 indkøbt med henblik på udlejning og moms- og skattemæssigt  

 klassificeres som aktiver (investeringsgoder), må de anses for  

 investeringsgoder i hele deres levetid.
At de efter leasingperiodens  

 udløb sælges til 3. mand eller eventuel leasingtager  

 ændrer ikke på dette forhold, hvorfor der ved opgørelsen  

 af omsætningen i henhold til momslovens § 38, stk. 1, skal ses bort fra  

 disse leasingaktiver.
 Landsskatteretten skal udtale:
 Af bestemmelsen i momslovens § 38, stk. 1, om delvis fradragsret  

 fremgår:
"For varer og ydelser, som en registreret virksomhed anvender både  

 til fradragsberettigede formål efter § 37 og til andre formål i  

 virksomheden, kan der foretages fradrag for den del af afgiften, der  

 forholdsmæssigt svarer til omsætningen i den  

 registreringspligtige del af virksomheden.
Ved opgørelse af  

 omsætningen ses bort fra investeringsgoder, som har været  

 benyttet i virksomheden.
Ved investeringsgoder anses maskiner, inventar og  

 andre driftsmidler, hvis salgspris ekskl. afgiften efter denne lov overstiger  

 75.000 kr....." Retten bemærker, at omhandlede leasingaktiver er indkøbt med  

 henblik på udleasing for efter leasingperiodens udløb at blive  

 solgt til 3. mand eller eventuelt leasingtager.
Salg af leasingaktiverne  

 må således anses som en naturlig del af selskabets virksomhed.  

 På den baggrund finder retten, at leasingaktiverne ikke kan  

 karakteriseres som investeringsgoder, der har været benyttet i  

 virksomheden.
 Retten finder således, at der ikke ved opgørelse af  

 omsætningen i henhold til momslovens § 38, stk. 1, skal ses bort fra  

 disse leasingaktiver, hvorfor der gives selskabet medhold på dette  

 punkt.
