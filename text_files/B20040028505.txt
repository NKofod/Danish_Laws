Bekendtgørelse om ændring af bekendtgørelse om optagelse  

  

 på Det Kgl.
Danske Kunstakademis Arkitektskole og  

  

 Arkitektskolen i Aarhus § 1 I bekendtgørelse nr. 58 af 28. januar 1991 om optagelse  

 på Det Kgl.
Danske Kunstakademis Arkitektskole og Arkitektskolen i Aarhus  

 foretages følgende ændring:
 1.  

  

 Efter  

 § 8 indsættes:
 »  

 § 8 a.  

  

 En ansøger med en  

 adgangsgivende uddannelse, jf. § 1, stk. 1, nr. 1-4, der under  

 uddannelsen har taget et ekstra fag på det højeste niveau i den pågældende  

 adgangsgivende uddannelse som erstatning for et fag på lavere niveau, får  

 justeret  

 sit eksamensgennemsnit, hvis det skal anvendes som udvælgelseskriterium, jf.  

 §§ 7 og 8.
 Stk. 2.  

  

 Justeringen  

 af eksamensgennemsnittet efter stk. 1 foretages ved at multiplicere det  

 opnåede eksamensgennemsnit med 1,03 for gennemførelse af et ekstra niveau og  

 med 1,06 for gennemførelse af to ekstra niveauer, jf. stk. 1.
Stk. 3.  

  

 En ansøger  

 med en udenlandsk adgangsgivende uddannelse, jf. § 1, stk. 1, nr. 7  

 og 8, får, når resultatet kan omregnes til en optagelseskvotient, justeret  

 kvotienten, hvis den skal anvendes som udvælgelseskriterium, efter reglerne i  

 stk. 2, jf. stk. 1. Det påhviler ansøgeren overfor skolen at  

 dokumentere, at betingelsen for justeringen er opfyldt.  

 « § 2 Bekendtgørelsen træder i kraft 5. maj 2004 og har  

 virkning for ansøgere, der optages på arkitektuddannelsen fra og med  

 optagelsen  

 2006, dog har justering af eksamensgennemsnittet for gennemførelse af to  

 ekstra  

 niveauer, jf. § 1, stk. 2, først virkning fra optagelsen i 2008.
