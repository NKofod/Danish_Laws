Kendelse fra Pressenævnet i sag nr.  

 142/1999 En mand [K] har klaget til Pressenævnet over, at  

 HK-bladet har afvist at bringe et genmæle i anledning af en artikel  

 bragt i HK-bladet nr. 44 fra oktober 1999 med overskriften "Bolsjer, bananer  

 eller porno".
 Af artiklen fremgik det bl.a. at:
"Beskyldt for tyveri Men sådan var det ikke, da hun arbejdede i Euro  

 World, en forretning der også lejer og sælger pornofilm foruden  

 hjælpemidler og tøj, for eksempel gummitøj.
Det vil sige det startede egentlig meget godt.
Ejeren af  

 butikken, [K], var glad for  Anne-Gretes arbejde og særlig glad for  

 hende, fordi der ikke er mange kvinder i branchen.
Så hun arbejdede  

 meget, men blev behandlet godt og fik som opgave at starte en ny butik i  

 Odense.
Det gik også fint, indtil der manglede omkring 8.000 kr. i  

 kassen.
Det var i alt fald, hvad ejeren påstod, og han beskyldte  

  Anne-Grete for at have taget pengene.
Men faktisk var hun i København på det  

 tidspunkt, da pengene forsvandt, og hun foreslog ejeren at melde sagen til  

 politiet.
Men det gjorde han ikke, og han ville heller ikke give  Anne-Grete  

 en skriftlig undskyldning.
Så hun gik til HK for at få  

 hjælp.
Det fik hun.
[K] har trukket beskyldningerne tilbage.
Men den  

 skriftlige undskyldning har han ikke givet.
Den venter  Anne-Grete stadig  

 på, foruden erstatning for den løn, hun ikke fik.
Det viste sig  

 nemlig, at  Anne-Grete havde været underbetalt i hele sin  

 ansættelsestid.
En af de store pornogrossister Da  Anne-Grete gik til HK blev hun fyret, for [K] bryder  

 sig ikke om fagforeninger.  Anne-Grete blev i butikken i de tre  

 måneder, opsigelsesperioden varede, og hun havde ikke svært ved  

 at få andet job.
Hun var nervøs ved tanken om de rygter, der var  

 spredt om hende.
For alle kender alle i branchen, og rygter spredes hurtigt,  

 siger hun.
Men det var ikke noget problem, for [K] er endnu mere  

 berygtet - både i branchen og andre steder. [K] er en af de store  

 pornogrossister med flere butikker blandt andet i Sønderjylland." Klageren har anmodet om, at bladet pålægges at  

 bringe følgende genmæle:
 "I en artikel i HK-bladet, hvilken artikel  

 fremtræder som et interview med et HK-medlem,  Anne  Grethe  Svane,  

 anføres det, at  Anne  Grethe  Svanes tidligere arbejdsgiver, [K]  

 Aps., Padborg, under ansættelsesforholdet beskyldte  Anne  Grethe  

  Svane for tyveri af et beløb på kr. 8.000,00.
 I den anledning ønsker [K] Aps. at fastslå,  

 at selskabet på intet tidspunkt under ansættelsesforholdet har  

 beskyldt  Anne  Grethe  Svane for tyveri.
 Det anføres videre i artiklen i HK-bladet, at  Anne  

  Grethe  Svane har udbedt sig en skriftlig undskyldning i anledning af  

 beskyldningen for tyveri.
 Da selskabet aldrig har fremsat nogen beskyldning mod  

 nævnte  Anne  Grethe  Svane for tyveri, har  Anne  Grethe  Svane  

 naturligvis heller ikke krav på nogen undskyldning".
 Klageren har anført, at udtalelsen om, at  Anne  

  Grethe  Svane er blevet beskyldt for tyveri af et beløb på kr.  

 8.000 fra klagers forretning i Odense, ikke er korrekt, og at denne forkerte  

 oplysning er egnet til at påføre klageren økonomisk eller  

 anden skade af betydning, jf. medieansvarslovens § 36, stk. 1. På denne  

 baggrund mener klageren, at han har krav på at få bragt det  

 genmæle, han har formuleret.
 Klageren har endvidere anført, at det fremgår  

 af korrespondancen mellem klager og HK, at  Anne  Grethe  Svane ikke har  

 været under mistanke for tyveri, og at baggrunden for at klager har  

 søgt oplyst om  Anne  Grethe  Svane var på arbejdet den dag  

 pengene blev væk, ikke var for at beskylde hende for tyveri, men for at  

 opgøre hendes løn korrekt.
 Klageren har endelig anført, at HK-bladet har  

 handlet i strid med medieansvarslovens § 40, stk. 1, ved ikke at give de  

 oplysninger, som denne bestemmelse kræver, da HK-bladets gav afslag  

 på genmæle.
HK-bladet har anført, at artiklens indhold er i  

 overensstemmelse med de faktiske omstændigheder i sagen, idet  Anne  

  Grethe  Svane rent faktisk har været under mistanke for tyveri.  

 Artiklen bygger dels på oplysninger fra klager og dels på  

 korrespondancen mellem klager og HK.
HK-bladet har indsendt kopi af parternes  

 korrespondance vedrørende  Anne  Grethe  Svanes  

 ansættelsesforhold herunder spørgsmålet om de bortkomne  

 penge, spørgsmålet om  Anne  Grethe  Svane var på arbejdet  

 den dag pengene forsvandt, og spørgsmålet om indklagede ville  

 indgive politianmeldelse.
 I en skrivelse 2. februar 1999 fra EURO World til  

  Anne-Grethe  Svane hedder det bl.a.:
"Som det er dig bekendt, er der bortkommet en  

 dagsomsætning den 4/1-1999 på kr. 8.200,00 i forretningen i  

 Odense den 4/1-1999. Efter en nøje gennemgang af hele  

 handlingsforløbet så er vi kommet til den konklusion, at der  

 ikke er anden mulighed end, at lade politiet foretage en undersøgelse  

 for at få tilvejebragt beløbet.
Vi har talt både med  

  Thomas og  Jakob, men mangler din stillingtagen".
 HK-bladet mener at have dokumenteret, at oplysningerne i  

 artiklen var korrekte, og at klageren derfor ikke er berettiget til at  

 få bragt et genmæle.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Kaare R.  

 Skou og Kirsten Dyregaard.
 Pressenævnet udtaler:
 Da det ikke af den citerede passus i brevet af 2. februar  

 1999 eller af korrespondancen i øvrigt fremstår som utvivlsomt  

 rigtigt, at klageren har beskyldt  Anne-Grethe  Svane for tyveri, finder  

 Pressenævnet, at klageren er berettiget til genmæle.
 Da klageren ved brev af 11. november 1999 rettede  

 henvendelse til HK-bladet med krav om genmæle, skulle bladet i  

 overensstemmelse med medieansvarslovens § 40, stk. 1, skriftligt have meddelt  

 ham, at afslaget kunne indbringes for Pressenævnet senest 4 uger efter,  

 at afslaget var kommet frem og med oplysning om Pressenævnets adresse.  

 Da dette ikke skete, udtaler Pressenævnet sin kritik af HK-bladet.
 I medfør af medieansvarslovens § 49  

 pålægges det den ansvarshavende redaktør af HK-bladet at  

 offentliggøre følgende:
 "Kendelse fra Pressenævnet.
I HK-bladet nr. 44 fra oktober 1999 blev bragt en artikel  

 med overskriften "Bolcher, bananer eller Porno", hvoraf det fremgik, at  

  Anne-Grethe  Svane under sin ansættelse i klagerens pornobutik var  

 blevet beskyldt for at have stjålet ca. kr. 8.000. Indehaveren af  

 pornobutikken krævede, at HK-bladet skulle bringe et genmæle,  

 idet  Anne-Grethe  Svane ikke var blevet beskyldt for det  

 pågældende tyveri.
HK-bladet afviste klagerens krav om  

 genmæle uden samtidig at oplyse, at afslaget kunne indbringes for  

 Pressenævnet inden 4 uger fra afgørelsen, jf. medieansvarslovens  

 § 40, stk. 1.
 Da det ikke af den citerede passus i brevet af 2. februar  

 1999 eller af korrespondancen i øvrigt fremstår som utvivlsomt  

 rigtigt, at klageren har beskyldt  Anne-Grethe  Svane for tyveri, finder  

 Pressenævnet, at klageren er berettiget til følgende:
 "Genmæle.
 I en artikel i HK-bladet, hvilken artikel fremtræder  

 som et interview med et HK-medlem,  Anne  Grethe  Svane, anføres det,  

 at  Anne  Grethe  Svanes tidligere arbejdsgiver, [K] Aps., Padborg, under  

 ansættelsesforholdet beskyldte  Anne  Grethe  Svane for tyveri af et  

 beløb på kr. 8.000,00.
I den anledning ønsker [K] Aps. at fastslå,  

 at selskabet på intet tidspunkt under ansættelsesforholdet har  

 beskyldt  Anne  Grethe  Svane for tyveri." Pressenævnet udtaler samtidig sin kritik af, at  

 HK-bladet ikke i forbindelse med afslaget på genmæle vejledte  

 klageren i overensstemmelse med medieansvarslovens § 40, stk. 1.
 København den 12. januar 2000.
Per Sørensen, Aage Lundgaard, Kaare R.
Skou og  

 Kirsten Dyregaard." Afsagt den 12. januar 2000.
