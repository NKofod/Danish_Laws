 Til samtlige til eksport af fersk kød, fersk fjerkrækød og kødprodukter  

 autoriserede virksomheder samt dyrlægerne ved disse.
 Nummereret forseglingsmateriale - ONE SEAL.
Veterinærdirektoratet har efter bemyndigelse fra landbrugsministeriet  

 tilladt fremstilling af et nyt forseglingsmateriale (One-seal) til brug ved  

 forsegling af containere og lignende.
Seglet består af en metalstang, som i  

 den ene ende er forsynet med en plastbelagt fortykkelse, og hvis anden ende  

 er udformet således, at den efter at være trykket ind i en plastbelagt  

 låsecylinder fastholdes heri af en låsering.
 Låsecylinderen er præget med Krone og DK samt et 6-cifret løbenummer og  

 seglet leveres i blå farve.
 One-seal er godkendt af veterinærmyndighederne i Japan, ligesom det kan  

 anvendes ved eksport til USA og Canada som »official seal« til  

 disse lande, men er iøvrigt ikke forbeholdt til brug alene til disse lande.
 Seglene rekvireres i antal delelige med 100 ved hjælp af vedlagte  

 formular, som udfyldes (med 1 kopi) af virksomheden, og som underskrives og  

 stemples af den tilsynsførende dyrlæge (såvel original som kopi).
 Originalen beholdes og opbevares af Oneseal ApS, mens kopien med  

 effektueringspåtegning (angivelse af antal og omfattede løbenumre) returneres  

 til den tilsynsførende dyrlæge, som skal opbevare rekvisitionskopien i mindst  

 1 år.
 De i henhold til foranstående regler fremstillede og rekvirerede segl må  

 ikke anvendes til formål, som er veterinærkontrollen uvedkommende.
 Det er oplyst, at prisen pr. 25/4-80 andrager kr. 495,00/100 stk.
 P.V.V.
K.
Hermansen REKVISITION af Oneseal-forseglingsmateriale.
Til ONESEAL ApS Ole Bruuns Vej 3 2920 Charlottenlund Undertegnede rekvirerer herved 00 stk.
Oneseal præget med krone, DK og løbenummer i henhold til veterinærdirektoratets  

 skrivelse af 7. maj 1980, K.K. 998-1980.
