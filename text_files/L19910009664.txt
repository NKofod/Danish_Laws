 Inden for rammerne af samarbejdet mellem de nordiske lande og  

 organisationen SADCC (Southern African Development Coordination Conference)  

 blev der den 31. januar 1990 i Lusaka indgået en overenskomst mellem på den  

 ene side Danmark, Finland, Norge og Sverige og på den anden side Angola,  

 Botswana, Lesotho, Mozambique, Swaziland, Tanzania, Zambia og Zimbabwe om  

 oprettelse af NORSAD-fonden og NORSAD-kontoret.
 SADCC-landet Malawi har den 12. marts 1991 undertegnet overenskomsten.
NORSAD-fonden vil have en startkapital på 200 millioner kroner, som  

 indbetales af Danmark, Finland, Norge og Sverige.
Danmarks andel er 40,4  

 millioner kroner.
Fonden har til opgave at stille udenlandsk valuta til rådighed for driften  

 af joint ventures og andre samarbejdsprojekter i SADCC-landene mellem  

 nordiske virksomheder og SADCC-virksomheder, især joint ventures og projekter  

 med eksport-potentiale.
Projekterne skal indeholde et kontraktsmæssigt og  

 langsigtet samarbejde mellem virksomhederne og indebære overførsel af  

 teknologi eller know-how.
Fonden kan ikke støtte projekter med parter, der er  

 domineret eller stærkt influeret af sydafrikanske foretagender.
 NORSAD-kontoret i Lusaka administrerer fonden og har til opgave at virke  

 aktivt for at fremme joint ventures og øvrige samarbejdsprojekter, der kan  

 nyde godt af støtte fra fonden.
Overenskomsten trådte i medfør af artikel 7.a. i kraft den 26. april 1991  

 for Danmark, Finland, Norge, Sverige, Angola, Botswana, Lesotho, Malawi,  

 Mozambique, Swaziland, Tanzania, Zambia og Zimbabwe.
Overenskomsten er  

 herefter åben for tiltrædelse af Namibia, der blev medlem af SADCC den 1.  

 april 1990, og af Island.
 Overenskomstens fulde ordlyd kan fås ved henvendelse til:
 Udenrigsministeriet, S.7.
