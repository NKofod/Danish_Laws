 Et socialudvalg C's tilbagebetaling af et med urette modtaget  

 refusionsbeløb kunne ikke begrænses til perioden efter det tidspunkt, da  

 socialudvalget i A kommune meddelte, at der ikke bestod noget refusionskrav.  

 Ankestyrelsen fandt ikke at kunne lægge vægt på C's påberåbelse af ukendskab  

 til 2 af ankestyrelsen offentliggjorte SM- meddelelser, der gjorde op med  

 retstilstanden på det pågældende område.
 REDEGØRELSE FOR SAGEN:
 Det sociale udvalg i A kommune havde i 1976 iværksat  

 hjælpeforanstaltninger i medfør af bistandslovens § 33, stk. 1, nr. 1, over  

 for en familie med 2 børn med anbringelse af børnene på en kostskole.
I oktober 1977 flyttede familien til B kommune, og socialudvalget i A  

 kommune gav refusionstilsagn over for B.
Et tilsvarende refusionstilsagn blev  

 givet over for det sociale udvalg i C kommune, da forældrene pr. 1. maj 1980  

 flyttede dertil.
 Den 20. oktober 1983 meddelte det sociale udvalg i A kommune, at der  

 fejlagtigt var meddelt C kommune refusionstilsagn.
 I november 1983 anmodede det sociale udvalg i C kommune amtsankenævnet i  

 AA amtskommune, hvorunder A kommune hørte, om at tage stilling til A  

 socialudvalgs tilbagekaldelse af det tidligere refusionstilsagn.
Amtsankenævnet i AA amtskommune traf herefter afgørelse om, at  

 socialudvalget i A kommune ikke havde pligt til at yde refusion til C kommune  

 efter bistandslovens § 11. Nævnet henviste til, at hjælpeforanstaltningerne  

 var iværksat efter bistandslovens § 33, stk. 1, nr. 1, og udelukkende med  

 henblik på børnenes ophold på kostskole.
Nævnet lagde endvidere vægt på, at  

 børnene ved opholdet ikke havde erhvervet selvstændig opholdskommune, men at  

 de havde opholdskommune, hvor forældremyndighedens indehaver boede, jfr.  

 bistandslovens § 10.
 Med grundlag i AA amtsankenævns afgørelse anmodede det sociale udvalg i A  

 kommune C kommune om at indbetale et beløb på ca. 92.800 kr. svarende til det  

 A kommune afholdte refusionsbeløb vedrørende perioden 1. maj 1980 - 31.  

 december 1982.
Det sociale udvalg i C kommune har afvist at tilbagebetale den modtagne  

 refusion.
Socialudvalget har yderligere afvist at bære opholdskommunens andel  

 af udgifterne vedrørende perioden 1. januar 1983 - 20. oktober 1983.
 Socialudvalget i A kommune har herefter indbragt sagen for amtsankenævnet  

 i CC amtskommune, hvorunder C kommune hører.
Over for CC amtsankenævn har socialudvalget i C kommune bemærket, at  

 kommunen indtil 20. oktober 1983 har tilsendt A kommune regningskrav i god  

 tro til det modtagne refusionsbeløb.
C kommune havde taget AA amtsankenævns  

 afgørelse til efterretning, idet kommunen dog fastholdt sit refusionskrav mod  

 A kommune, for så vidt angik perioden forud for den 20. oktober 1983. C  

 kommune har bemærket, at det ved afgørelsen herom har spillet ind, at det for  

 en kommune af C's størrelse har vidtrækken budgetmæssige konsekvenser,  

 såfremt der på et senere tidspunkt kunne rejses tvivl med hensyn til et  

 allerede afgivet refusionstilsagn.
 AFGØRELSEN, DER KLAGES OVER:
CC amtsankenævn fandt, at C kommunes afgørelse om tilbagebetaling af det  

 modtagne refusionsbeløb ikke kunne begrænses til perioden efter det  

 tidspunkt, da socialudvalget i A kommune meddelte, at der ikke bestod noget  

 refusionskrav.
Nævnet lagde vægt på, at der ikke havde været hjemmel til at  

 modtage den ydede refusion, og at også socialudvalget i C kommune burde have  

 været opmærksom herpå.
 KLAGEN TIL ANKESTYRELSEN:
 Sagen blev anket af det sociale udvalg i C kommune.
 ANKESTYRELSENS AFGØRELSE:
Ankestyrelsen finder, at den korrekte fremgangsmåde i en situation som den  

 foreliggende ville have været, at kun et amtsankenævn træffer afgørelse i  

 sagen.
Såfremt afgørelsen fra amtsankenævnet i AA amtskommune efter C  

 kommunes opfattelse ikke med tilstrækkelig tydelighed klarlagde problemerne,  

 burde C kommune have søgt afgørelsen nærmere uddybet.
Såfremt der herefter  

 ikke skete en efterkommelse af afgørelsen, burde sagen have være forelagt  

 tilsynsrådet.
 Ankestyrelsen finder dog at kunne stadfæste afgørelsen fra amtsankenævnet  

 for CC amtskommune om, at C kommunes tilbagebetaling af et modtaget  

 refusionsbeløb ikke kan begrænses til perioden efter det tidspunkt, da A  

 kommune meddelte, at der ikke bestod noget refusionskrav.
 Ankestyrelsen finder ikke at kunne lægge vægt på C kommunes påberåbelse af  

 ukendskab til den i sagen citerede SM =-29-84. Ankestyrelsen har ved denne  

 afgørelse og ved afgørelse gengivet i SM O-118-78 gjort op med retstilstanden  

 på det pågældende område.
