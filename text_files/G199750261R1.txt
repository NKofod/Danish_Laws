Formålet med registeret er at registrere og indsamle oplysninger vedrørende alle selvmordsforsøg, der fører til kontakt med behandlingssystemet indenfor geografisk og administrativt afgrænsede områder, at sigte mod oprettelse af et landsdækkende register over suicidal adfærd samt at danne grundlagsmateriale for tværvidenskabelig forskning vedrørende suicidal adfærd.
Personkreds: Registeret må kun indeholde oplysninger om personer, der har foretaget selvmordsforsøg - ifølge Verdenssundhedsorganisationens definition "en handling uden dødelig udgang, hvor en person med vilje indtager en overdosis medicin eller lign., eller udviser anden ikke-vanemæssig adfærd, der ville være skadevoldende, hvis andre ikke griber ind, og hvor hensigten har været at fremme vedkommendes ønskede forandringer via handlingens forventede konsekvenser".
 Ikrafttrædelsesdato: 01/10/1997. Erstatter tidligere forskrifter.
