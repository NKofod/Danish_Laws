 I medfør af § 2, stk. 2, § 16, stk. 5 og 6, § 17, stk. 1, § 21, stk. 3, §  

 22, stk. 2, § 23, § 27, stk. 3, og § 29, stk. 2, i lov om Arbejdsgivernes  

 Elevrefusion, jf. lovbekendtgørelse nr. 542 af 19. juni 1996, og efter  

 indstilling fra bestyrelsen for Arbejdsgivernes Elevrefusion, fastsættes:
Arbejdsgiverkreds § 1.  Ret til refusion og tilskud og pligt til  

 indbetaling af bidrag efter § 3 har samtlige arbejdsgivere, der er omfattet  

 af lov om Arbejdsmarkedets Tillægspension, jf. dog § 2.
§ 2.  Undtaget fra loven er religiøse samfund, der er  

 fritaget for afgiftspligt i medfør af § 2 a, stk. 1, nr. 1, i lov om afgift  

 af lønsum mv.
Undtaget er endvidere Julemærkefonden og dens julemærkehjem.
Stk. 2.  Undtagelse efter stk. 1, 1. pkt., gives efter  

 ansøgning og har virkning fra det kvartal, hvori Arbejdsgivernes Elevrefusion  

 modtager en korrekt udfyldt ansøgning med dokumentation for, at fritagelse  

 for afgiftspligt er meddelt i medfør af § 2 a, stk. 1, nr. 1, i lov om afgift  

 af lønsum mv.
Blanketformular rekvireres hos Arbejdsgivernes Elevrefusion.  

 Undtagelsen gælder indtil begyndelsen af det kvartal, hvori Arbejdsgivernes  

 Elevrefusion modtager meddelelse om, at betingelsen for undtagelse ikke  

 længere er opfyldt.
Bidrag § 3.  De i § 1 nævnte arbejdsgivere indbetaler bidrag  

 til Arbejdsgivernes Elevrefusion, jf. lovens kapitel 7.
 Stk. 2.  Det årlige bidrag fastsættes i finansloven.  

 Bidraget for 1996 udgør 1.260 kr. for hver fuldtidsbeskæftiget lønmodtager  

 beregnet på grundlag af et fuldt årsbidrag til Arbejdsmarkedets  

 Tillægspension.
Beregning og opkrævning af bidrag § 4.  Bidrag efter § 3 beregnes og opkræves  

 kvartalsvis af Arbejdsgivernes Elevrefusion på grundlag af de samlede bidrag  

 til Arbejdsmarkedets Tillægspension, som er modtaget fra arbejdsgiveren i en  

 forudgående 3-måneders periode.
 Stk. 2.  Bidraget for hvert kvartal udgør 1/4 af  

 årsbidraget, for hver gang Arbejdsmarkedets Tillægspension har modtaget, hvad  

 der svarer til fuldt ATP-bidrag for medlemmer, der aflønnes månedsvis, jf. §  

 4 a og § 15 i lov om Arbejdsmarkedets Tillægspension, i følgende perioder  

 forud for den i henhold til § 8, stk. 1, fastsatte forfaldsdag:
Stk. 3.  I det for hvert kvartal beregnede  

 arbejdsgiverbidrag fratrækkes for hver arbejdsgiver et beløb, der svarer til  

 1/4 af det årlige bidrag for en lønmodtager.
Dette gælder, uanset hvor mange  

 kvartaler det ATP-bidrag, der danner grundlag for beregningen, vedrører.
Stk. 4.  Ud over fradraget efter stk. 3 fratrækkes i det  

 for hvert kvartal beregnede arbejdsgiverbidrag et beløb, der svarer til 1/4  

 af det årlige bidrag for en lønmodtager for hver gang, der er modtaget et  

 ATP-bidrag svarende til 50 fuldtidsbeskæftigede lønmodtagere.
Dette gælder,  

 uanset hvor mange kvartaler det ATP-bidrag, der danner grundlag for  

 beregningen, vedrører.
Stk. 5.  Der betales ikke bidrag for de elever, der er  

 nævnt i lovens §§ 16 og 17 a, jf. bilaget til bekendtgørelsen, samt for  

 elever, der efter den 31. december 1996 gennemgår uddannelsen til  

 træningsterapeut på Optræningscentret i Karlslunde.
Bestemmelsen omfatter  

 også de i § 16 nævnte elever, der har påbegyndt uddannelse hos arbejdsgiveren  

 før den 1. juli 1992, eller som påbegynder uddannelse hos arbejdsgiveren  

 efter den 31. december 1996. Det er en betingelse for bidragsfritagelse, at  

 Arbejdsgivernes Elevrefusion inden udløbet af beregningsperioden, jf. stk. 2,  

 har modtaget indberetning om uddannelsesaftalen fra arbejdsgiveren.
 Stk. 6.  Opgørelsen af de samlede bidrag til  

 Arbejdsgivernes Elevrefusion og eventuelle fradrag heri, jf. § 29, stk. 2, og  

 lovens § 34, foretages for hver ATP-indbetalende enhed.
§ 5.  Ved bidragsberegningen, jf. § 4, fordeles det  

 fra den enkelte arbejdsgiver indbetalte ATP-bidrag foreløbigt på de tre  

 bidragssatser i ATP-lovens § 4 a og § 15 efter samme forhold mellem de tre  

 bidragssatser som i den senest modtagne årlige indberetning fra Told- og  

 Skattestyrelsen.
Bidraget til Arbejdsgivernes Elevrefusion reguleres, når det  

 korrekte forhold mellem bidragssatserne senere oplyses i indberetning fra  

 Told- og Skattestyrelsen.
Ved regulering af årets bidrag til Arbejdsgivernes  

 Elevrefusion lægges indberetningen af ATP-bidrag for samme år til grund,  

 uanset hvilke år det ATP-bidrag, der danner grundlag for beregningen af de  

 regulerede bidrag, vedrører.
 § 6.  Kommuner, amtskommuner og staten, samt  

 tilskudsmodtagende institutioner, der er omfattet af kommunale eller  

 statslige lønsystemer, beregner kvartalsvis bidrag til Arbejdsgivernes  

 Elevrefusion på grundlag af de for det pågældende kvartal beregnede samlede  

 bidrag til Arbejdsmarkedets Tillægspension.
 Stk. 2.  Bidraget udgør for de lønmodtagere, der ikke er  

 undtaget fra bidragspligten, jf. stk. 5, et beløb svarende til de beregnede  

 ATP-bidrag multipliceret med kvotienten mellem fuldt årligt AER-bidrag og det  

 fulde årlige ATP-bidrag efter henholdsvis § 4 a og § 15 i lov om  

 Arbejdsmarkedets Tillægspension.
 Stk. 3.  I det for hvert kvartal beregnede AER-bidrag  

 fratrækkes et beløb, der svarer til 1/4 af det årlige bidrag for en  

 lønmodtager for hver arbejdsgiver med eget SE-nummer.
 Stk. 4.  Ud over fradraget efter stk. 3 fratrækkes i det  

 for hvert kvartal beregnede arbejdsgiverbidrag et beløb, der svarer til 1/4  

 af det årlige bidrag for en lønmodtager for hver gang, der er beregnet et  

 ATP-bidrag svarende til 50 fuldtidsbeskæftigede lønmodtagere.
 Stk. 5.  Der betales ikke bidrag for uddannelsessøgende,  

 jf. § 4, stk. 5. Det er en betingelse for bidragsfritagelsen, at  

 Arbejdsgivernes Elevrefusion inden udløbet af beregningsperioden, jf. stk. 1,  

 har modtaget indberetning af registrering af de uddannelsessøgende fra  

 arbejdsgiveren eller indberetning om uddannelsesaftalen fra arbejdsgiveren.
 Stk. 6.  De i stk. 1 nævnte arbejdsgivere med eget  

 SE-nummer kan vælge at lade bidragsberegning og bidragsindbetaling ske efter  

 reglerne i §§ 4 og 5. Arbejdsgiveren skal rette henvendelse til  

 Arbejdsgivernes Elevrefusion herom senest samtidig med første indbetaling af  

 bidrag til Arbejdsmarkedets Tillægspension.
 § 7.  Ved ejerskifte, det vil sige overdragelse af en  

 virksomhed eller en del af en virksomhed, skal den hidtidige ejer betale  

 bidrag til Arbejdsgivernes Elevrefusion beregnet på grundlag af samtlige  

 ATP-bidrag vedrørende perioden frem til ejerskiftet.
 Stk. 2.  Ved en virksomheds ophør i et kvartal skal der  

 af den hidtidige arbejdsgiver betales forholdsmæssigt bidrag til  

 Arbejdsgivernes Elevrefusion for den forløbne del af kvartalet.
Indbetaling § 8.  Bidraget efter §§ 4 og 5 forfalder til betaling  

 den 1. i kvartalets tredie kalendermåned med sidste rettidige betalingsdag  

 den 14. i forfaldsmåneden.
 Stk. 2.  Bidraget efter § 6 forfalder til betaling den  

 1. i måneden efter kvartalets udløb med sidste rettidige indbetalingsdag den  

 14. i forfaldsmåneden.
 Stk. 3.  Falder den sidste rettidige betalingsdag på en  

 helligdag eller en lørdag, forlænges fristen til den nærmest følgende  

 hverdag.
 Stk. 4.  Indbetaling sker, medmindre andet aftales med  

 Arbejdsgivernes Elevrefusion, ved benyttelse af det særlige indbetalingskort,  

 som Arbejdsgivernes Elevrefusion sender til arbejdsgiveren.
 Stk. 5.  Arbejdsgivernes Elevrefusion kan, når særlige  

 omstændigheder taler derfor, efter ansøgning tillade, at kvartalsvis  

 indbetaling sker til andre terminer eller fastsætte en længere tidsfrist for  

 indbetalingen.
Stk. 6.  Arbejdsgiveren har ansvaret for rettidig  

 indbetaling.
Hvis indbetalingskortet ikke er kommet frem eller er bortkommet,  

 kan arbejdsgiveren få et nyt hos Arbejdsgivernes Elevrefusion.
Stk. 7.  Indbetalingsstedets kvittering for bidragets  

 modtagelse er fyldestgørende.
Arbejdsgiveren kan ikke kræve særskilt  

 kvittering fra Arbejdsgivernes Elevrefusion.
 § 9.  Sker indbetaling ikke rettidigt, kan  

 Arbejdsgivernes Elevrefusion pålægge arbejdsgiveren at betale renter af  

 bidragene med 1 1/2 pct. for hver påbegyndt måned fra forfaldsdagen.
 § 10.  Arbejdsgivernes Elevrefusion har udpantningsret  

 for bidrag og renter.
 § 11.  Arbejdsgivernes Elevrefusions krav på bidrag og  

 renter forældes efter reglerne i lov nr. 274 af 22. december 1908 om  

 forældelse af visse fordringer.
Tilskud § 12.  Arbejdsgivernes Elevrefusion yder tilskud til  

 de i § 1 nævnte arbejdsgivere for ansættelse af elever m.fl., herunder  

 elever, der tidligere har gennemført en del af praktikuddannelsen hos en  

 anden arbejdsgiver, såfremt eleven i perioden 1. juli 1992 til 31. december  

 1996 har begyndt lønnet uddannelse hos arbejdsgiveren på grundlag af en  

 skriftlig aftale om at gennemføre en uddannelse.
Stk. 2.  For 1993 er tilskuddet 20.000 kr. pr. elev.
For  

 elever, der er begyndt praktikuddannelse i 1992, 1993, 1994 og 1995, er  

 tilskuddet i 1994 og følgende år 16.000 kr. årligt pr. elev.
For elever, der  

 er begyndt praktikuddannelse i 1996, er tilskuddet 12.000 kr. årligt pr.  

 elev.
Ansøgning om tilskud skal være modtaget af Arbejdsgivernes Elevrefusion  

 senest den 1. april 1997.
§ 13.  Der ydes tilskud for elever og andre  

 uddannelsessøgende i en af de i lovens § 16, stk. 3, jf. stk. 4, nævnte  

 uddannelser.
De tilskudsberettigende uddannelser er optaget som bilag til  

 bekendtgørelsen.
Uddannelser, der ikke er nævnt i bilaget, kan opnå tilskud,  

 såfremt de er omfattet af lovens § 16, stk. 3 og 4. Ansøgning om at få  

 uddannelsen godkendt som tilskudsberettiget indsendes til Arbejdsgivernes  

 Elevrefusion med oplysning om uddannelsens indhold, regelgrundlag og andre  

 forhold af betydning for vurderingen af, om lovens betingelser er opfyldt.
 Stk. 2.  Arbejdsgivernes Elevrefusion fastsætter  

 retningslinier for registrering af uddannelsesaftalerne m.v.
§ 14.  Tilskud ydes i den normale uddannelsestid, dog  

 højst i 3 år for de i lovens § 16, stk. 3, nr. 3, nævnte uddannelser.
Tilskud  

 ydes dog kun, såfremt det aftalte uddannelsesforhold har et samlet omfang på  

 mindst 3 måneder.
Stk. 2.  Det er en betingelse for tilskud, at  

 uddannelsesaftalen ikke er ophævet inden prøvetidens udløb.
For  

 uddannelsessøgende, der er ansat som tjenestemænd på prøve og lignende, anses  

 prøvetiden for at være 3 måneder.
 § 15.  Ansøgning om tilskud indgives til  

 Arbejdsgivernes Elevrefusion på en særlig blanket, der kan rekvireres hos  

 Arbejdsgivernes Elevrefusion, Kongens Vænge 8, 3400 Hillerød, eller på en  

 erhvervsskole.
Stk 2.  Den i § 12, stk. 1, nævnte aftale skal angive  

 uddannelsens art og oplysning om den lønnede periode samt om længden af en  

 eventuel prøveperiode.
Arbejdsgivernes Elevrefusion kan forlange, at  

 uddannelsesaftalen vedlægges ansøgningsskemaet.
 Stk. 3.  For tjenestemænd m.fl. i staten, kommuner og  

 amtskommuner kan ansættelsesbrevet træde i stedet for aftalen.
§ 16.  Tilskud udbetales kvartalsvis.
Tilskud for et  

 kvartal udbetales normalt inden udløbet af det efterfølgende kvartals første  

 måned.
 Stk. 2.  Tilskud udbetales første gang i kvartalet efter  

 3 måneders ansættelse eller efter prøvetidens udløb, jf. stk. 1.
 Stk. 3.  Ansættes eleven eller ophører  

 uddannelsesforholdet i løbet af kalenderåret, ydes tilskuddet  

 forholdsmæssigt.
 Stk. 4.  Har en uddannelsessøgende i uddannelsesforløbet  

 flere praktiksteder, fordeler praktikstederne tilskuddet imellem sig i  

 forhold til den endeligt afholdte lønudgift.
Nedsættelse og tilbagebetaling af bevilgede tilskud § 17.  Såfremt en aftale om at gennemføre en  

 uddannelse ophører inden den er udløbet, vil den resterende del af tilskuddet  

 ikke blive udbetalt.
For meget udbetalt tilskud vil blive krævet  

 tilbagebetalt af Arbejdsgivernes Elevrefusion.
 Stk. 2.  Har den, der oppebærer tilskud, givet urigtige  

 oplysninger eller undladt at meddele oplysninger af betydning for  

 tilskudsudbetalingen, kan Arbejdsgivernes Elevrefusion bestemme, at tilskud  

 bortfalder helt eller delvis, og at udbetalte tilskud skal tilbagebetales.
 Stk. 3.  Arbejdsgivernes Elevrefusion har udpantningsret  

 for tilbagesøgning af tilskud.
Klage § 18.  Klager over afgørelser truffet af  

 Arbejdsgivernes Elevrefusion kan inden fire uger efter meddelelsen af  

 afgørelsen indbringes for ankenævnet vedrørende Arbejdsgivernes Elevrefusion.
Stk. 2.  Ved indgivelse af klage betales et gebyr på 300  

 kr.
Klage anses for indgivet, når gebyret er modtaget af ankenævnets  

 sekretariat.
Gebyret tilfalder Arbejdsgivernes Elevrefusion.
 Stk. 3.  Får klageren helt eller delvist medhold,  

 tilbagebetales gebyret af Arbejdsgivernes Elevrefusion.
Revision og årsregnskab for erhvervsskoler § 19.  Erhvervsskolerne aflægger en gang årligt  

 regnskab for udgifter til elevgodtgørelse, befordringsgodtgørelse og visse  

 andre ydelser til eleverne.
Regnskabet underskrives af bestyrelsen samt af  

 skolens leder og attesteres af revisor.
Regnskabet indsendes til  

 Arbejdsgivernes Elevrefusion og Undervisningsministeriet.
 Stk. 2.  Ved revisionen skal efterprøves, om regnskabet  

 er rigtigt, og om de dispositioner, der er omfattet af regnskabsaflæggelsen,  

 er i overensstemmelse med loven, denne bekendtgørelse samt de af  

 Arbejdsgivernes Elevrefusion fastsatte betingelser vedrørende ydelserne.
Stk. 3.  Revisionen følger reglerne i  

 Undervisningsministeriets bekendtgørelse om revision mv. ved erhvervsskoler  

 og dertil knyttede skolehjem med de afvigelser, der følger af ordningens  

 særlige karakter.
Revisors erklæringer afgives samtidig med, at revisor  

 afgiver erklæring til Undervisningsministeriet vedrørende ministeriets  

 tilskudsudbetalinger.
 Stk. 4.  De nærmere retningslinier for revisors  

 udførelse af revisionen aftales mellem erhvervsskolerne og Arbejdsgivernes  

 Elevrefusion.
 Stk. 5.  Revision og regnskab for udgifter til  

 skolepraktik i medfør af § 12 i lov om skolepraktik i erhvervsuddannelserne  

 samt skolehjemsudgifter følger regler, fastsat i medfør af lov om  

 erhvervsskoler.
Fremgangsmåden ved inddrivelse af visse ubetalte  

 arbejdsgiverbidrag § 20.  Kongeriget Danmarks Hypotekbank og  

 Finansforvaltning (Hypotekbanken) afgiver pålæg om indeholdelse i løn mv. for  

 ubetalte arbejdsgiverbidrag efter de indtil 1. januar 1988 gældende regler,  

 med tillæg af omkostninger.
 Stk. 2.  Pålæg afgives efter forudgående vurdering af  

 skyldnerens personlige og økonomiske forhold.
 Stk. 3.  Pålægget skal være skriftligt og angive  

 indholdet af § 21, § 22, § 24, stk. 4, og § 25.
§ 21.  Den, der har modtaget pålæg om indeholdelse,  

 skal indbetale indeholdte beløb til Hypotekbanken.
Indbetaling skal ske,  

 efterhånden som indeholdelse finder sted.
Beløbene forfalder til betaling den  

 1. i den kalendermåned, der følger efter indeholdelsen med sidste rettidige  

 indbetalingsdag den 15. i forfaldsmåneden.
Er sidste rettidige  

 indbetalingsdag en lørdag eller en helligdag, forlænges fristen til den  

 nærmest følgende hverdag.
 Stk. 2.  Ved indbetalingen skal den  

 indeholdelsespligtige give Hypotekbanken skriftlig meddelelse om skyldners  

 CPR-nummer, navn og adresse, størrelsen af det indeholdte beløb og størrelsen  

 af det indkomstbeløb, hvoraf indeholdelsen er beregnet.
 § 22.  Den, der har modtaget pålæg om indeholdelse i  

 løn mv., skal, hvis skyldneren ikke er eller ophører med at være beskæftiget  

 hos den pågældende, eller udbetaling af indeholdelsespligtige ydelser i  

 øvrigt ophører, inden 14 dage give Hypotekbanken skriftlig underretning  

 herom.
Stk. 2.  Den indeholdelsespligtige skal ligeledes efter  

 anmodning give Hypotekbanken alle oplysninger om skyldnerens arbejdsforhold  

 og økonomiske forhold af betydning for indeholdelsen.
Besvarelse skal ske  

 inden 14 dage efter modtagelse af anmodningen.
 § 23.  Skyldneren skal give Hypotekbanken eller dennes  

 inkassator alle nødvendige oplysninger om personlige og økonomiske forhold af  

 betydning for indeholdelsen og for spørgsmålet om, hvorvidt der kan foretages  

 indeholdelse.
 § 24.  Fremsætter skyldneren indsigelse mod  

 beslutningen om lønindeholdelse, afgøres spørgsmålet af Hypotekbanken.  

 Indsigelsen skal være Hypotekbanken i hænde inden 4 uger efter, at  

 beslutningen er meddelt skyldneren.
 Stk. 2.  Hvis Hypotekbanken efter en fornyet vurdering  

 kan give skyldneren medhold i indsigelsen, træffer Hypotekbanken afgørelse i  

 sagen.
 Stk. 3.  Hvis den oprindelige beslutning om  

 lønindeholdelse ikke ændres, eller hvis skyldneren fastholder sin indsigelse,  

 fremsendes sagen af Hypotekbanken til Finansministeriet, som træffer den  

 endelige afgørelse i sagen.
 Stk. 4.  Iværksættelse af en beslutning om  

 lønindeholdelse udsættes ikke ved skyldnerens indsigelse.
§ 25.  Reglerne i kildeskatteloven om fortrinsret for  

 skatterestancer berøres ikke af krav efter denne bekendtgørelse.
Træffer  

 skattemyndighederne beslutning om indeholdelse, går skattekravet forud.
 Stk. 2.  Krav på bidragsbetaling, der inddrives ved  

 indeholdelse i løn mv. efter lov om inddrivelse af underholdsbidrag,  

 fyldestgøres efter skattekrav, men forud for krav efter denne bekendtgørelse.
 Stk. 3.  Har en anden myndighed truffet beslutning om  

 lønindeholdelse, skal den indeholdelsespligtige fyldestgøre denne myndighed,  

 såfremt beslutningen herom er truffet før en beslutning om et pålæg efter  

 denne bekendtgørelse.
Straffebestemmelser § 26.  Medmindre højere straf er forskyldt efter den  

 øvrige lovgivning, straffes med bøde den, der undlader at efterkomme en  

 anmodning fra Arbejdsgivernes Elevrefusion eller skolerne om oplysninger  

 eller afgiver urigtige eller vildledende oplysninger, jf. lovens § 26.
Stk. 2.  Er overtrædelsen begået af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
Er overtrædelsen begået af staten, en kommune eller et kommunalt  

 fællesskab, jf. § 60 i lov om kommunernes styrelse, kan der pålægges staten,  

 kommunen eller det kommunale fællesskab som sådant bødeansvar.
 Stk 3.  Med bøde straffes den, der overtræder §§ 21, 22  

 og 23.
Ikrafttrædelses- og overgangsbestemmelser § 27.  Bekendtgørelsen træder i kraft den 20. oktober  

 1996, jf. dog stk. 2 og 3.
 Stk. 2.  § 4, stk. 2, har virkning for  

 bidragsberegningen for 4. kvartal 1996, for så vidt angår det bidrag, der  

 beregnes af Arbejdsgivernes Elevrefusion, og som forfalder til betaling den  

 1. december 1996, idet beregningsperioden for dette kvartal fastsættes til  

 23. august - 12. november 1996.
 Stk. 3.  § 5 finder anvendelse for bidrag, der er  

 indbetalt for 1996.
 § 28.  Ved beregning af bidrag efter § 4 og § 5 for  

 arbejdsgivere, der hidtil ikke har været omfattet af Arbejdsgivernes  

 Elevrefusion, jf. § 2 i lov om Arbejdsgivernes Elevrefusion, jf.  

 lovbekendtgørelse nr. 169 af 12. marts 1992, medtages kun ATP-bidrag, der  

 vedrører beskæftigelse efter den 1. oktober 1992.
 Stk. 2.  Ved beregning af bidrag efter § 6 for  

 arbejdsgivere, der hidtil ikke har været omfattet af Arbejdsgivernes  

 Elevrefusion, jf. § 2 i lov om Arbejdsgivernes Elevrefusion, jf.  

 lovbekendtgørelse nr. 169 af 12. marts 1992, medtages kun ATP-bidrag, der  

 vedrører beskæftigelse efter den 1. januar 1993.
 Stk. 3.  For andre bidragspligtige arbejdsgivere end de  

 i stk. 3 og 4 nævnte medtages ved beregning af bidrag ATP-bidrag, der  

 vedrører beskæftigelse efter den 1. april 1991.
 § 29.  Bekendtgørelse nr. 107 af 8. marts 1993 om  

 Arbejdsgivernes Elevrefusion ophæves.
 Stk. 2.  Fradrag i arbejdsgiverbidrag efter lovens § 34  

 ydes dog fortsat efter reglerne i §§ 5 og 6 i bekendtgørelse nr. 49 af 23.  

 januar 1992, jf. § 12 i lov om Arbejdsgivernes Elevrefusion, jf.  

 lovbekendtgørelse nr. 169 af 12. marts 1992.
Undervisningsministeriet, den 10.  

 oktober 1996 Ole Vig Jensen / Birgitte Ammitzbøll Bilag Uddannelser der berettiger til tilskud, jf lovens § 16, og til  

 bidragsfritagelse, jf lovens § 20, stk. 3.
 Nedenstående uddannelser vil i den af aftalen lønnede periode give ret til  

 tilskud og bidragsfritagelse:
 Landmålingsteknikeruddannelsen.
 Levnedsmiddelteknikeruddannelsen.
 Eksportteknikeruddannelsen.
 Tilsynsteknikeruddannelsen.
 Handelsakademiuddannelserne.
 Obligatorisk erhvervspraktik (tif-kurser, værkstedsskole/kursus og htx)  

 som betingelse for optagelse i videregående uddannelser.
 Diplomingeniøruddannelsen med hensyn til integreret erhvervspraktik.
 Levnedsmiddelingeniøruddannelsen, 6 måneder.
 Mejeriingeniøruddannelsens studiestartbetingelse, 9 måneder.
 Forstkandidat, 9 måneder.
 Arkitektstuderende fra Det Kongelige Danske Kunstakademis Arkitektskole og  

 Arkitektskolen i Aarhus (14 uger).
 Journalistuddannelsen, jf. lov om Danmarks Journalisthøjskole.
 Pædagoguddannelsen.
 Hospitalslaborantuddannelsen.
 Sygeplejerskeuddannelsen.
 Radiografuddannelsen.
 Økonomauddannnelsen.
 Køkkenlederuddannelsen.
 Maskinmesteraspirant via den et-årige værkstedsskole.
 Styrmandsaspirant.
 Skibsassistentuddannelsen.
 Erhvervsfiskeruddannelsen.
 Skovteknikeruddannelsen.
 Apoteksassistentuddannelsen.
 Andre uddannelser i den af aftalen lønnede periode, såfremt såvel  

 skoleophold som praktikophold er reguleret ved eller i henhold til lov.
 Grunduddannelser i DSB til:
 Togbetjent.
 S-togsrevisor.
 Lokomotivfører.
 Lokomotivfører S-tog.
 Banebetjent.
 Kabelmontør.
 Sikringsmontør.
 Kørestrømsmontør.
 Telemontør.
 Omformermontør.
 Styringsmedarbejder.
 Kontormedarbejder.
 Banehåndværker.
 Uddannelser i Post Danmark til:
 Assistent.
 Kontorassistent/kontorfunktionær.
 ToldaSkats faglige grunduddannelse.
 Statens skatte- og afgiftsuddannelse.
 Politiskolens Grunduddannelse.
Grunduddannelserne på Kriminalforsorgens Uddannelsescenter (fængselsfunktionær, værkmester og fængselsassistent).
 Uddannelse til officer i Forsvaret og til fast befalingsmand i det  

 statslige regionale redningsberedskab.
 Uddannelse til konstabel i Forsvaret, herunder konstabler med  

 lærlingekontrakt.
 Uddannelse til sergent (stampersonel) i Forsvaret samt til stampersonel i  

 det statslige regionale redningsberedskab.
 Uddannelse til skibsfører og maskinmester i Forsvaret.
 Uddannelse til flyveleder i Forsvaret.
 Uddannelse til pilot i Forsvaret.
 Civil flyvelederuddannelse.
 Grunduddannelse til fiskeribetjent.
 Assistentaspirant i Københavns Kommune.
 Rederiernes elevuddannelser, dvs. den 2-årige shippinguddannelse, den  

 2-årige økonomiuddannelse, den 3-årige korrespondentuddannelse og den 2-årige  

 industrielevuddannelse.
 Montørelev- og teleteknikeruddannelsen (el- og teleselskaber).
 Bank- og sparekasseelevuddannelsen.
 Forsikringselevuddannelsen.
 Revisor- og ejendomsmægleruddannelsen, jf. lov om åben uddannelse.
 Gulvbelægningsbranchens 2-årige gulvlæggeruddannelse.
 Plastmageruddannelse (2-årig), jf. lov om arbejdsmarkedsuddannelser.
 Glasmageruddannelsen (3-årig), jf. lov om arbejdsmarkedsuddannelser.
 Glassliberuddannelsen (3-årig), jf. lov om arbejdsmarkedsuddannelser.
 Entreprenørområdets længerevarende specialarbejderuddannelser (2-årig  

 specialarbejder, 2-årig betonmager, 1 1/2-årig tagdækker, 2-årig  

 anlægsuddannelse for specialarbejdere, 1 1/2 årig murerarbejdsmanduddannelse  

 og 2 årig stilladsarbejderuddannelse), jf. lov om arbejdsmarkedsuddannelser.
 Vaskeriassistentuddannelsen, jf. lov om arbejdsmarkedsuddannelser.
 Vejasfaltuddannelsen, jf. lov om arbejdsmarkedsuddannelser.
 Serviceassistentuddannelsen (21/2-årig), jf. lov om  

 arbejdsmarkedsuddannelser.
 Diakonhøjskolens socialpædagogiske uddannelse.
 Vinkyperuddannelsen (Et-årig praktikuddannelse, Vinkyperforeningen).
 Herregårdsskytteelev.
 Skindsorterelev (Danske Pels Auktioner).
 Dansk Ride Forbund og Dansk Ride-Instruktørforenings træner- og  

 berideruddannelse.
 Danske Reklamebureauers Brancheforenings uddannelser på DRBskolen til: art  

 director, projektleder og tekstforfatter.
 Tegnere- og grafikerelever i reklamebranchen.
 Auktionselev hos Bruun Rasmussen Kunstauktioner.
 Jockey.
 Golftræneruddannelsen/Danish Golf Professional.
Tandklinikassistentuddannelsen (21/2-årig.
Dansk Tandlægeforening).
 Veterinærsygeplejerske eksamineret af Den Danske Dyrlægeforening.
 Hundefrisøruddannelsen.
 Privatbanernes grunduddannelser til:
 Togbetjent.
 Stationsbetjent.
 Lokomotivassistent.
 Banebetjent.
 Depotbetjent.
 Banehåndværker.
 Mekaniker.
 Kontorassistent/kontorfunktionær.
 Trafikelev.
 Garveruddannelsen.
 Lærerpraktikant fra Den Frie Lærerskole i Ollerup.
 Skuespilleruddannelsen.
 Zoologisk konservator.
 Andre praktikuddannelser med løn, der er aftalt eller godkendt af  

 vedkommende overenskomstparter eller anerkendt af vedkommende  

 brancheorganisation eller er fastsat af en offentlig myndighed som betingelse  

 for at opnå autorisation eller lignende eller som betingelse for at deltage i  

 eller afslutte en videregående uddannelse.
