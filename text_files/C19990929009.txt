 Cirkulære om vederlag til medlemmer af  

 opgavekommissioner ved undervisning i dansk som andetsprog for voksne  

 udlændinge m.fl.
 I medfør af § 15  i bekendtgørelse nr. 108  

  af 19. februar 1999 om prøver inden for undervisning i dansk som  

 andetsprog for voksne udlændinge m.fl. fastsættes:
 § 1.  Til medlemmerne af en opgavekommission ved  

 undervisning i dansk som andetsprog for voksne udlændinge m.fl.,  

 bortset fra medlemmer, der er ansat som pædagogiske konsulenter eller  

 fagkonsulenter i Undervisningsministeriet, ydes et vederlag som angivet i §  

 2.
 Stk. 2.   Vederlaget udbetales ikke, hvis det  

 pågældende medlem på grund af sygdom eller andet forhold  

 ikke har kunnet udføre de arbejdsopgaver, der påhviler  

 vedkommende som medlem af opgavekommissionen.
 § 2.  Vederlaget til medlemmer af en  

 opgavekommission udgør følgende beløb angivet i  

 årligt grundbeløb pr. 1. oktober 1997:
 Almenprøve 1  

                               13.700 kr.
 Almenprøve 2  

                               17.700 kr.
 Den arbejdsmarkedsforberedende modulprøve (DAF)  

    4.000 kr.
 Den uddannelsesforberedende modulprøve (DUF)  

        4.000 kr.
 Danskprøve 2  

                                  7.900 kr.
 § 3.  Til formanden for en opgavekommission  

 ydes, ud over vederlaget i § 2, et vederlag, som udgør følgende  

 beløb angivet i årligt grundbeløb pr. 1. oktober  

 1997:
 Almenprøve 1 6.850 kr.
 Almenprøve 2 	8.800 kr.
 DAF-modulprøve 	2.200 kr.
 DUF-modulprøve	2.200 kr.
 Danskprøve 2 	3.900 kr.
 Stk. 2.  § 1, stk. 2 finder tilsvarende anvendelse  

 på formanden for en opgavekommission.
 § 4.  Beskikkelsesperioden løber fra  

 den 1. august til den 31. juli det følgende år.
 Stk. 2.   Første beskikkelsesperiode  

 løber fra den 1. januar 1999 til den 31. juli 2000.
 § 5. Vederlaget udbetales med halvdelen den 31.  

 december og den resterende del den 31. juli for arbejde, der er udført  

 i beskikkelsesperioden.
 § 6. Der betales 12 ½ pct. i  

 feriegodtgørelse af de i §§ 2 og 3 nævnte vederlag.
 § 7. Cirkulæret træder i kraft den 24.  

 marts 1999 og har virkning fra 1. januar 1999.
