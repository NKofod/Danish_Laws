I medfør af § 2, stk. 5, § 4 og § 28 i lov om skibes sikkerhed m.v., jf. lovbekendtgørelse nr. 283 af 2. maj 1995, og efter bemyndigelse i bekendtgørelse nr. 570 af 26. september 1988 og efter samråd med Sundhedsstyrelsen fastsættes:
Anvendelsesområde og definitioner § 1.  Bekendtgørelsen finder anvendelse på alle skibe  

 med undtagelse af:
§ 2.  Ethvert skib skal være forsynet med en  

 skibsmedicinkiste eller et skab, særligt indrettet til opbevaring af de  

 foreskrevne lægemidler m.v.
Skibsmedicinkisten eller skabet, som herefter  

 benævnes medicinkisten, skal være aflåst.
 Stk. 2.  Ved antidoter (modgifte) forstås et stof, der  

 anvendes til forebyggelse eller behandling af den eller de direkte eller  

 indirekte skadelige virkninger af et eller flere af de farlige stoffer -  

 uanset i hvilken tilstand disse tages om bord, og om der er tale om affald og  

 lastrester - som er anført i International Maritime Organization (IMO)»s  

 til enhver tid gældende »International Maritime Dangerous Goods  

 Code« (IMDG-koden).
 Stk. 3.  Om den detaljerede anvendelse af antidoter  

 henvises til IMO's til enhver tid gældende »Medical First Aid Guide for  

 Use in Accidents Involving Dangerous Goods« (MFAG).
Medicinkisterne § 3.  Medicinkisterne betegnes efter indholdets omfang  

 med bogstaverne A, B, C, CR og D.
 Stk. 2.  Til hver medicinkiste skal findes en  

 »Brugervejledning og fortegnelse over indhold i skibsmedicinkiste«  

 med samme typebetegnelse, som herefter benævnes fortegnelsen.
Stk. 3.  En fællesfortegnelse og de i stk. 1 nævnte  

 fortegnelser udgives som særlige publikationer, som på titelbladet er benævnt  

 »Fællesfortegnelse over skibsmedicinkisters indhold« og  

 »Brugervejledning og fortegnelse over indhold i skibsmedicinkiste type  

 A« (henholdsvis B, C & CR og D). Publikationerne har bognummer ISBN  

 87-7790-042-1 for fællesfortegnelsen, ISBN 87-7790-041-3 for type A, ISBN  

 87-7790-044-8 for type B, ISBN 87-7790-045-6 for type C & CR og ISBN  

 87-7790-051-0 for type D, og forhandles af Iver C.
Weilbach & Co.
A/S,  

 Toldbodgade 35, 1253 København K, tlf. 33 13 59 27.
 Stk. 4.  Fortegnelsen skal tillige indeholde et  

 kontroldokument, hvori beholdningen af lægemidler tillige med  

 desinfektionsmidler, forbindsstoffer, sygeplejeartikler, instrumenter og  

 personligt deponerede lægemidler registreres.
 § 4.  Skibe, der anvendes til sejlads eller fiskeri på  

 havet, og som kan sejle på langfart, skal være forsynet med medicinkiste A.
 Stk. 2.  Skibe, som sejler ud for EU landenes kyster i  

 en afstand af mindre end 175 sømil, skal være forsynet med medicinkiste B.  

 Det samme gælder fart langs Norges kyster.
 Stk. 3.  Skibe med fart på Færøerne og Færø Banke samt  

 fart på Grønlands kyster i en afstand af ikke over 150 sømil fra kysten skal  

 være forsynet med medicinkiste B.
 Stk. 4.  Passagerskibe, der har tilladelse til at  

 befordre flere end 100 passagerer, og som er i fart af over 4 timer i søen,  

 skal dog være forsynet med medicinkiste A.
 Stk. 5.  Skibe, der anvendes til sejlads øst for 6I  

 østlig længde skal være forsynet med medicinkiste D.
 Stk. 6.  Skibe, der inden for det i stk. 5 nævnte område  

 går i fart af ikke over 2 timers sejlads til nærmeste havn eller som har en  

 længde på 7 m eller derunder, skal dog være forsynet med medicinkiste C.
§ 5.  Om bord på skibe, der transporterer farligt  

 gods, jf.
IMDG-koden, og på alle skibe af ro-ro-typen skal findes antidoter  

 svarende til den til enhver tid gældende MFAG samt genoplivningsudstyr.
 Stk. 2.  Er overfartstiden på en regelmæssigt besejlet  

 rute under 2 timer, kan beholdningen af antidoter dog begrænses til at  

 omfatte de antidoter, der skal indgives i yderste nødstilfælde inden for en  

 frist, der ikke overstiger den normale overfartstid.
§ 6.  Passagerskibe, der har tilladelse til at  

 befordre flere end 100 passagerer, skal som en del af skibets medicinkiste  

 medføre en førstehjælpstaske, hvis indhold er fastsat i »Fortegnelse  

 over indhold i førstehjælpstaske«.
Førstehjælpstaskens indhold tages så  

 vidt muligt fra skibsmedicinkistens lægemidler.
Stk. 2.  Den i stk. 1 nævnte fortegnelse udgives som en  

 særlig publikation, som på titelbladet er benævnt »Fortegnelse over  

 indhold i førstehjælpstaske«, der har bognummer ISBN 87-7790-047-2 og  

 forhandles af Iver C.
Weilbach & Co.
A/S, Toldbodgade 35, 1253 København  

 K, tlf. 33 13 59 27.
§ 7.  Redningsbåde og -flåder skal være forsynet med  

 medicinkiste CR.
Lægemidler, der indgår i medicinkiste CR, må ikke være  

 pakket i glasbeholdere.
§ 8.  For skibe, der skal være forsynet med  

 medicinkiste A eller B, kan der, såfremt antallet af ombordværende personer  

 er 10 eller færre, foretages reduktion med halvdelen af den foreskrevne  

 mængde af lægemidler.
Halveringen gælder dog ikke de foreskrevne mængder  

 antibiotika, malariamidler, adrenalininjektionsvæske og iltudstyr.
 § 9.  Skibe, der skal være forsynet med medicinkiste  

 B, skal kun være udstyret med lægemidler og udstyr til infusion, se  

 fortegnelsens anmærkning 2 og 3, hvis sygdomsbehandleren har gennemgået en af  

 Søfartsstyrelsen godkendt uddannelse.
§ 10.  De foreskrevne mængder af læge-midler i  

 medicinkisterne er minimumsmængder.
Skibsføreren afgør i det enkelte  

 tilfælde, om der ønskes medtaget en større mængde end angivet af et eller  

 flere af lægemidlerne, jf. dog stk. 2. Dette gælder også, såfremt mængden af  

 lægemidlet i den pågældende medicinkiste er angivet med nul.
 Stk. 2.  I skibe, hvor der ikke skal være ansat læge, må  

 medicinkisten ikke indeholde euforiserende stoffer og andre stoffer med  

 sløvende virkning (i fortegnelsen mærket med »D«) i større mængde  

 end den foreskrevne.
 Stk. 3.  Medbragt receptpligtigt lægemiddel skal påføres  

 fortegnelsen/kontroldokumentet og på sygdomsbehandlerens begæring deponeres i  

 skibsmedicinkisten.
 § 11.  Oplysning om det til enhver tid foreskrevne  

 indhold af medicinkister gives i »Meddelelser fra  

 Søfartsstyrelsen«, jf. gældende anordning om at visse forskrifter  

 indenfor erhvervsministerens område ikke indføres i Lovtidende.
Rekvirering og opbevaring af lægemidler § 12.  Lægemidler rekvireres skriftligt fra et apotek  

 af rederen eller skibsføreren.
I rekvisitionen oplyses, hvilken medicinkiste  

 kompletteringen vedrører med angivelse af fortegnelsens  

 identifikationsnummer.
Stk. 2.  Lægemidlerne skal ved enhver rejses begyndelse  

 være til stede i de foreskrevne mængder.
Finder der under rejsen et  

 væsentligt forbrug sted af noget lægemiddel, skal det forbrugte erstattes, så  

 snart lejlighed dertil gives.
Stk. 3.  Komplettering af medicinkisten bør kun i  

 undtagelsestilfælde finde sted ved rekvisition til udenlandsk apotek.
Finder  

 komplettering sted i udlandet, skal det noteres i skibsdagbogen.
Hvor der  

 ikke skal føres skibsdagbog, skal kompletteringen indføres i tilsynsbogen.
Stk. 4.  Skibsføreren skal i skibsdagbogen redegøre for  

 ethvert indkøb og forbrug af euforiserende stoffer.
Hvor der ikke skal føres  

 skibsdagbog, skal redegørelsen indføres i tilsynsbogen.
Forbruges  

 euforiserende stoffer af en læge anføres tillige lægens navn og adresse.
 § 13.  Fabrikanter af oppustelige redningsflåder samt  

 ledere af servicestationer, som foretager eftersyn og ompakning af flåder,  

 kan skriftligt og mod forevisning af tilladelse fra Sundhedsstyrelsen  

 rekvirere de for redningsflåder foreskrevne lægemidler.
 § 14.  Medicinkisten skal anbringes på et mod fugt,  

 stærk kulde og varme vel beskyttet sted.
Stk. 2.  Lægemidlerne skal opbevares hensigtsmæssigt og  

 i originalemballagen.
Der skal være en iøjnefaldende adskillelse mellem  

 lægemidler og tekniske desinfektionsmidler.
Eventuelle særlige  

 opbevaringskrav for lægemidler, som er anført i fortegnelserne, skal  

 overholdes.
 Stk. 3.  Medicinkiste CR skal opbevares vandtæt i  

 plomberet emballage, der skal være mærket på iøjnefaldende måde med  

 påskriften medicinkiste CR samt datoen for sidste eftersyn.
Pligter § 15.  Rederen skal sørge for, at skibsføreren og den,  

 der varetager sygdomsbehandlingen, er instrueret om de sundhedsrisici og  

 afledte forholdsregler, der er forbundet med arbejdet, herunder risikoen for  

 blodbåren smitte som for eksempel HIV og hepatitis.
Rederen skal tillige  

 sikre, at skibsføreren har mulighed for at opfylde de forpligtelser, der  

 påhviler ham.
 Stk. 2.  Skibsføreren, og den der er ansvarlig for  

 sygdomsbehandlingen, påser, at skibet er forsynet med medicinkiste som  

 foreskrevet i §§ 3-7.
 Stk. 3.  Skibsføreren og sygdomsbehandleren er ansvarlig  

 for, at der føres optegnelser over behandlingen.
 § 16.  Fra medicinkisten må lægemidler alene udleveres  

 af skibsføreren eller den, han har bemyndiget dertil, jf. § 20.
Stk. 2.  Udlevering må kun ske til ombordværende  

 personer, for hvis pleje og sundhedstilstand skibsføreren er ansvarlig ifølge  

 søfartslovgivningen.
Indtages lægemidlet ikke umiddelbart ved udleveringen,  

 bør det udleveres i passende emballage mærket med lægemidlets navn samt  

 doseringsangivelse.
 Stk. 3.  Ved udleveringen skal iagttages såvel  

 almindelig forsigtighed, som de særlige anvisninger, der findes i lægebog for  

 søfarende, i fortegnelsen og på lægemidlets etiket.
Stk. 4.  Receptpligtige lægemidler anvendes så vidt  

 muligt først efter rådgivning fra Radio Medical, eller eventuelt fra den  

 syges egen læge.
Receptpligtige lægemidler er oplyst i fortegnelsens  

 brugervejledning under anmærkninger.
Indhentes ikke råd fra Radio Medical  

 eller den syges egen læge, anføres årsagen hertil i skibsdagbogen eller, hvor  

 en sådan ikke skal føres, i tilsynsbogen.
 Stk. 5.  Ved ulykkestilfælde o.l., hvor rådgivning fra  

 Radio Medical ikke umiddelbart er mulig, kan den nødvendige medicinering  

 foretages efter et samlet skøn over den syges tilstand.
 § 17.  Medicinkisten skal ved skibsførerens  

 foranstaltning underkastes eftersyn mindst en gang årligt.
 Stk. 2.  Eftersynet af medicinkiste CR kan  

 undtagelsesvis udskydes i en periode af længst 5 måneder.
 Stk. 3.  Eftersynet har til formål dels at komplettere  

 medicinkistens indhold, dels at sikre, at lægemidler, hvis holdbarhedstid er  

 overskredet, og lægemidler, hvor der er tvivl om lægemidlets kvalitet,  

 udskiftes.
 Stk. 4.  Eftersynet attesteres af skibsføreren i  

 kontroldokumentet.
 Stk. 5.  Ved rekvirering af lægemidler fra udenlandsk  

 apotek skal skibsføreren ved modtagelsen kontrollere, at kompletteringen er i  

 orden.
 Stk. 6.  Dokumentation for leverede lægemidler og  

 foretagne eftersyn opbevares om bord.
Lægemidler § 18.  Lægemidlerne skal være forsynet med trykt eller  

 maskinskrevet oplysning om lægemiddelgruppe, lægemiddelstof,  

 administrationsform, styrke, dosering og hovedanvendelsesområde, jf.  

 fortegnelsen, samt eventuelt påskrift om advarsel.
 § 19.  Apoteket skal udlevere de i fortegnelserne  

 opførte lægemiddelspecialiteter.
 Stk. 2.  Afregistreres en lægemiddelspecialitet kan  

 apoteket i stedet udlevere en lægemiddelspecialitet med samme indholdsstof  

 (generisk substitution).
 Stk. 3.  Findes intet lægemiddel med samme indholdsstof  

 kan i stedet udleveres en lægemiddelspecialitet med samme anvendelsesområde,  

 virkningsmekanisme og administrationsform (analogt præparat).
 Stk. 4.  Første gang et apotek foretager generisk  

 substitution eller udleverer et andet lægemiddel end det i fortegnelsen  

 anførte, skal det straks give besked til Søfartsstyrelsen.
 Stk. 5.  Lægemidlet skal på udleveringstidspunktet altid  

 have mindst 80% af sin holdbarhedsperiode tilbage.
Stk. 6.  Over det til skibets medicinkiste leverede  

 udfærdiger apoteket en dokumentation, som medfølger ved leveringen.
Er der  

 afvigelser mellem fortegnelsen og det kompletterede, medfølger ajourførte  

 oplysninger.
 Uddannelse m.v.
 § 20.  Skibsføreren og den, som i henhold til § 16,  

 stk. 1, får overdraget brugen af skibets beholdning af lægemidler og  

 medicinsk udstyr, skal have gennemgået en af Søfartsstyrelsen godkendt  

 uddannelse.
 Stk. 2.  I skibe med en bruttotonnage på 20 og derover  

 anses kravet i stk. 1 for at være opfyldt, når vedkommende inden for de  

 seneste 5 år forud for bekendtgørelsens ikrafttrædelsesdato har bestået en  

 navigatøreksamen, der giver adgang til at erhverve det sønæringsbevis, som  

 kræves til at føre det pågældende skib.
 Stk. 3.  De i stk. 1 og 2 krævede uddannelser skal  

 genopfriskes mindst hvert femte år.
 Stk. 4.  De i stk. 3 anførte ajourføringskrav anses for  

 at være opfyldt, når vedkommende med tilfredsstillende resultat har  

 gennemgået et kursus, hvis indhold og omfang fastsættes af Søfartsstyrelsen.
 Lægebog m.v.
 § 21.  I skibe, der skal have enten medicinkiste A, B,  

 C eller D, skal der findes en fortegnelse, der svarer til den for skibet  

 krævede medicinkiste tillige med et eksemplar af en af Søfartsstyrelsen  

 autoriseret lægebog for søfarende samt et eksemplar af denne bekendtgørelse.  

 Endvidere skal der om bord findes de af Søfartsstyrelsen godkendte blanketter  

 til brug ved lægekonsultation over Radio Medical.
Stk. 2.  I medicinkiste CR skal findes en af  

 Søfartsstyrelsen autoriseret vejledning, benævnt »Vejledning til brug i  

 redningsbåde og -flåder«.
Denne publikation har bognummer ISBN  

 87-7790-046-4 og forhandles af Iver C.
Weilbach & Co.
A/S, Tolbodgade 35,  

 1253 København K, tlf. 33 13 59 27.
 Stk. 3.  Metalinstrumenter skal være af korrosionsfrit  

 (rustfrit) materiale, og genoplivnings- og iltudstyr samt sugeudstyr skal  

 være af godkendt type.
Straffebestemmelse § 22.  Med bøde, hæfte eller fængsel i indtil 1 år  

 straffes Stk. 2.  Straffen for overtrædelse af § 15, stk. 1, jf.  

 stk. 1, nr. 1, kan stige til hæfte eller fængsel i indtil 2 år, hvis  

 overtrædelsen er begået forsætligt eller ved grov uagtsomhed, og hvis der ved  

 overtrædelsen er Stk. 3.  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 Ikrafttræden m.v.
 § 23.  Bekendtgørelsen træder i kraft den 1. september  

 1995.
 Stk. 2.  Samtidig ophæves bekendtgørelse nr. 445 af 22.  

 juni 1987 om skibes forsyning med lægemidler m.v., samt de i medfør af denne  

 bekendtgørelse givne dispensationer.
 Stk. 3.  Medicinkister, der er i brug om bord ved  

 reglernes ikrafttræden, kan anvendes i overensstemmelse med de hidtil  

 gældende regler indtil udløbet af den for den enkelte medicinkiste gældende  

 gyldighedsfrist.
Søfartsstyrelsen, den 26. juni 1995 Hans Christensen / Ole Lyngenbo (* 1) Bekendtgørelsen indeholder bestemmelser, der gennemfører Rådets  

 direktiv nr. 92/29/EØF, EF-Tidende 1992 L 113 s. 19.
