(Regnskabsmæssig behandling af syge- og ulykkesforsikring i  

 livsforsikringsselskaber) § 1 I bekendtgørelse af 20. december 1995 om livsforsikringsselskabers og  

 tværgående pensionskassers årsregnskaber foretages følgende ændringer:
 1. Efter § 53e indsættes følgende:
» Kapitel 6b Særlige bestemmelser for syge- og ulykkesforsikringer § 53f.
Selskaber, der har syge- og ulykkesforsikringer  

 (skadesforsikringsklasserne 1 og 2) i deres forsikringsbestand, skal opføre  

 det forsikringstekniske resultat for denne del af forsikringsvirksomheden i  

 en særskilt hovedpost i resultatopgørelsen efter post I.  

 Forsikringsteknisk resultat , jf. bilag 1. Posten benævnes  

Forsikringsteknisk resultat af syge- og ulykkesforsikring . Når denne  

 post anvendes, benævnes post I.
Forsikringsteknisk resultat :  

Forsikringsteknisk resultat af livsforsikring .
Stk. 2 .  Posten Forsikringsteknisk resultat af syge-  

 og ulykkesforsikring specificeres i en note på de poster og underposter,  

 som indgår i den forsikringstekniske del af resultatopgørelsesskemaet for  

 skadesforsikringsselskaber (posterne 1-7), jf. bilag 1 til bekendtgørelse om  

 skadesforsikringsselskabers årsregnskaber.
For hver post angives  

 sammenligningstal fra året før.
Stk. 3 .  Det samlede resultat af selskabets  

 investeringsvirksomhed fordeles på de respektive poster i  

 resultatopgørelsesskemaet i bilag 1. Under post 12. Overført  

 investeringsafkast(-) fratrækkes årets samlede resultat af  

 investeringsvirksomhed, jf. § 20, 2. pkt., multipliceret med forholdet mellem  

 på den ene side summen af den gennemsnitlige størrelse af egenkapitalen i  

 året og størrelsen af de gennemsnitlige forsikringsmæssige hensættelser  

 f.e.r., der vedrører syge- og ulykkesforsikring, og på den anden side summen  

 af den gennemsnitlige størrelse af egenkapitalen og den gennemsnitlige  

 størrelse af de samlede forsikringsmæssige hensættelser f.e.r.
Dette beløb  

 fordeles på en del, der vedrører syge- og ulykkesforsikringsvirksomheden, jf.  

 stk. 4, og en del, der opføres under post 13. Overført  

 investeringsafkast(+) , jf. stk. 5.
Stk. 4 .  I noten efter stk. 2 benævnes den post, der  

 svarer til post 2. Forsikringsteknisk rente f.e.r. i  

 resultatopgørelsesskemaet for skadesforsikringsselskaber: Overført  

 investeringsafkast . Under denne post opføres den andel af årets resultat  

 af investeringsvirksomhed, der svarer til den andel, de gennemsnitlige  

 forsikringsmæssige hensættelser f.e.r. vedrørende syge- og  

 ulykkesforsikringsvirksomhed udgør af summen af selskabets samlede  

 gennemsnitlige forsikringsmæssige hensættelser f.e.r. og selskabets  

 gennemsnitlige egenkapital.
I tilfælde af at hensættelserne er diskonteret,  

 foretages fradrag efter reglen i § 10, stk. 2, i bekendtgørelse om  

 skadesforsikringsselskabers årsregnskaber.
 Stk. 5.  Under resultatopgørelsens post 13. Overført  

 investeringsafkast(+) opføres den andel af årets resultat af  

 investeringsvirksomhed, der svarer til den andel, som årets gennemsnitlige  

 egenkapital udgør af summen af de samlede gennemsnitlige forsikringsmæssige  

 hensættelser f.e.r. og den gennemsnitlige egenkapital.
Stk. 6.  Selskaber, der har særskilt forvaltning af de  

 aktiver, der vedrører syge- og ulykkesforsikring, kan, uanset stk. 3 og 4,  

 lade det faktiske afkast fra denne del af aktiverne overføre til  

Forsikringsteknisk resultat af syge- og ulykkesforsikring.
Af den  

 øvrige del af investeringsafkastet overføres en forholdsmæssig del til post  

13. Overført investeringsafkast(+) , jf. stk. 5.
Stk. 7 .  I resultatopgørelsens post 7.  

 Forsikringsmæssige driftsomkostninger og underposterne hertil opføres den  

 del af disse omkostninger, der vedrører livsforsikringsvirksomheden.
Den del  

 af forsikringsmæssige driftsomkostninger f.e.r., der vedrører syge- og  

 ulykkesforsikringsvirksomheden indgår i posten Forsikringsteknisk resultat  

 af syge- og ulykkesforsikring , og opføres i noten efter stk. 2 på de  

 respektive poster hertil i henhold til den forsikringstekniske del af  

 resultatopgørelsesskemaet for skadesforsikringsselskaber.
 Stk. 8 .  De relevante bestemmelser i bekendtgørelse om  

 skadesforsikringsselskabers årsregnskaber finder i øvrigt anvendelse i  

 fornødent omfang ved opgørelsen af det forsikringstekniske resultat af syge-  

 og ulykkesforsikring og de enkelte poster i noten efter stk. 2.
§ 53g.
Forsikringsmæssige hensættelser vedrørende syge- og  

 ulykkesforsikring afgrænses og opgøres efter reglerne i bekendtgørelse om  

 skadesforsikringsselskabers årsregnskaber.
De forsikringsmæssige hensættelser  

 vedrørende syge- og ulykkesforsikring indgår i passivpost III.  

 Forsikringsmæssige hensættelser f.e.r. , jf. bilag 2, s. 2.
 Stk. 2.  Præmiehensættelser vedrørende syge- og  

 ulykkesforsikring opføres i passivskemaet umiddelbart forud for post 5.1.  

 Bruttolivsforsikringshensættelser , specificeret på følgende poster:  

Bruttopræmiehensættelser, Genforsikringsandel  og  

Præmiehensættelser f.e.r.
 Stk. 3.  Erstatningshensættelser vedrørende syge- og  

 ulykkesforsikring indgår i passivskemaets poster hertil sammen med  

 erstatningshensættelser vedrørende livsforsikring.
 Stk. 4.  Hensættelser til bonus og præmierabatter  

 vedrørende syge- og ulykkesforsikring opføres i passivskemaet på en særskilt  

 post umiddelbart efter post 7. Bonusudjævningshensættelser .
 Stk. 5 .  Udjævningshensættelser vedrørende syge- og  

 ulykkesforsikring opføres i passivskemaet på en særskilt post umiddelbart  

 efter posten til hensættelser for bonus og præmierabatter nævnt i stk. 4.
 Stk. 6.  Andre forsikringsmæssige hensættelser f.e.r.  

 vedrørende syge- og ulykkesforsikring opføres i passivskemaet umiddelbart  

 efter posten til udjævningshensættelser, jf. stk. 5. Posten specificeres i en  

 note efter reglerne i § 29, stk. 2, i bekendtgørelse om  

 skadesforsikringsselskabers årsregnskaber.
 Stk. 7 .  Der må ikke opføres beløb vedrørende syge- og  

 ulykkesforsikring under passivposterne 5.1.  

 Bruttolivsforsikringshensættelser og 7.  

 Bonusudjævningshensættelser .
 Stk. 8.  De samlede forsikringsmæssige  

 bruttohensættelser skal for hver enkelt post og for den hertil hørende  

 genforsikringsandel i en note fordeles på den del, der vedrører  

 livsforsikring og den del, der vedrører syge- og  

 ulykkesforsikringsvirksomheden.
§ 53h.
Det forsikringstekniske resultat af syge- og  

 ulykkesforsikring skal indgå blandt hovedtallene i selskabets femårsoversigt,  

 jf. § 34, stk. 2.
 Stk. 2.  Femårsoversigten skal endvidere indeholde  

 følgende:
 jf. § 35, stk. 3, nr. 1 og 2, og stk. 4, i bekendtgørelse om  

 skadesforsikringsselskabers årsregnskaber.
 Stk. 3.  § 71, stk. 1, i bekendtgørelse om  

 skadesforsikringsselskabers årsregnskaber vedrørende afløbsresultatet finder  

 tilsvarende anvendelse på syge- og ulykkesforsikring.
§ 53i.
Notekravene i § 72 finder kun anvendelse på  

 livsforsikringsdelen af selskabets forsikringsforretning.« § 2 I bekendtgørelse af 16. december 1994 om forsikringsselskabers og  

 pensionskassers koncernregnskaber foretages følgende ændringer:
 1. I § 6 indsættes efter stk. 3 som nyt stykke:
» Stk. 4.  Indgår der i konsolideringen et eller  

 flere livsforsikringsselskaber, der driver syge- og ulykkesforsikring  

 (skadesforsikringsklasserne 1 og 2), skal syge- og  

 ulykkesforsikringsvirksomheden behandles som skadesforsikringsvirksomhed i  

 resultatopgørelsen, jf. bilag 1. Indgår der ikke skadesforsikringsselskaber  

 blandt de konsoliderede virksomheder og er syge- og  

 ulykkesforsikringsvirksomheden af uvæsentlig omfang, kan det  

 forsikringstekniske resultat af syge- og ulykkesforsikringen dog opføres på  

 en enkelt linje i resultatopgørelsen på samme måde som i de enkelte  

 livsforsikringsselskabers årsregnskaber.« 2. I § 15 indsættes efter stk. 5 som nyt stykke:
» Stk. 6 .  Forsikringsmæssige hensættelser for  

 syge- og ulykkesforsikring i livsforsikringsselskaber skal ikke indgå i  

 beregningsgrundlaget efter stk. 2. Til det forsikringstekniske resultat af  

 syge- og ulykkesforsikring drevet i livsforsikringsselskaber skal der i det  

 konsoliderede regnskab overføres samme beløb i forsikringsteknisk rente, som  

 der er overført til forsikringsteknisk rente for syge- og ulykkesforsikring i  

 de enkelte livsforsikringsselskabers årsregnskaber.« 3. I § 25 indsættes efter stk. 2 som nyt stykke:
» Stk. 3 .  Ved fordelingen efter stk. 1 henregnes  

 aktiver, der vedrører syge- og ulykkesforsikring drevet i  

 livsforsikringsselskaber, til aktiver, der tilhører koncernens  

 livsforsikringsselskaber.« § 3 Stk. 1.  Bekendtgørelsen træder i kraft den 31. december  

 1996 og finder anvendelse på regnskabsår, der begynder 1. januar 1996 eller  

 senere.
