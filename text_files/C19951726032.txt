 1. Nye regler for indstilling af hastighedsbegrænsere  

 i lastbiler.
 Trafikministeriet har udstedt en bekendtgørelse om ændring af  

 bekendtgørelse om installation og plombering af hastighedsbegrænsere i  

 lastbiler og busser.
 Bekendtgørelsen træder i kraft den 20. juni 1995 og vedlægges til  

 orientering.
 Ændringen består i at hastighedsbegrænseren i lastbiler må  

 indstilles, således at hastigheden ikke kan overskride 90 km/t.
De ændrede bestemmelser vil i praksis medføre, at hastighedsbegrænsere i  

 lastbiler vil blive indstillet til hastigheder mellem 85 og 90 km/t afhængig  

 af hastighedsbegrænserens tolerence.
Den påbudte installationsmærkat vil  

 således kunne indeholde forskellige indstillede hastigheder afhængig af  

 fabrikat af bil og/eller hastighedsbegrænser.
 Politiets kontrol kan fortsat hensigtsmæssigt ske ved almindelige  

 hastighedsmålinger.
 - Lastbiler med korrekt indstillet hastighedsbegrænser vil højst kunne  

 køre 90 km/t.
 - Busser vil højst kunne køre 105 km/t (på grund af at de tekniske  

 forskrifter for hastighedsbegrænsere tillader en tolerance på 5 km/t mellem  

 den indstillede hastighed og den faktiske hastighed).
 2. Bødekatalog.
 Der vedlægges et bødekatalog for overtrædelse af Trafikministeriets  

 bekendtgørelse nr. 116 af 14. februar 1994 om installation og plombering af  

 lastbiler og busser, som ændret ved Trafikministeriets bekendtgørelse af 12.  

 juni 1995.
 Bødekataloget er tiltrådt af Rigsadvokaten.
Med venlig hilsen Christian Duus BILAG BØDEKATALOG FOR HASTIGHEDSBEGRÆNSERE Trafikministeriets bekendtgørelse nr. 116 af 14. februar 1994 om  

 installation og plombering af hastighedsbegrænsere i lastbiler og busser, som  

 ændret ved Trafikministeriets bekendtgørelse af 12. juni 1995.
-------------------------------------------------------------------- Det bemærkes, at ansvarsfordelingen mellem ejeren og føreren for  

 overtrædelse af ovennævnte bekendtgørelser afhænger af den konkrete sag.
