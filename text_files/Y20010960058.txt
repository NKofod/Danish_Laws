Fradrag for flyudgifter ved befordring mellem  

 hjem og arbejdsplads Reference:  

 Ligningsloven § 9 C  

 Bekendtgørelse til ligningsloven nr. 873 af 17. oktober 1994, kap.  

 2  

 LV 2000 A.F. 3.1.3.6.
 Told- og Skattestyrelsen er blevet spurgt om, der kan tages fradrag for  

 flyudgifter, hvis befordring mellem bopæl og arbejdsplads til dels  

 foretages med fly.
Situationen er den, at personen A bor i Københavnsområdet og  

 arbejder i Århus.
A kører i bil fra bopælen til Kastrup  

 Lufthavn og tager fly derfra til Tirstrup.
Befordringen fra Tirstrup til  

 Århus sker i bus.
 Told og Skattestyrelsen har hertil svaret, at A kan foretage fradrag for  

 sin befordring mellem bopæl og arbejdsplads efter reglerne i LL § 9 C i  

 det omfang, at A kan sandsynliggøre sin befordring - herunder i form  

 af en flybillet.
Befordringsfradraget opgjort efter LL § 9 C beregnes på grundlag af  

 den normale transportvej ved kørsel i bil.
Hvis transportvejen  

 nødvendiggør, at der på en del af eller hele  

 strækningen mellem hjem og arbejdsplads må anvendes  

 færgetransport, kan der foretages fradrag for de faktiske udgifter  

 hertil, jf. bekendtgørelse nr. 873 af 17. oktober 1994, kap. 2. Den  

 strækning, som færgen tilbagelægger, kan ikke medregnes ved  

 opgørelsen af transportvejens længde.
Den normale transportvej i bil for A må efter en konkret vurdering  

 anses for at inkludere færgetransport mellem Kalundborg og Århus.  

 Da A har afholdt udgift til flytransport over samme strækning, vil A  

 kunne tage fradrag dels for transport i bil mellem bopælen og  

 Kalundborg dels - som det mindre i det mere - for udgiften til  

 personoverførsel med færge mellem Kalundborg og Århus.
Det  

 er således forudsat, at A's flyudgift er større end udgiften til  

 færgetransport ville være.
 Såfremt den faktisk afholdte flyudgift imidlertid havde været  

 mindre end udgiften til færgetransport, ville A alene kunne fradrage  

 udgiften til flytransport, tillige med fradrag for befordring i bil ad den  

 normale transportvej over land.
 Som nævnt ovenfor afhænger det af en konkret vurdering, om den  

 normale transportvej i bil forudsætter benyttelse af  

 færgetransport.
