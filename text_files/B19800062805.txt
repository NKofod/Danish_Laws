 I henhold til § 18 i arbejdsministeriets bekendtgørelse nr. 626 af 18.  

 december 1980 og i henhold til § 39, stk. 2, § 41, stk. 1, nr. 1 og 3, og §  

 84 i lov nr. 681 af 23. december 1975 om arbejdsmiljø fastsættes:
Formål og område § 1.  På grund af den særlige ulykkesfare ved montage,  

 eftersyn, vedligeholdelse og reparation af elevatorer skal der træffes  

 sikkerhedsforanstaltninger for de herved beskæftigede personer til  

 imødegåelse heraf.
Sikkerhedsregler § 2.  Arbejdsgiveren skal regelmæssigt instruere  

 montørpersonalet om gældende sikkerhedsbestemmelser for ovennævnte arbejder.
 § 3.  Ved eftersyns-, vedligeholdelses- og  

 reparationsarbejder må kun beskæftiges ansvarsbevidste, elevatorkyndige  

 montører og medhjælp over 18 år.
 § 4.  Ved alle arbejder, og ikke mindst ved arbejder i  

 skakt, skal der sørges for tilstrækkelig belysning.
 § 5.  Nedstyrtningsfare skal imødegås enten ved  

 etablering af forsvarligt stillads eller ved brug af sikkerhedssele med line,  

 alt efter arbejdets art og varighed.
 § 6.  Under nedennævnte forhold skal der være mindst 2  

 personer til arbejdet, og arbejdet skal tilrettelægges, så samarbejdet mellem  

 dem ikke kan indebære sikkerhedsmæssig risiko.
 Ovennævnte krav kan dog frafaldes, såfremt etagedøren umiddelbart kan  

 åbnes ved hjælp af dertil egnet værktøj og efter lukning igen er i normal  

 stand.
 Hjælperen skal da have fuld kontrol over stolens bevægelse  

 (dørkontaktstykke), når montøren befinder sig i elevatorstolens  

 bevægelsesbane (skakten).
§ 7.  Arbejde i elevatorskakt (elevatorstolens  

 bevægelsesbane) må kun finde sted, når der er anbragt advarselsskilte på  

 samtlige etagedøre.
Egnede advarselsskilte skal være til rådighed for  

 montøren.
Om fornødent skal etableres afspærring af adgangsveje for at hindre  

 uvedkommende i at benytte elevatoren.
 § 8.  Under arbejde i skakt skal benyttes hovedværn  

 (sikkerhedshjelm), såfremt der er fare for nedstyrtende genstande.
 Stk. 2.  Ved kørsel på stoltag skal så vidt muligt køres  

 med reduceret hastighed.
 Stk. 3.  Endestop og eventuelt eftersynsendestop skal  

 være monteret og i funktion, inden montagekørsel påbegyndes.
§ 9.  Kortslutning af styreledninger eller  

 sikkerhedskontakter må under ingen omstændigheder foretages ved fastspænding  

 eller fastklemning af ledningsstykker.
Dørkontakter må kun kortsluttes med  

 kortslutningsstykker, der passer til disse kontakter, og som ikke kan  

 fastgøres i kontakterne.
 § 10.  Vedligeholdelses- og reparationsarbejder, der  

 finder sted fra stoltag under kørsel, må kun udføres under nedkørsel.
Stk. 2.  Under kørsel opad må personer, der befinder sig  

 på stoltaget, kun være opmærksom på deres egen sikkerhed.
Især skal de holde  

 tilstrækkelig afstand fra skaktvæg, kontravægt, kontaktkurver og øvrige  

 farlige fremspring i skakten.
§ 11.  Ved paternosterelevatorer er kørsel på stoltag  

 forbundet med livsfare og derfor strengt forbudt.
Smøring må kun finde sted  

 ved stillestående elevatorstole.
§ 12.  Bliver et elevatoranlæg sat midlertidigt ud af  

 drift, skal der på eller ved den afbrudte hovedafbryder anbringes et skilt,  

 der oplyser, at anlægget ikke må sættes i drift.
Ved anlæg med aflåselig  

 hovedafbryder skal aflåsning i afbrudt stilling foretages.
 Stk. 2.  Ved arbejde på små, ikke betrædbare  

 godselevatorer til maks. 100 kg belastning må stoltaget ikke betrædes under  

 kørsel.
§ 13.  Mellem montør og hjælper skal benyttes entydige  

 kommandoer (signaler), om fornødent skal samtaleanlæg benyttes.
Den kaldte  

 person skal gentage kommandoen før udførelsen.
Tidsaftaler for ind- og  

 udkobling er ikke tilladt.
 § 14.  Montøren skal forelægge sikkerhedsmæssige  

 tvivlsspørgsmål med hensyn til arbejdets udførelse for sin foresatte til  

 afgørelse, før arbejdet udføres.
 § 15.  Før et driftsklart elevatoranlæg forlades efter  

 eftersyns-, vedligeholdelses- eller reparationsarbejde, skal montøren  

 kontrollere, at alt sikkerhedsudstyr, som har været berørt af arbejdet,  

 fungerer korrekt.
Straf og ikrafttræden § 16.  Overtrædelse af bekendtgørelsens  

 sikkerhedsregler straffes med bøde eller hæfte.
 § 17.  Bekendtgørelsen træder i kraft den 1. februar  

 1981.
