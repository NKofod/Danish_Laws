Skriftlig fremsættelse (28. marts 2007) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
 Forslag til lov om  

 ændring af lov om aktiv socialpolitik. (Justering af den øvre grænse for  

 hjælp  

 (loftet) til modtagere af kontanthjælp m.v.).
(Lovforslag nr.
L 195).
Der er behov for at justere reglerne om beregningen af  

 kontanthjælp.
Det skal bl.a. sikres, at et barn får mulighed for at være  

 sammen  

 med mindst den ene af forældrene i barselsperioden, ligesom det skal sikres,  

 at  

 reglerne ikke modvirker incitamentet til at tage en SU-berettigende  

 uddannelse.
Det foreslås, at alle, der modtager hjælp under barsel,  

 undtages fra 500 kr.'s nedsættelsen og den øvre grænse for hjælp (loftet), og  

 at SU-modtagere, der er gift med en kontanthjælpsmodtager, undtages fra 500  

 kr.'s nedsættelsen.
Derudover foreslås en ændret fordeling af hjælp til  

 gifte,  

 hvor den ene ægtefælle modtager kontanthjælp og den anden starthjælp eller  

 introduktionsydelse samt en forhøjelse af det fradragsfrie beløb for  

 kontanthjælpsmodtagere, der er gift eller samlevende med en  

 starthjælpsmodtager.
 Visse af de regler i lov om aktiv socialpolitik, der ændres,  

 finder tillige anvendelse for personer, der modtager introduktionsydelse  

 efter  

 integrationsloven.
 Forslaget om undtagelse for personer på barsel medfører  

 offentlige merudgifter i 2007 på i alt 6,8 mio. kr. og årlige merudgifter på  

 13,6 mio. kr. i årene fremover.
 Forslaget om undtagelsen for SU-modtagere medfører  

 offentlige merudgifter i 2007 på 0,8 mio. kr. og årlige merudgifter på 1,6  

 mio.  

 kr. i årene fremover.
 Forslaget om ændret fordeling af hjælp til visse ægtepar har  

 ingen konsekvenser for de samlede offentlige udgifter.
 Forslaget om forhøjet fradragsfrit beløb for visse par  

 medfører offentlige merudgifter i 2007 på ca. 0,2 mio. kr. og årlige  

 merudgifter på 0,4 mio. kr. i årene fremover.
 Forslaget har ingen administrative konsekvenser, ingen  

 konsekvenser for erhvervslivet, ingen miljømæssige konsekvenser og forslaget  

 indeholder ikke EU-retlige aspekter.
 Det foreslås, at lovforslaget træder i kraft den 1. juli  

 2007. For ændret fordeling af hjælp mellem ægtefæller foreslås en  

 overgangsregel indtil 1. januar 2008.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
