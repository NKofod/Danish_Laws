 Denne vejledning henvender sig til livsforsikringsselskaber og  

 pensionskasser, der aflægger årsregnskab efter reglerne i bekendtgørelse nr.  

 724 af 27. november 1989 om livsforsikringsselskabers og pensionskassers  

 årsregnskaber samt til firmapensionskasser, der aflægger årsregnskab efter  

 reglerne i bekendtgørelse nr. 760 af 7. december 1989 om firmapensionskassers  

 årsregnskaber.
 § 37  i ovennævnte bekendtgørelse nr. 724 og § 34 i  

 ovennævnte bekendtgørelse nr. 760 lyder således:
»Uafviklede handler med værdipapirer, terminsforretninger, futures og  

 optioner ansættes til den værdi kontrakterne har på balancetidspunktet (mark  

 to market).« Hensigten med denne regel, hvorefter der skal foretages en separat  

 værdiansættelse af de nævnte kontrakter, er, at kursgevinster og -tab skal  

 indgå i årsregnskabet i den periode, hvori de er optjent eller tabt, uanset  

 om gevinsten eller tabet relaterer sig til en af de i bestemmelsen nævnte  

 kontrakter eller direkte til de underliggende aktiver.
 Livsforsikringsselskaber og pensionskasser kan imidlertid undlade at  

 optage kontrakterne til en værdi i balancen, når:
 Aftalekursen i terminskontrakter anvendes i så fald ved fastsættelsen af  

 anskaffelsespris henholdsvis afståelsessum for de pågældende værdipapirer på  

 udløbstidspunktet.
 Markedsværdien af uafviklede handler, terminskontrakter, futures og  

 optioner skal under alle omstændigheder indgå i den opgørelse til  

 markedsværdi, som skal oplyses i noterne efter § 54 i bekendtgørelse nr. 724  

 og § 49 i bekendtgørelse nr. 760.
 Finanstilsynet, den 20. december 1989.
