Bekendtgørelse om ændring af bekendtgørelse om midlertidig kompensationsordning for faste omkostninger i perioden juli 2021 til september 2021 til virksomheder i økonomisk krise som følge af COVID-19 § 1 I bekendtgørelse nr. 1411 af 21. juni 2021 om midlertidig kompensationsordning for faste omkostninger i perioden juli 2021 til september 2021 til virksomheder i økonomisk krise som følge af COVID-19 foretages følgende ændringer:
 1. I § 1, stk. 2, ændres »større« til: »store« og », der er aflyst« ændres til: », der er aflyst, væsentligt ændret eller udskudt«.
 2. I § 1 indsættes efter stk. 3 som nyt stykke:
»Stk. 4. Virksomheder med en forventet omsætningsnedgang på minimum 45 pct., der er registreret i Det Centrale Virksomhedsregister (CVR) senest den 9. marts 2020, hvor dele af virksomhedens aktiviteter har forbud mod at holde åbent, jf. stk. 3, og hvor den forventede omsætningsnedgang relateret til de aktiviteter, der har forbud mod at holde åbent, er på minimum 35 pct., er berettiget til kompensation efter § 4, stk. 3, og kompenseres efter § 3, stk. 5, når de dele af virksomhedens aktiviteter, som har forbud mod at holde åbent, er årsag til omsætningsnedgangen for de aktiviteter, som ikke er omfattet af et forbud.« Stk. 4-6 bliver herefter stk. 5-7.
 3. I § 2, nr. 8, litra b, ændres », der er aflyst« til: », der er aflyst, væsentligt ændret eller udskudt«, og »§ 1, stk. 5« ændres til: »§ 1, stk. 6«.
 4. I § 2, nr. 10, indsættes som litra c:
»c) Fra og med den 1. august 2021 til og med den 30. september 2021.« 5. I § 2, nr. 11, indsættes efter litra a som nyt litra:
»b) Virksomheder der vælger en kompensationsperiode efter nr. 10, litra c, kan anvende perioden fra og med den 1. august 2019 til og med den 30. september 2019.« Litra b-f bliver herefter litra c-g.
 6. I § 2, nr. 11, indsættes som litra h:
»h) Virksomheder omfattet af § 6, stk. 3, skal anvende den samme periode, hvormed den under § 6, stk. 3 dokumenterer, at virksomhedens seneste resultat er negativt som følge af ekstraordinære omstændigheder.« 7. I § 3 indsættes som stk. 5:
 »Stk. 5. For virksomheder, der har en omsætningsnedgang relateret til både § 4, stk. 3, og § 4, stk. 1 eller 2, i samme kompensationsperiode, opgøres kompensationen på følgende måde:
 1) Virksomheden kompenseres for dens samlede omsætningsnedgang efter procentsatserne i stk. 2, og kompensationen udbetales i henhold til reglerne i § 4, stk. 1 eller 2, jf. dog nr. 2.
2) Den del af virksomhedens omsætningsnedgang, der relaterer sig til § 4, stk. 3, vil med de procentsatser, der fremgår i stk. 3, indregnes i det kompensationsloft, der fremgår af § 4, stk. 3.« 8. I § 4, stk. 3, ændres »§ 1, stk. 2 eller 3« til: »§ 1, stk. 2-4«.
 9. I § 4 indsættes som stk. 5:
»Stk. 5. En virksomhed omfattet af § 1, stk. 2, kan modtage kompensation efter stk. 3 i perioden fra og med den 1. juli 2021 til og med den 31. august 2021. Hvis virksomheden søger kompensation efter § 2, nr. 2, litra b eller c, modtager virksomheden kompensation efter stk. 1 eller 2 i perioden fra og med den 1. september 2021 til og med den 30. september 2021.« 10. I § 10, stk. 1, nr. 4, litra b, ændres »§ 2, nr. 11, litra d« til: »§ 2, nr. 11, litra e«.
11. I § 11, stk. 3, indsættes efter »tidligere godkendte ansøgning«: », såfremt revisorerklæringen indeholder de for ansøgningen efter denne bekendtgørelse nødvendige oplysninger.« 12. I § 15, stk. 3, indsættes efter »§ 7, stk. 8«: »og § 16, stk. 2«.
 13. I § 16 indsættes efter stk. 1 som nyt stykke:
»Stk. 2. Der ydes godtgørelse for 80 pct. af udgifterne til revisorbistanden efter stk. 1, dog maksimalt 16.000 kr., hvis der ikke er modtaget mere end 250.000 kr. i kompensation for den periode efterreguleringen efter § 14, stk. 1 omfatter.« Stk. 2 bliver herefter stk. 3.
§ 2 Stk. 1. Bekendtgørelsen træder i kraft den 12. september 2021.
 Stk. 2. Bekendtgørelsens § 1, nr. 6, finder anvendelse på ansøgninger modtaget fra og med den 30. juni 2021.
Stk. 3. Virksomheder, der på ikrafttrædelsestidspunktet, jf. stk. 1, har ansøgt eller fået udbetalt kompensation, kan ansøge på ny efter reglerne i denne bekendtgørelse.
Kompensationsbeløbet vil blive reguleret forholdsmæssigt ud fra virksomhedens tidligere ansøgning.
