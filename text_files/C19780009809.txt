 § 1.  I medfør af straffelovens § 49, stk. 2, kan  

 justitsministeren (direktoratet for kriminalforsorgen) bestemme, at en  

 domfældt under visse omstændigheder midlertidigt eller for resten af  

 straffetiden skal overføres til psykiatrisk sygehus, herunder psykiatrisk  

 sygehusafdeling.
 Stk. 2.  Det er i forarbejderne til bestemmelsen  

 forudsat, at overførslen må ske i forståelse med overlægen for det pågældende  

 sygehus (afdeling), ligesom det er forudsat, at den domfældte i almindelighed  

 bør være indforstået med overførslen.
 Stk. 3.  Reglen supplerer den forpligtelse, der i medfør  

 af lov om sindssyge personers sygehusophold og sygehuslovgivningen påhviler  

 de psykiatriske sygehuse (afdelinger) til at behandle sindslidende m.v.
§ 2.  Overførsel til psykiatrisk sygehus (afdeling) -  

 herunder plejeafdeling - kan finde sted, når Stk. 2.  Overførslen kan dog ikke finde sted, såfremt  

 væsentlige retssikkerhedsmæssige hensyn taler imod.
 § 3.  Overførsel i medfør af § 49, stk. 2, finder  

 normalt sted til det psykiatriske sygehus (afdeling), der betjener det  

 område, hvori den domfældte har bopæl.
 Stk. 2.  Såfremt retssikkerhedshensyn, kapacitetshensyn  

 m.v. taler herfor, kan justitsministeriet (direktoratet for  

 kriminalforsorgen) bestemme, at den domfældte i stedet skal overføres til et  

 andet sygehus (afdeling).
§ 4.  Bestemmelse om overførsel i medfør af § 49, stk.  

 2, træffes på begæring af anstaltslederen (arrestinspektøren) eller den  

 domfældte.
Begæring fra domfældte fremsættes over for anstaltslederen  

 (arrestinspektøren).
Stk. 2.  Inden sagen forelægges justitsministeriet  

 (direktoratet for kriminalforsorgen) til afgørelse, indhenter anstaltslederen  

 (arrestinspektøren) en udtalelse fra det psykiatriske sygehus (afdeling), som  

 den domfældte begæres overført til, jfr. § 3. Med høringsskrivelsen skal  

 følge stamrulleudskrift, domsudskrifter, genpart af eventuelle mental- og  

 personundersøgelseserklæringer, lægeerklæring vedrørende den domfældtes  

 aktuelle psykiske tilstand samt oplysning om den domfældtes stilling til  

 eventuel overførsel.
Endvidere skal det oplyses, om der foreligger særlig  

 undvigelses- eller anden sikkerhedsrisiko.
 Stk. 3.  Såfremt den indsatte i den seneste sag eller  

 tidligere er dømt for farlig kriminalitet, herunder forsætlig brandstiftelse  

 eller anden almenfarlig forbrydelse, grovere volds- eller  

 sædelighedsforbrydelse, berigelsesforbrydelse forbundet med vold eller  

 trussel om vold eller i øvrigt for lovovertrædelser af særlig grov eller  

 professionel karakter, indhentes før forelæggelsen for justitsministeriet  

 (direktoratet for kriminalforsorgen) en udtalelse fra vedkommende  

 statsadvokat.
 Stk. 4.  Såfremt der ikke kan opnås enighed mellem  

 anstalten (arrestinspektøren) og det pågældende psykiatriske sygehus  

 (afdeling), sendes sagen til justitsministeriet (direktoratet for  

 kriminalforsorgen) via kriminalforsorgens psykiatriske konsulent med henblik  

 på forelæggelse for retslægerådet.
 § 5.  I det omfang, andet ikke er fastsat nedenfor -  

 eller aftalt i konkrete tilfælde med justitsministeriet (direktoratet for  

 kriminalforsorgen) eller anstaltslederen (arrestinspektøren) - gælder de  

 almindelige regler for det pågældende psykiatriske sygehus (afdeling) for de  

 personer, der er overført i medfør af § 49, stk. 2.
§ 6.  I forbindelse med overførslen bestemmer  

 justitsministeriet (direktoratet for kriminalforsorgen), om spørgsmålet om  

 meddelelse af friheder (udgang og lignende) i alle tilfælde skal behandles i  

 overensstemmelse med de for det enkelte sygehus gældende regler, eller om det  

 skal behandles i overensstemmelse med de regler, der gælder for personer, der  

 er dømt til anbringelse i sygehus for sindslidende.
I sidstnævnte tilfælde  

 træffes de afgørelser om udgang m.v., der efter disse regler træffes af  

 overlægen i forbindelse med vedkommende statsadvokat, i stedet af overlægen i  

 forbindelse med vedkommende anstaltsleder (arrestinspektør). Ud over, hvad  

 der følger af foranstående, kan justitsministeriet (direktoratet for  

 kriminalforsorgen) bestemme, at udgang uden ledsagelse kun må gives med  

 samtykke af direktoratet for kriminalforsorgen.
 Stk. 2.  Til brug ved bedømmelsen af dette spørgsmål  

 medsender anstalten (arrestinspektøren) ved forelæggelsen for  

 justitsministeriet (direktoratet for kriminalforsorgen) oplysninger om,  

 hvorvidt den domfældte er egnet til udgang uden ledsager, samt oplysning om  

 eventuelle tidligere erfaringer i forbindelse med udgang og lignende.
 Stk. 3.  I tilfælde af bortgang eller udeblivelse  

 påhviler det sygehuset (afdelingen) at underrette politiet og anstaltslederen  

 (arrestinspektøren) snarest muligt.
 § 7.  Sager vedrørende benådning og løsladelse på  

 prøve behandles efter de almindelige regler herom, jf. justitsministeriets  

 cirkulære nr. 112 af 25. juni 1975 om behandling af sager om løsladelse på  

 m.v.
 Stk. 2.  Til brug ved overvejelserne af  

 løsladelsesspørgsmålet indhenter anstalten (arrestinspektøren) en udtalelse,  

 der så vidt muligt skal afgives skriftligt, fra det psykiatriske sygehus  

 (afdeling).
 § 8.  Tilbageførsel til en institution under  

 kriminalforsorgen kan efter overlægens bestemmelse ske, såfremt kriterierne  

 for anbringelse i psykiatrisk sygehus (afdeling), jf. § 2, ikke længere er  

 til stede, eller den domfældtes fortsatte ophold i sygehuset (afdelingen) er  

 til alvorlig gene for behandlingsmiljøet.
 Stk. 2.  Inden der træffes beslutning om tilbageførsel,  

 bør det nøje overvejes, om fornyet ophold i kriminalforsorgens institutioner  

 vil medføre risiko for genopblussen eller forværring i den tilstand, der  

 oprindelig bevirkede overførsel til psykiatrisk sygehus (afdeling).  

 Vedkommende anstaltsleder (arrestinspektør) afgiver indberetning til  

 justitsministeriet (direktoratet for kriminalforsorgen) om tilbageførsel.
§ 9.  Klager vedrørende overførselsbeslutningen,  

 vedrørende benådning og prøveløsladelse eller vedrørende aftaler, der i  

 medfør af § 5 er truffet med justitsministeriet (direktoratet for  

 kriminalforsorgen) eller anstaltslederen (arrestinspektøren), behandles efter  

 de retningslinjer, der gælder for behandling af klager fra indsatte i  

 kriminalforsorgens institutioner.
Klager indgivet til det psykiatriske  

 sygehus sendes til anstalten/arrestinspektøren til videre ekspedition.
 § 10.  De psykiatriske sygehuse (afdelinger) vil  

 løbende samt efter begæring i forbindelse med en overførsel blive underrettet  

 om størrelsen af det beløb, der skal udbetales den domfældte.  

 Refusionsopgørelsen sendes til anstalten/arrestinspektøren.
 Stk. 2.  Øvrige udgifter ved behandling m.v. af  

 domfældte, der har bopæl her i landet, afholdes af hjemstedets amtskommune.  

 For så vidt angår personer, der midlertidigt opholder sig her i landet,  

 afholdes udgifterne af det midlertidige opholdssteds amtskommune.
 JUSTITSMINISTERIET, DEN 9. JUNI 1978.
ERLING JENSEN /Tornøe (Til kriminalforsorgens anstalter og arrestinspektørerne).
