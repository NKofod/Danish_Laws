Den 19. november 1993 undertegnedes i Thimphu en overenskomst mellem Danmark og Bhutan, ifølge hvilken den danske regering yder støtte inden for et beløb af 85 millioner kroner til etablering af et kloakerings- og drikkevandsprojekt i Bhutan.
 Hovedformålet med projektet er gennem forbedring af vandforsyningen og de  

 sanitære forhold at bidrage til en reduktion af hyppigheden af vandbårne  

 sygdomme, herunder diarre, tyfus, kolera og ormeinfektioner, i seks byer i  

 Bhutan.
 Projektet forventes gennemført i perioden 1993-96.
