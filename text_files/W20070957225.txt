Landsskatteretskendelse  

 vedr.
Salg af ejendom ikke skattefri i medfør af  

 ejendomsavancebeskatningsloven  

 § 8, stk. 1.
Klagen vedrører, om salg af  

 ejendom er skattefri i medfør af ejendomsavancebeskatningslovens § 8, stk. 1 Landsskatterettens afgørelse Indkomståret 2002 Kapitalindkomst Der er ansat avance ved salg  

 af ejendommen Y med  

 	  

 	  

 	  

 	  

 	  

 	  

 469.490  

 kr.
 Landsskatteretten stadfæster  

 afgørelsen.
Sagens oplysninger Klageren erhvervede før den  

 19. maj 1993 en andel på 90 % af ejendommen X-Y.
Ved sin moders død i 2002  

 arvede klageren en andel på 10 % af ejendommen, således at han herefter var  

 eneejer af ejendommen.
 Ejendommen, der var vurderet  

 som en blandet benyttet ejendom med 2 lejligheder til beboelse, var pr. 1.  

 januar 2002 vurderet til 4.300.000 kr., hvoraf 2.997.000 kr. var henført til  

 ejerboligerne.
Lejlighederne var beliggende  

 i to adskilte beboelseshuse på henholdsvis  

 145 m²  

 og  

 210 m² på et grundareal på  

 4.525 m².
 Den erhvervsmæssige del af  

 ejendommen bestod af en tæppeforretning.
 Klagerens moder boede indtil  

 sin død i det ene hus, medens klageren boede sammen med sin ægtefælle i det  

 andet hus.
 Da klageren havde fået  

 tilladelse til udstykning, men endnu inden udstykningen var foretaget,  

 anmodede  

 han Ligningsrådet om en bindende forhåndsbesked om, hvorvidt han kunne sælge  

 den frastykkede del af ejendommen skattefrit efter  

 ejendomsavancebeskatningslovens § 8, stk. 1.
 Ligningsrådet besvarede den  

 22. oktober 2002 anmodningen om bindende forhåndsbesked således:
 Fortjeneste ved afståelse af  

 fast ejendom medregnes til den skattepligtige indkomst, jf.  

 ejendomsavancebeskatningslovens  

 § 1.
I henhold til  

 ejendomsavancebeskatningslovens § 8, stk. 1, skal fortjeneste ved salg af en  

 og  

 tofamiliehuse dog ikke medregnes, hvis huset har tjent til bolig for ejeren  

 eller dennes husstand i en del af eller hele den periode, hvori denne har  

 ejet  

 ejendommen, og hvor ejendommen har opfyldt betingelserne for at kunne afstås  

 skattefrit.
Det er yderligere en betingelse, at ejendommens samlede  

 grundareal  

 er mindre end  

 1.400 m², eller at der ifølge offentlig myndigheds bestemmelse  

 ikke fra ejendommen kan udstykkes grund til selvstændig bebyggelse.
 Begrebet husstand fortolkes  

 snævert til ægtefælle og/eller mindre børn, således at studerende børn, der  

 ikke bor sammen med forældrene, ikke tilhører husstanden, hvilket ejerens  

 forældre, funktionærer m.v. ej heller gør.
Det hus klageren vil  

 udstykke, er det som hans mor har beboet.
Kravet om beboelse er således ikke  

 opfyldt.
En betingelse for at den  

 udstykkede ejendom kan sælges skattefrit er, at denne har været beboet af  

 ejeren eller dennes husstand inden salg finder sted.
En yderligere  

 forudsætning  

 er, at den udstykkede ejendoms areal er mindre end  

 1.400 m²  

 eller at der ikke kan ske udstykning til selvstændig  

 bebyggelse.
 Klageren har telefonisk  

 overfor Told- og Skattestyrelsen oplyst, at han har til hensigt at flytte  

 over  

 i  og bebo moderens hus efter udstykningen har fundet sted, men inden  

 den  

 udstykkede ejendom sælges.
Det indstilles at besvare  

 spørgsmålet med et ja, idet det lægges til grund at klageren reelt har beboet  

 den udstykkede ejendom inden den sælges.
Om dette kan antages at have været  

 tilfældet skal vurderes af ligningmyndighederne.
Ligningsrådet tiltræder Told-  

 og Skattestyrelsens indstilling. Klageren havde i perioden fra  

 den 15. september 2002 til den 20. januar 2003 folkeregisteradresse på Y,  

 medens hans ægtefælle bevarede folkeregisteradresse i den hidtidige lejlighed  

 på X.
 Det er oplyst, at Y stod  

 urørt efter moderens død, så der var ikke behov for at flytte møbler til  

 lejligheden.
 Afstanden mellem de to  

 lejligheder var mellem 50 -  

 100 m².
Det er oplyst, at der på X er  

 indrettet et kontor, hvor klageren opholdt sig, når der skulle udarbejdes  

 regnskab, faktureres og telefonen skulle passes.
Undertiden spiste klageren  

 og  

 hans ægtefælle aftensmad på Y.
Klageren så fjernsyn enten på X eller Y.
Der  

 var  

 oprettet en særlig telefonlinie på Y.
 Ejendommen, der blev  

 frastykket den 14. november 2002, blev ved skøde af 26. februar  

 2003 solgt til hans søn med overtagelsesdato  

 den 1. december 2002.
 Klageren har oplyst, at han  

 på intet tidspunkt har haft reel grund til at bryde med sin tidligere  

 husstand,  

 men blot havde til hensigt at opfylde de krav, der blev stillet for at undgå  

 avancebeskatning ved salget af ejendommen.
Skatterådets afgørelse Skatterådet har ændret  

 skatteankenævnets afgørelse om medhold i henhold til skatteforvaltningslovens  

 §  

 2, stk. 3.
 Klageren har ikke beboet  

 ejendommen X i ejendomsavancebeskatningslovens forstand.
Der er herved lagt vægt på,  

 at klageren har oplyst, at han kun flyttede ind i lejligheden for en ganske  

 kort periode udelukkende med henblik på at opfylde beboelseskravet for  

 skattefritagelse ved salg af ejendommen.
Hans ægtefælle blev boende i  

 ægtefællernes lejlighed på X, hvor klageren fortsat opholdt sig og indtog de  

 fleste måltider.
 Klageren har således  

 opretholdt normal husstand og husholdning med ægtefællen.
 Endvidere er der lagt vægt  

 på, at klageren allerede inden flytningen til Y havde planer om at sælge  

 ejendommen til sin søn, hvilket i øvrigt skete den 1. december 2002. Klageren  

 har derfor efter dette tidspunkt boet som lejer i sin søns ejendom.
 Det er tillige tillagt vægt,  

 at klageren efter salget af Y flyttede tilbage til X.
 Da ejendommen først blev  

 udstykket den 14. november 2002, og det er oplyst, at skatteyderens søn  

 erhvervede ejendommen den 1. december 2002, har klageren kun haft ophold på  

 ejendommen som ejer i 17 dage.
 Der er tillige henvist til  

 TfS 1999, 318 Ø og SKM2001.584.LSR.
 Klageren har derfor ikke  

 opfyldt beboelseskravet i ejendomsavancebeskatningslovens § 8, stk. 1.
Klagerens påstand og argumenter Der er nedlagt  

 formalitetspåstand om, at skatterådets afgørelse er ugyldig.
Der er nedlagt  

 realitetspåstand om, at avance ved salg af ejendommen X er skattefri i medfør  

 af ejendomsavancebeskatningslovens § 8, stk. 1.
 Til støtte for  

 formalitetspåstanden er det bl.a. gjort gældende, at de kommunale  

 skattemyndigheder har givet forkert rådgivning, og at Ligningsrådet i sin  

 bindende forhåndsbesked har lovet klageren skattefrihed, ligesom Skatterådets  

 kompetence til at behandle sager, hvor et skatteankenævn har truffet  

 afgørelse,  

 er meget begrænset, jf. skatteforvaltningslovens § 2, stk. 3, og  

 forarbejderne  

 til denne bestemmelse.
Til støtte for  

 realitetspåstanden er det gjort gældende, at klageren har beboet ejendommen i  

 ejendomsavancebeskatningslovens forstand, idet han rent faktisk har beboet  

 ejendommen, ligesom overtagelsesdatoen er forkert fastsat i skødet.
Klagerens  

 ægtefælle flyttede med klageren til Y, hvor de havde reel bolig i den  

 omhandlede periode.
SKATs indstilling Skatterådets afgørelse blev  

 indstillet stadfæstet bl.a. med bemærkning om, at det direkte fremgik af det  

 bindende svar fra Ligningsrådet, at det var overladt til SKAT at foretage en  

 prøvelse af, om klageren og/eller dennes husstand reelt havde beboet  

 ejendommen  

 Y, idet dispositionerne var påtænkte.
 Klageren har ikke beboet Y i  

 ejendomsavancebeskatningslovens forstand, bl.a. fordi den oprindelige bolig  

 på X  

 i hele den omhandlede periode stod til rådighed for ægtefællerne, som  

 flyttede  

 tilbage til denne ejendom, efter at ægtefællernes søn havde overtaget Y.
Landsskatterettens bemærkninger og begrundelse Der kan ikke støttes ret på  

 tilkendegivelser fra kommunale skattemyndigheder, jf.
Vestre Landsrets dom af  

 23. oktober 2001, offentliggjort i SKM2001.616.VLR, og Østre Landsrets dom af  

 18. november 2002, offentliggjort i SKM2002.622.ØLR, og det er ej heller  

 godtgjort, at de kommunale skattemyndigheder  

 er fremkommet med en forkert tilkendegivelse over for klageren.
 Ligningsrådet har i sin  

 bindende forhåndsbesked af 22. oktober 2002 ikke endeligt taget stilling til,  

 om Y, kunne sælges skattefrit, idet bedømmelsen af, om klageren har opfyldt  

 beboelseskravet i ejendomsavancebeskatningslovens § 8, stk. 1, er overladt  

 til  

 ligningsmyndighederne.
 Det fremgår af  

 skatteforvaltningslovens § 2 stk. 3, at Skatterådet efter indstilling fra  

 told-  

 og skatteforvaltningen kan ændre en åbenbart ulovlig afgørelse, der er  

 truffet  

 af et skatteankenævn m.v., og der er hverken ud fra ordlyden, forarbejderne  

 eller praksis til bestemmelsen tilstrækkeligt grundlag for at fastslå, at  

 Skatterådets afgørelse ligger uden for bestemmelsens anvendelsesområde.
Efter  

 ejendomsavancebeskatningslovens § 1, stk. 1, skal fortjeneste ved salg af  

 fast  

 ejendom medregnes til den skattepligtige indkomst efter reglerne i  

 ejendomsavancebeskatningsloven.
Fortjenesten skal medregnes ved opgørelsen af  

 kapitalindkomsten, jf. personskattelovens § 4, stk. 1, nr. 16.
 Fortjeneste ved salg af en-  

 og tofamiliehuse samt ejerlejligheder medregnes dog ikke til den  

 skattepligtige  

 indkomst, hvis huset eller lejligheden har tjent til bolig for ejeren eller  

 dennes husstand i en del af eller hele den periode, hvori denne har ejet  

 ejendommen, jf. ejendomsavancebeskatningslovens § 8, stk. 1. Det beror på en  

 konkret vurdering, om det er godtgjort, at beboelse har fundet sted i  

 ejendomsavancebeskatningslovens forstand, idet det ikke er tilstrækkeligt, at  

 ejendommen har tjent til ophold eller i øvrigt har stået til rådighed.
 Det er tillige en  

 forudsætning for skattefritagelsen, at ejendommens grundareal er mindre end  

 1.400 m², eller at der ifølge offentlig myndigheds bestemmelse  

 ikke fra ejendommen kan udstykkes grund til selvstændig bebyggelse, eller  

 såfremt udstykning ifølge erklæring fra skatteministeren vil medføre  

 væsentlig  

 værdiforringelse af restarealet eller den bestående bebyggelse, jf.  

 ejendomsavancebeskatningslovens § 8, stk. 1, 2. pkt., nr. 1, 2 og 3.
 Det fremgår af SKATs  

 meddelelse af 10. maj 2001, offentliggjort i SKM2001.218.TSS, at en ejendom,  

 som efter udstykning/approbation opfylder arealkravet i  

 ejendomsavancebeskatningslovens § 8, stk. 1, skal have tjent til bolig for  

 skatteyderen efter approbationsdatoen.
 Approbationsdatoen for  

 ejendommen var den 14. november 2002, og ejendommen kunne ikke inden denne  

 dato  

 afstås skattefrit, jf. ejendomsavancebeskatningslovens § 8, stk. 1, i hvilken  

 forbindelse det er lagt uprøvet til grund, at ejendommen efter  

 approbationsdatoen den 14. november 2002 opfyldte betingelserne i  

 ejendomsavancebeskatningslovens § 8, stk. 1, 2. pkt., nr. 2 eller  

 ejendomsavancebeskatningslovens  

 § 8, stk. 1, 2. pkt., nr. 3.
Køberen af Y skulle efter  

 skøde af 26. februar 2003 overtage ejendommen den 1. december 2002, og  

 klageren  

 havde i perioden fra den 14. november 2002 til den 1. december 2002 tillige  

 rådighed over X som bolig, hvor klagerens ægtefælle fortsat havde  

 folkeregisteradresse.
Klageren flyttede sin folkeregisteradresse tilbage til  

 X,  

 ligesom han efter det oplyste opholdt sig på begge ejendomme, der lå ca. 50  

   

 100 meter  

 fra hinanden.
 Det anses bl.a. af disse  

 grunde ikke for godtgjort, at klageren har beboet Y i  

 ejendomsavancebeskatningslovens  

 forstand, og idet avanceopgørelsen ikke er påklaget, stadfæstes Skatterådets  

 afgørelse.
