Skriftlig fremsættelse (25. november  

 1998) Økonomiministeren Herved tillader jeg mig for Folketinget at  

 fremsætte:
 Forslag til lov om grænseoverskridende  

 pengeoverførsler.
(Lovforslag nr.
L 104).
Med lovforslaget implementeres direktiv 97/5/EF af 27.  

 januar 1997 om grænseoverskridende pengeoverførsler.
Direktivet  

 skal være implementeret i dansk ret senest den 14. august 1999.
Baggrunden for direktivet er, at antallet af  

 grænseoverskridende betalinger vokser støt efterhånden som  

 øget internationalisering fører til øget samhandel over  

 grænserne.
Det er bl.a. på den baggrund vigtigt for  

 privatpersoner og virksomheder, at pengeoverførsler kan effektueres  

 hurtigt, pålideligt og billigt i hele EU.
 Lovforslaget indeholder regler, der regulerer rettigheder  

 og forpligtelser dels i forholdet mellem institutterne og deres kunder  

 før og efter udførelsen af en grænseoverskridende  

 pengeoverførsler dels i forholdet mellem institutterne indbyrdes i  

 tilfælde, hvor en overførsel ikke udføres i henhold til  

 det aftalte.
Loven gælder for overførsler op til  

 modværdien af 50.000 Euro, dog er tilbagebetalingspligten  

 begrænset til modværdien af 12.500 Euro.
Loven omfatter fysiske  

 og juridiske personer, der som led i deres erhvervsvirksomhed medvirker ved  

 udførelsen af grænseoverskridende  

 pengeoverførsler.
