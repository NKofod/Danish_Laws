 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 Definitioner m.v.
 § 1.  Loven omfatter danske skibe bortset fra  

 krigsskibe og troppetransportskibe.
§ 2.  I denne lov forstås ved: 1)  

 »Direktøren«: Direktøren for statens skibstilsyn. 2)  

 »Handelsskib«: Ethvert skib med undtagelse af fiskeskibe og  

 fritidsfartøjer. 3) »Passagerskib«: Et skib, der befordrer flere  

 end 12 passagerer. 4) »Lastskib«: Et handelsskib, der ikke er et  

 passagerskib. 5) »Fiskeskib«: Et skib, hvis nationalitetsbevis er  

 forsynet med havnekendingsnummer. 6) »Fritidsfartøj«: Et skib, der  

 ikke anvendes til erhvervsmæssige formål.
I tvivlstilfælde afgør direktøren,  

 om et skib kan anses for et fritidsfartøj. 7) »Maskinpasser«: a)  

 Befaren motormand, der har gennemgået erhvervsfagligt afslutningskursus for  

 maskinmandskab, eller b) befaren skibsassistent eller c) person med  

 svendebrev som maskinarbejder eller uddannelsesbevis som maskinarbejder trin  

 2 eller d) person med svendebrev eller uddannelsesbevis som skibsmontør,  

 klejnsmed, landbrugsmaskinmekaniker, personvognsmekaniker, traktormekaniker  

 eller lastvognsmekaniker. 8) »Tons«: Registertons brutto, som til  

 enhver tid i skibets målebrev angivet, idet eventuelle decimaler bortkastes.  

 Indeholder målebrevet 2 bruttoregistertonnager, da den største af disse. 9)  

 »Fremdrivningseffekt«: Den samlede maksimale ydelse i kilowatt  

 (kW), idet eventuelle decimaler bortkastes, ved kontinuerlig drift af alt  

 maskineri, som samtidig kan fremdrive skibet.
Ydelsen ansættes af statens  

 skibstilsyn på basis af motorfabrikantens prøveplansskemaer og indføres i  

 fartstilladelsen og/ eller besætningsfastsættelsen.
 § 3.  På ethvert skib skal der være en skibsfører,  

 ligesom der herudover skal være den af hensyn til sikkerhed for menneskeliv  

 på søen nødvendige besætning.
Handelsskibe § 4.  For passagerskibe uanset størrelse, for  

 lastskibe på 20 tons og derover og for lastskibe under 20 tons uden for  

 kystfart fastsættes besætningen af direktøren.
For lastskibe under 20 tons i  

 kystfart kan direktøren fastsætte besætningen, såfremt hensynet til  

 sikkerheden for menneskeliv på søen gør det påkrævet.
Stk. 2.  Besætningen fastsættes for hvert enkelt skib  

 under hensyn til skibets type, indretning, udstyr, anvendelse og fartsområde,  

 således at besætningens størrelse og sammensætning gør det muligt at dække  

 alle opgaver af betydning for skibets og de ombordværendes sikkerhed,  

 herunder Stk. 3.  Ved fastsættelsen af besætningen skal der  

 endvidere tages hensyn til vagtordningen om bord, til holddrift, til de  

 enkelte besætningsgruppers faktiske arbejdstid, til gældende  

 hviletidsbestemmelser, til anvendelse af enhedsmandskab samt til behovet for  

 uddannelsesstillinger.
 Stk. 4.  For lastskibe, der er indrettet og udstyret som  

 nedenfor angivet, og som går uden for kystfart, fastsættes besætningens  

 størrelse og sammensætning efter stk. 5 og 6.
 Dæk:
 1. Skibe på 150 tons og derover:
 2. Skibe på 500 tons og derover endvidere:
 3. Skibe på 5000 tons og derover endvidere:
 Maskine:
 1. Alle maskiner:
 2. Maskiner på 750 kW og derover endvidere:
 3. Maskiner på 5000 kW og derover, endvidere:
 Stk. 5.  Skemaer for besætningens størrelse og  

 sammensætning:
 Stk. 6.  Ved fastsættelsen af besætningen kan direktøren  

 ud fra en sikkerhedsmæssig vurdering, jfr. stk. 2, fastsætte en større eller  

 mindre besætning end den, der er angivet i stk. 5.
 § 5.  Dæks- og maskinmandskab skal opfylde de i  

 sønæringsloven foreskrevne uddannelseskrav for udmønstring som ubefaren  

 matros eller befaren matros, henholdsvis ubefaren motormand eller befaren  

 motormand.
 Stk. 2.  Enhedsmandskab skal opfylde de i sønæringsloven  

 foreskrevne uddannelseskrav for udmønstring som ubefaren skibsassistent eller  

 befaren skibsassistent.
 Stk. 3.  I besætningsfastsættelsen kan indgå personer  

 med anden uddannelse, der kan ligestilles med de i sønæringsloven  

 foreskrevne.
§ 6.  Skibsførere, navigations- og maskinofficerer  

 skal have sønæringsbevis eller uddannelse i overensstemmelse med nedenstående  

 skemaer.
Hvor flere kvalifikationsmuligheder er anført, fastsætter direktøren  

 kvalifikationskravet.
 Stk. 2.  I tilfælde, hvor en person med duelighedsbevis  

 i motorpasning foreskrives, kan denne samtidig være ansat til anden tjeneste  

 om bord.
 § 7.  På skibe, der efter gældende forskrifter skal  

 være udstyret med radiotelegraf- eller radiotelefonstation, skal der til  

 betjening heraf være ansat henholdsvis skibsradiotelegrafist eller  

 skibsradiotelefonist med foreskrevet bevis.
 § 8.  En foreskreven kok eller hovmester skal have  

 bevis som skibskok.
 § 9.  For passagerskibe kan direktøren forøge eller  

 formindske de i § 6 anførte kvalifikationskrav under hensyn til skibets  

 indretning, udstyr, fartsområde og passagerantal.
 § 10.  Skibe på 20 tons og derover samt skibe i  

 international fart skal være forsynet med et af direktøren udstedt certifikat  

 indeholdende besætningsfastsættelsen.
 Stk. 2.  For skibe under 20 tons i indenrigs fart kan  

 besætningen fastsættes for grupper af skibe, og i stedet for udstedelse af  

 certifikat som omhandlet i stk. 1 kan meddelelse om fastsættelsen gives ved  

 bekendtgørelse i »Skibstilsynets Meddelelser«.
Fiskeskibe § 11.  I fiskeskibe på 20 tons og derover, men under  

 500 tons, skal der være skibsfører og styrmand med sønæringsbevis i  

 overensstemmelse med nedenstående skema:
 Stk. 2.  For fiskeskibe på 500 tons og derover  

 fastsættes besætningen af direktøren.
Stk. 3.  Til betjening af maskinen i fiskeskibe på 20  

 tons og derover med fremdrivningsmaskineri på 100 kW og derover, men under  

 750 kW, i hvilke maskinen kan reguleres og skruemanøvrer foretages fra  

 styrepladsen, skal der være maskinpersonel med sønæringsbevis eller  

 uddannelse i overensstemmelse med nedenstående skema.
For øvrige fiskeskibe  

 på 20 tons og derover med fremdrivningsmaskineri på 100 kW og derover  

 fastsættes maskinbesætningen af direktøren.
Stk. 4.  De i stk. 3 foreskrevne personer kan være ansat  

 til anden tjeneste om bord.
Dog må en foreskreven maskinpasser ikke samtidig  

 fungere som skibsfører eller styrmand.
 Stk. 5.  Når direktøren i henhold til stk. 2 og 3  

 fastsætter besætningen, skal § 4, stk. 2, iagttages.
 Stk. 6.  Industriministeren kan foreskrive  

 sikkerhedskurser for fiskere samt fastsætte kvalifikationskrav til  

 skibsførere af fiskeskibe under 20 tons og krav til maskinbetjeningen i  

 sådanne skibe.
Fritidsfartøjer § 12.  I fritidsfartøjer på 20 tons og derover, men  

 under 100 tons, skal der være skibsfører og styrmand med sønæringsbevis i  

 overensstemmelse med nedenstående skema:
 Stk. 2.  For fritidsfartøjer på 100 tons og derover  

 fastsættes besætningen af direktøren.
Stk. 3.  Til betjening af maskinen i fritidsfartøjer på  

 20 tons og derover med fremdrivningsmaskineri på 100 kW og derover, men under  

 600 kW, i hvilke maskinen kan reguleres og skruemanøvrer foretages fra  

 styrepladsen, skal der i fart øst for 7 Ø. længde i Nordsøen og Østersøen  

 være 1 person med duelighedsbevis i motorpasning for fritidssejlere og uden  

 for denne fart 2 personer med duelighedsbevis i motorpasning for  

 fritidssejlere.
For øvrige fritidsfartøjer på 20 tons og derover med  

 fremdrivningsmaskineri på 100 kW og derover fastsættes maskinbetjeningen af  

 direktøren.
 Stk. 4.  Når direktøren i henhold til stk. 2 og 3  

 fastsætter besætningen, skal § 4, stk. 2, iagttages.
 Stk. 5.  Industriministeren kan fastsætte  

 kvalifikationskrav til skibsførere af fritidsfartøjer under 20 tons samt krav  

 til maskinbetjeningen i sådanne skibe.
Almindelige bestemmelser § 13.  Enhver, der ansættes om bord i en stilling, der  

 er omfattet af denne lov, skal opfylde de uddannelseskrav, der er fastsat i  

 eller i medfør af sønæringsloven.
Endvidere skal krav, der er fastsat i eller  

 i medfør af denne lov, være opfyldt.
 Stk. 2.  Direktøren kan ved en fastsættelse af  

 besætningen foreskrive, at personer, der ansættes i stilling, for hvilken der  

 ikke i sønæringsloven er fastsat særlige uddannelseskrav, skal have  

 gennemgået et af direktøren for søfartsuddannelsen godkendt sikkerhedskursus,  

 forinden tjenesten tiltrædes.
 Stk. 3.  En styrmand eller maskinmester, der ansættes ud  

 over det fastsatte antal, må ikke benyttes til selvstændig vagt, medmindre  

 den pågældende er i besiddelse af sønæringsbevis af mindst samme grad som  

 fastsat for den laveste af de for skibet foreskrevne stillinger henholdsvis  

 for styrmænd og maskinmestre.
§ 14.  Hvis et skib mister nogen del af den  

 foreskrevne besætning som følge af sygdom, død, rømning eller andre  

 skibsføreren eller rederiet utilregnelige årsager, skal krav fastsat i eller  

 i medfør af denne lov ikke være til hinder for, at skibsføreren under  

 fornøden hensyntagen til skibets sødygtighed kan fortsætte rejsen.  

 Besætningen skal dog snarest muligt kompletteres.
Skibsføreren skal om  

 forholdet indføre fornøden bemærkning i skibsdagbogen eller, hvor skibsdagbog  

 ikke føres, i tilsynsbogen.
§ 15.  Industriministeren kan efter samråd med  

 redernes og de søfarendes organisationer ændre de i loven indeholdte  

 tonnagegrænser anført i registertons brutto til grænser fastsat ved anden  

 måleenhed.
Det skal dog herved tilstræbes, at sådanne nye grænser så vidt  

 muligt svarer til de skibsstørrelser, som de i loven anførte tonnagegrænser  

 er udtryk for.
 Stk. 2.  Indtil det tidspunkt, hvor nye grænser som  

 omhandlet i stk. 1 er indført, fastsættes besætningen i skibe, hvis  

 bruttoregistertonnage ikke er målt, på grundlag af skibets bruttotonnage målt  

 i henhold til lov om skibsmåling, således at direktøren i de enkelte tilfælde  

 afgør, i hvilket bruttoregistertonnageområde skibet henhører, jfr. § 4 og §  

 6, stk. 1.
 § 16.  Direktøren kan under iagttagelse af § 4, stk.  

 2, forøge eller formindske lovens kvalifikationskrav og besætningsregler for  

 skibe, hvor særlige forhold gør sig gældende, for specialskibe og skibe af  

 særlig konstruktion eller med særligt udstyr samt for skibe, der anvendes i  

 et geografisk begrænset fartsområde.
 Stk. 2.  Endvidere kan direktøren under særlige  

 omstændigheder og under iagttagelse af bindende internationalt vedtagne  

 bestemmelser tillade, at en person, der ikke er i besiddelse af det for den  

 pågældende stilling krævede bevis, anvendes i sådan stilling, dog kun for en  

 enkelt rejse eller for et bestemt tidsrum af ikke over 6 måneder.
 § 17.  Direktøren fastsætter efter anmodning  

 besætningen for et projekteret skib samt for et udenlandsk skib, der agtes  

 overført til dansk flag (forhåndsfastsættelse).
 Stk. 2.  Finder direktøren, at en forhåndsfastsættelse  

 ikke med fornøden sikkerhed kan foretages, afvises anmodningen med fornøden  

 begrundelse.
 Stk. 3.  En forhåndsfastsættelse - eventuelt ændret ved  

 indbringelse for besætningsnævnet har bindende virkning, medmindre der er  

 sket ændringer i de forudsætninger, der har været afgørende for  

 fastsættelsen.
 § 18.  Afgørelser truffet af direktøren i henhold til  

 denne lov kan af vedkommende rederi eller søfarendes organisation indbringes  

 for besætningsnævnet, der træffer den endelige administrative afgørelse.
 Stk. 2.  En afgørelse, der går ud på afvisning af en  

 forhåndsfastsættelse, kan dog ikke indbringes for nævnet.
 Stk. 3.  Når en af direktøren foretaget  

 forhåndsfastsættelse ikke inden 1 måned har været indbragt for nævnet, kan en  

 afgørelse om den endelige besætningsfastsættelse i overensstemmelse med  

 forhåndsfastsættelsen kun indbringes for nævnet, når der er sket ændringer i  

 de forudsætninger, der har været afgørende for fastsættelsen.
Stk. 4.  Besætningsnævnet består af en af  

 industriministeren udpeget formand, der skal opfylde de almindelige  

 betingelser for at blive udnævnt til landsdommer, samt en repræsentant for  

 hver af de søfarendes organisationer og et tilsvarende antal repræsentanter  

 for redernes organisationer, der alle udnævnes af ministeren efter  

 indstilling fra de pågældendes organisationer.
For hvert af medlemmerne  

 udnævnes stedfortrædere.
 Stk. 5.  Industriministeren fastsætter nævnets  

 forretningsorden.
 Stk. 6.  I nævnets behandling af en sag deltager  

 formanden og repræsentanter for de søfarendes organisationer og redernes  

 organisationer, således at disse er ligeligt repræsenteret.
 Stk. 7.  Indbringelse af en sag for nævnet har ikke  

 opsættende virkning.
 § 19.  Med bøde straffes den, der overtræder § 3, § 5,  

 stk. 1 og 2, § 6, stk. 1, § 7, § 8, § 10, stk. 1, § 11, stk. 1, 3 og 4, § 12,  

 stk. 1 og 3, § 13, stk. 1 og 3, og § 14, 2. og 3. punktum, eller overtræder  

 de i medfør af loven foretagne besætningsfastsættelser.
 Stk. 2.  I forskrifter, der fastsættes i medfør af § 11,  

 stk. 6, og § 12, stk. 5, kan der fastsættes straf af bøde for overtrædelse af  

 bestemmelserne i forskrifterne.
Stk. 3.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller på  

 tilsvarende måde af et kommunalt fællesskab, der er omfattet af § 60 i lov om  

 kommunernes styrelse, kan der pålægges kommunen eller det kommunale  

 fællesskab bødeansvar.
Ikrafttrædelses- og overgangsbestemmelser § 20.  Loven træder i kraft den 1. juli 1985.
Stk. 2.  Lov nr. 208 af 7. juni 1958 om skibes  

 bemanding, som ændret ved lov nr. 158 af 27. maj 1964, lov nr. 151 af 10. maj  

 1967 og lov nr. 316 af 26. juni 1975, ophæves.
Loven med ændringer forbliver  

 dog i kraft for Grønland.
 § 21.  Loven gælder ikke for Færøerne og Grønland, men  

 kan ved kongelig anordning sættes i kraft for Grønland med de afvigelser, som  

 de særlige grønlandske forhold tilsiger.
 § 22.  Direktøren kan tillade personer, der ved lovens  

 ikrafttræden har ført eget last- eller passagerskib over 15 tons i mindst 5  

 år i fart langs Grønlands kyster, at føre ikke-passagerskib mellem 20 og 50  

 tons i kystfart ved Grønland, forudsat at sådanne personer er i besiddelse af  

 duelighedsbevis i sejlads.
 § 23.  Sønæringsbeviser erhvervet før lovens  

 ikrafttræden hjemler deres indehavere samme ret som hidtil og tillægges de  

 yderligere sønæringsrettigheder, der følger af nedenstående skema:
 Givet på Amalienborg, den 6. juni 1985.
 Under Vor Kongelige Hånd og Segl.
 MARGRETHE R.
