Lov om ændring af våbenloven (Straf for overtrædelse af knivforbuddet) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om våben og eksplosivstoffer, jf. lovbekendtgørelse nr. 704 af 22. juni 2009, som ændret ved § 1 i lov nr. 538 af 26. maj 2010 og § 1 i lov nr. 413 af 9. maj 2011, foretages følgende ændring:
 1. § 10, stk. 2, affattes således:
»Stk. 2. Overtrædelse af § 4, stk. 1, straffes med bøde, under skærpende omstændigheder dog med fængsel indtil 2 år.« § 2 Loven træder i kraft den 1. april 2012.
Givet på Amalienborg, den 27. marts 2012 Under Vor Kongelige Hånd og Segl MARGRETHE R.
