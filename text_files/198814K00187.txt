Nr BTL 187 Betænkning over Forslag til lov om ændring af de kommunale styrelseslove  

  

 Nr L 187 1988-89, 1. samling Afgivet af Kommunaludvalget Afgivet: 19890316 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialistisk Folkepartis og Centrum-Demokraternes medlemmer) lovforslaget til  

vedtagelse med de af indenrigsministeren stillede ændringsforslag.
 Et mindretal inden for flertallet (Socialdemokratiets medlemmer af  

 udvalget) har ønsket at tilføje, at mindretallet er tilhænger af, at der nu  

 løses op for den stive sektoropdeling i kommunernes styrelsesstruktur.
 Der er dog ikke hermed taget stiling til, om der i en kommune skal gives  

 særlig kompetence i personfølsomme sager og sager vedrørende retssikkerhed.
 Et mindretal (Socialistisk Folkepartis medlemmer af udvalget) har  

 tilkendegivet, at man vil redegøre for sin stilling til lovforslaget ved 2.  

 behandling.
 Et andet mindretal (Centrum-Demokraternes medlem af udvalget) har  

 tilkendegivet, at man vil redegøre for sin stilling til lovforslaget ved 2.  

 behandling.
Ændringsforslag Af indenrigsministeren, tiltrådt af et flertal (udvalget med  

 undtagelse af SF og CD):
Til § 1 1) I den under nr. 3 foreslåede affattelse af § 5 udgår  

2. og 3. pkt., og i stedet indsættes:
»Medlemstallet skal være ulige og mindst 7 og højst 31.« 2) Efter nr. 10 indsættes som nyt nummer:
 » 01. § 18, stk. 1, affattes således:
»Økonomiudvalgets medlemmer vælges blandt kommunalbestyrelsens  

 medlemmer.
Kommunalbestyrelsens formand er formand for udvalget.«» Bemærkninger Til nr. 1 Efter ændringsforslaget vil der kun gælde en minimums- og en  

 maksimumsgrænse med hensyn til kommunalbestyrelsens medlemstal.
Hermed  

 stilles kommunalbestyrelserne friere, og samtidig opnås der en forenkling af  

 reglerne.
Til nr. 2 De gældende regler om økonomiudvalgets medlemstal foreslås ophævet,  

 således at der på dette punkt kun gælder den foreslåede bestemmelse i  

 lovforslagets § 1, nr. 10, om, at medlemstallet skal være ulige og ikke kan  

 overstige halvdelen af kommunalbestyrelsens medlemstal.
