 I medfør af § 10, stk. 7 og 8, og § 16, stk. 2 og 3, i lov nr. 392 af 10.  

 juni 1997 om tildeling og anvendelse af nummerressourcer m.v. fastsættes:
 § 1.  Nummerportering, der indebærer, at et nummer  

 medtages ved efterfølgende skift mellem udbydere af offentlige telenet eller  

 teletjenester, skal udbyderne imellem ske som en portering fra den udbyder,  

 der er tildelt nummeret af Telestyrelsen, til den nye udbyder, hos hvem  

 slutbrugeren får sit kundeforhold.
 Stk. 2.  Ved indgåelse af en samtrafikaftale om  

 portering af numre mellem udbydernes telenet eller teletjenester, skal  

 aftalepartnerne sikre, at portering af et givet nummer udbyderne imellem kan  

 ske i overensstemmelse med stk. 1.
 § 2.  En udbyder, der indgår aftale med en anden  

 udbyder om portering af numre, skal sikre, at opkald fra udenlandske telenet  

 til disse porterede numre videresendes til den udbyder, til hvis telenet  

 eller teletjeneste nummeret er porteret.
 § 3.  Klager over en udbyders eventuelle manglende  

 overholdelse af § 1 og § 2 kan indbringes for Telestyrelsen.
 § 4.  Telestyrelsen kan meddele en udbyder påbud om at  

 ændre en indgået samtrafikaftale, dersom den ikke lever op til bestemmelsen i  

 § 1, stk. 2.
 Stk. 2.  Telestyrelsen kan meddele en udbyder påbud om  

 at videresende opkald fra udenlandske telenet til porterede numre til den  

 udbyder i Danmark, til hvis telenet eller teletjeneste det pågældende nummer  

 er porteret.
 Stk. 3.  Telestyrelsen kan pålægge en udbyder dagbøder  

 med henblik på at gennemtvinge opfyldelse af påbud i medfør af stk. 1 og 2.
 § 5.  Med bøde straffes den, der overtræder § 1 eller  

 § 2 eller ikke efterkommer påbud efter § 4.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 6.  Bekendtgørelsen træder i kraft den 1. juli 1999.
