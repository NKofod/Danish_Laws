VI Egenbeskyttelse Om uddannelse af personel inden for egenbeskyttelsen (bedriftværn og  

 boligværn) henvises til uddannelsesoversigten.
6.1 Bedriftværn Om honorering af dette personel gælder, at bedriftværnspersonel kan få en  

 godtgørelse på 5 kr. pr. fremmøde.
Staten refunderer arbejdsgiveren halvdelen  

 af udgifterne til denne godtgørelse.
Se iøvrigt Civilforsvarsstyrelsens  

 cirkulærskrivelse af 13. februar 1952 vedrørende overenskomst om udtagelse af  

 mandskab til bedriftværn.
For deltagelse i kursus for bedriftværnsledere og stedfortrædere betaler  

 arbejdsgiveren en kursusafgift.
Afgiften dækker udgifterne til klargøring,  

 rengøring og opvarmning af undervisningslokaler, benyttelse af materiel- og  

 ekskursioner, instruktørhonorarer, elevmaterialer og forplejning.
Den til  

 enhver tid gældende afgift er optaget i bilag ll og reguleres en gang om året  

 pr. 1. juli.
 Udgifter til instruktørhonorar og eventuel befordring af instruktører ved  

 kurser i førstehjælp og elementær brandbekæmpelse for bedriftværnspersonel  

 refunderes af Civilforsvarsstyrelsen efter de regler, som er beskrevet i  

 bilag 24.2.
For tilrettelæggelse og planlæggende arbejde i forbindelse med afholdelse  

 af den første kontroløvelse med bedriftværn udbetales der et honorar, jf.  

 bilag 11. Heraf fremgår også, at der udbetales honorar til øvelseshold ved  

 denne første kontroløvelse.
Udgiften hertil afholdes af de  

 »bedriftværnspligtige« virksomheder.
Bedriftværnspersonel er omfattet af lov om skadelidte værnepligtige m.fl.  

 under aktiviteter, som har med bedriftværn at gøre.
Med hensyn til opgaver  

 som ligger ud over det med civilforsvarsloven tilsigtede, vil  

 bedriftværnspersonellet (og andre personer) være omfattet af virksomhedens  

 arbejdsskadeforsikring.
6.2 Bolig og villaværn Afsnittet udarbejdes senere.
VII Civilforsvarspligt 7.1 Offentligt ansatte (civilforsvarslovens § 13) Ifølge civilforsvarslovens § 13 skal den, der er ansat i stat, kommune  

 eller koncessioneret selskab udføre de civilforsvarsopgaver, som pålægges  

 ham.
7.1.1 Tilvejebringelse De nærmere regler om tilvejebringelse af personel til det kommunale  

 civilforsvar i henhold til civilforsvarslovens § 13 findes i  

 indenrigsministeriets skrivelse nr. 45 af 24. april 1986, se bilag 22.1., og  

 i den dertil hørende vejledning om anvendelsen af civilforsvarslovens § 13,  

 se bilag 22.2.
 Kompetencen til at give give pålæg tilkommer kommunalbestyrelsen.
§ 13  kan principielt anvendes på alle ansatte i  

 kommunen, uanset om de har bopæl i kommunen.
Pålæg efter § 13 anvendes dog  

 ikke i forhold til kommunalt ansatte, der har kontrakt om frivillig tjeneste  

 i civilforsvaret eller hvis funktioner i civilforsvaret helt eller delvis  

 falder ind under deres normale tjenesteområder.
Et pålæg bør normalt gives skriftligt med oplysning om, hvilken uddannelse  

 den pågældende skal gennemgå.
Det vil være hensigtsmæssigt at omtale pligten  

 i henhold til § 13 i kommunens ansættelsesbreve.
Et pålæg medfører pligt for den ansatte til at påtage sig de anførte  

 civilforsvarsopgaver og deltage i relevant civilforsvarsundervisning, om  

 nødvendigt uden for normal arbejdstid.
Under uddannelse/øvelser er de  

 pågældende omfattet af lov om skadelidte værnepligtige m.fl.
 Undladelse af at efterkomme et pålæg vil være en overtrædelse af  

 civilforsvarsloven og dermed kunne medføre sanktioner efter lovens § 45, stk.  

 1.
 Administration og pålæg efter § 13 bør i videst muligt omfang ske under  

 hensyntagen til de enkelte ansattes personlige forhold.
7.1.2 Økonomi 7.1.2.1 Lokal-uddannelse Staten afholder udgifterne til instruktørhonorar - i form af et særligt  

 »§ 13-enhedstimebeløb« (se bilag 11) - ved:
- grundkursus for ledere i henhold til den udsendte kursusplan og - supplerende faglig CF-uddannelse af ledere og andre personer.
 Kommunerne afholder udgifterne ved:
- jobtræning og - deltagelse i øvelser sammen med andre personelkategorier, herunder  

 fælles øvelser med personer i det kommunale civile beredskab.
7.1.2.2 Central uddannelse på det statslige civilforsvars  

 kursusinstitutioner Ved deltagelse i kurser på det statslige civilforsvars kursusinstitutioner  

 afholder-staten udgifterne til undervisning, indkvartering, forplejning og  

 befordring.
7.1.2.3 Iøvrigt Eventuelle udgifter herudover er staten uvedkommende.
Det gælder f.eks.  

 forplejnings- og befordringsudgifter under lokal uddannelse og godtgørelse  

 for tabt arbejdsfortjeneste eller dækning af vikarudgifter ved deltagelse i  

 de kurser, som er nævnt under pkt. 2.
7.1.3 Uniformering § 13-personel uniformeres efter de bestemmelser, som er fastsat i  

 uniformsreglement for personel i civilforsvaret uden for  

 civilforsvarskorpset.
7.2 § 12 personel Afsnittet udarbejdes senere.
7.3 § 3b personel (lov om CB) Opmærksomheden henledes på, at der i § 3 b, stk. 1, i  

 indenrigsministeriets bekendtgørelse nr. 279 af 3. juni 1985 af lov om det  

 civile beredskab findes en bestemmelse svarende til civilforsvarslovens § 13.  

 Ved central uddannelse af personer med pålæg efter civilt beredskabs lov § 3  

 b gælder, at der ikke ydes statsrefusion for udgifter til befordring eller  

 evt. tabt arbejdsfortjeneste/vikarudgifter, ligesom der skal betales en  

 kursusafgift dækkende undervisning, elevmaterialer, måltider og  

 indkvartering.
