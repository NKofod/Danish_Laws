(Til samtlige seminarier) I de 4 år, som læreruddannelsen efter loven af 1966 har fungeret, er der i  

 faget praktisk skolegerning indhøstet en række erfaringer, som kan  

 rimeliggøre nogle uddybende retningslinier vedrørende opfyldelsen af  

 mødepligten, således som denne er fastsat, jfr. bekendtgørelse af 19. juni  

 1969 med senere ændringer § 13, stk. 1 og § 37, stk. 2. Hensynet til skolens  

 lærere og elever må ved siden af den studerendes uddannelsesmuligheder være  

 afgørende for praktikkens forsvarlige gennemførelse.
Følgende retningslinier  

 vil kunne tilgodese begge hensyn:
a.
Som forudsætning for deltagelse i afsluttende lærereksamen kræves  

 gennemført praktik i den form og det omfang, som fremgår af  

 uddannelsesbekendtgørelsens § 37, og i overensstemmelse med den af seminariet  

 udarbejdede og direktoratet godkendte rammeplan for fag- og timefordeling.  

 Der er således mødepligt til såvel timepraktik som periodepraktik, herunder i  

 de dertil hørende konferencetimer.
b.
Lovligt forfald (sygdom eller fritagelse for fremmøde) skal altid  

 meddeles til øvelsesskolens leder.
Der kan forlanges lægeattest.
c.
Hvis den studerende udebliver uden at have meddelt skolen det, påhviler  

 det øvelsesskolens leder at vejlede den studerende med hensyn til dennes  

 forhold til og ansvar over for skolen på den ene side og hans egen  

 praktikuddannelse på den anden side.
 Finder skolens leder, at denne vejledning ikke fører til positive  

 resultater, meddeles det til seminariets rektor, som derpå skriftligt  

 meddeler den studerende, at hans forhold i faget praktisk skolegerning kan  

 give anledning til uddannelsesmæssige konsekvenser.
d.
Konsekvenser af manglende deltagelse i praktik kan være følgende:
e.
I meget grove tilfælde kan der af seminariet efter derom foreskrevne  

 regler rejses en bortvisningssag .
f.
Der gives en studerende med lovligt forfald et tilbud om  udfyldende  

 praktik af det forsømte, uden at den studerende kan gøre krav på en speciel  

 tilrettelæggelse.
 Tilsvarende regler finder anvendelse i forbindelse med deltagelse i  

 timepraktik under de pædagogiske specialer, jfr. bekendtgørelsens § 38, stk.  

 2, punkt 3. P.D.V.
 Tage Kampmann.
