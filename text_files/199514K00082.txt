Nr BTL 82 Betænkning over Forslag til lov om ændring af lov om ændring af lov om  

 social bistand (Forlængelse af tilskud til forældre med privat børnepasning)  

  

 Nr L 82 1995-96, 1. samling Afgivet af Socialudvalget Afgivet: 19951207 Udvalget har behandlet lovforslaget i nogle møder.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse uændret.
 Et mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling.
 I 1993 vedtog firekløverregeringen en lov, der gav adgang til at yde  

 tilskud til forældre med privat børnepasning i 1994 og 1995. Lovforslaget går  

 ud på at forlænge ordningen for 1996 og 1997.
SF var i sin tid imod denne ordning i øvrigt sammen med den borgerlige  

 opposition.
SF er fortsat imod, fordi SF arbejder for, at de offentlige  

 midler skal bruges til en regulær udbygning på daginstitutionsområdet og ikke  

 til at købe aflad for, at pladsgarantien reelt er udskudt på ubestemt tid.
 Det fremgår således direkte af lovforslagets bemærkninger, at forlængelsen  

 er en følge af pladsgarantien, der forsvandt.
 Et andet mindretal (Enhedslistens medlem af udvalget) indstiller  

 lovforslagt til forkastelse ved 3. behandling.
 Enhedslisten er imod, at der ydes tilskud til forældre, som løser deres  

 pasningsproblemer ved private ordninger.
 Enhedslisten er af den opfattelse, at de pågældende midler langt mere  

 hensigtsmæssigt finder anvendelse til udbygning af daginstitutionsområdet,  

 således at forældre kan få dækket deres behov for pasning i offentligt regi.
 Regeringen er forlængst løbet fra pladsgarantien, og som plaster på såret  

 tilbydes forældrene en forlængelse af tilskudsperioden.
Forældrene ønsker imidlertid ikke usikre private ordninger, men derimod  

 ordnede forhold.
Derfor bør pengene i stedet for anvendes til at udbygge de  

 offentlige tilbud.
Jørn Pedersen (S) Else Marie Mortensen (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Dorit Myltoft (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Karen Højte Jensen (KF) Lene Espersen  

 (KF) Jens Jørgensen (KF) Tom Behnke (FP) nfmd.
Dansk Folkeparti havde  

 ikke medlemmer i udvalget.
