Skriftlig fremsættelse (10. november 2005) Udviklingsministeren  

  

 (Ulla Tørnæs):
 Herved tillader jeg mig for Folketinget at fremsætte:
 Forslag til lov om  

 ændring af lov om internationalt udviklingssamarbejde (Nedlæggelse af  

 Forskningsrådet  

 for Udviklingsforskning).
(Lovforslag nr.
L 63).
Lovforslaget vedrører nedlæggelse af Forskningsrådet for  

 Udviklingsforskning (RUF). Baggrunden for nedlæggelsen er loven om  

 forskningsrådgivning mv., der blev vedtaget i maj 2003 (lov nr. 405 af 28.  

 maj  

 2003). Med loven om forskningsrådgivning overtog Det Strategiske  

 Forskningsråd  

 den forskningsfaglige vurdering af ansøgninger om udviklingsforskning støttet  

 af Udenrigsministeriet.
Dette arbejde er indtil nu blevet varetaget af RUF,  

 der  

 derfor foreslås nedlagt for at undgå dobbeltarbejde.
I stedet overvejes der oprettet et nyt rådgivende udvalg,  

 der skal rådgive ministeren om en mere strategisk anvendelse af  

 forskningsmidlerne.
En mere strategisk anvendelse vil skabe bedre sammenhæng  

 mellem udviklingsforskningen og det praktiske bistandssamarbejde og give en  

 større effekt af forskningsindsatsen.
Sammensætningen af det rådgivende  

 udvalg  

 vil netop afspejle dette behov for at sikre en tilstrækkelig både  

 bistandsfaglig og forskningsfaglig kompetence til at yde forskningsrådgivning  

 til  

 udviklingsministeren på et højt niveau.
 Lovforslaget vil betyde, at den arbejdsdeling mellem Det  

 Frie Forskningsråd og Det Strategiske Forskningsråd, der blev vedtaget med  

 loven om forskningsrådgivning, også anvendes på Udenrigsministeriets  

 finansiering af udviklingsforskning.
 Idet jeg i øvrigt henviser til de bemærkninger, der ledsager  

 forslaget, skal jeg tillade mig at anbefale det til det høje Tings velvillige  

 behandling.
