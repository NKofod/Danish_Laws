Bekendtgørelse om ændring af bekendtgørelse om personel i redningsberedskabet § 1 I bekendtgørelse nr. 41 af 21. januar 1998 om personel i redningsberedskabet, som ændret ved bekendtgørelse nr. 49 af 27. januar 2006, bekendtgørelse nr. 192 af 18. marts 2008, bekendtgørelse nr. 1395 af 10. december 2010, bekendtgørelse nr. 331 af 30. marts 2012 og bekendtgørelse nr. 154 af 12. februar 2013, foretages følgende ændring:
 1. § 24, stk. 3, affattes således:
»Stk. 3. Personel, jf. stk. 1 og 2, uddannet før den 1. januar 2009, der fortsat skal varetage den tekniske ledelse af indsatsen på et skadested og som ikke har gennemgået en supplerende overgangsuddannelse, skal inden den 1. januar 2015 være tilmeldt denne uddannelse.« § 2 Bekendtgørelsen træder i kraft den 31. december 2014.
