Klage over utilstrækkelig undersøgelse og behandling i Lægevagten (senere hjertestop) Nævnet fandt ikke grundlag for kritik af vagtlægen Nævnet lagde vægt på, at det fremgik af lægevagtsjournalen ved den telefoniske henvendelse, at patienten havde vejrtrækningsbesvær med hoste, forværring ved vejrtrækning, samt at han var afebril.
Det fremgik af journalnotatet foretaget af vagtlægen ved konsultationen, at patienten havde besvær med vejrtrækningen, specielt når han hostede.
Han var afebril, tidligere ryger.
Ved lytteundersøgelse af lunger var der spredte pibende vejrtrækningslyde.
Diagnosen var akut bronchitis.
Der blev givet penicillin mod lungebetændelse samt luftvejsudvidende inhalationsmedicin.
Det var nævnets vurdering, at vagtlægen havde foretaget en fuldt dækkende klinisk undersøgelse med lytteundersøgelse af lungerne.
Der var ikke symptomer, som kunne give mistanke om hjertelidelse, det vil sige konstante brystsmerter med udstråling, og der var derfor ikke umiddelbar grund til at måle blodtryk og henvise til EKG-undersøgelse.
