Fremsat den 28. februar 2002 af  

 beskæftigelsesministeren (Claus Hjort Frederiksen) Forslag til Lov om ophævelse af lov om en generel  

 arbejdsmiljøafgift § 1 Lov om en generel arbejdsmiljøafgift ophæves.
§ 2 Stk. 1. Loven træder i kraft den 1. januar 2003.
 Stk. 2. De hidtil gældende regler finder fortsat  

 anvendelse vedrørende afgift for 2001 og 2002, herunder i forbindelse  

 med den endelige opgørelse og fordeling af afgiften efter § 5 for  

 2001 og 2002 senest i henholdsvis 2007 og 2008.
Bemærkninger til lovforslaget Almindelige bemærkninger Forslaget om lov om en generel arbejdsmiljøafgift  

 (L 100 af 20. november 2000) blev vedtaget af Folketinget den 12. december  

 2000 som lov nr. 1247 af 20. december 2000.
1. Forslagets indhold Efter forslaget ophæves den generelle  

 arbejdsmiljøafgift med virkning fra 2003. Regeringen ønsker at  

 sikre et godt arbejdsmiljø, men lægger samtidig vægt  

 på en effektivisering og prioritering af arbejdsmiljøindsatsen,  

 således at der tages fat på de alvorligste problemer  

 først.
Afgiften lever ikke op til dette formål, heller ikke  

 selvom den ses i sammenhæng med certifikats- og tilskudsordningen.
2. Gældende ret Den generelle arbejdsmiljøafgift er indført  

 med lov nr. 1247 af 20. december 2000, som trådte i kraft 1. januar  

 2001. Afgiften er således første gang opkrævet for  

 2001.
 Afgiften består af to dele:
· Den beskæftigelsesbaserede afgift udgør 65  

 kr. pr. beregnet fuldtidsbeskæftiget pr. år og opkræves fra  

 alle arbejdsgivere på baggrund af indbetalte bidrag til  

 Arbejdsmarkedets Tillægspension i det foregående  

 kalenderår.
Afgiften opkræves af Arbejdsmarkedets  

 Tillægspension på statens vegne.
 Nærmere regler er fastsat i bekendtgørelse  

 nr. 288 af 23. april 2001 om beregning og indbetaling af  

 arbejdsmiljøafgift pr. beregnet fuldtidsbeskæftiget.
· Den erstatningsbaserede afgift udgør i alt 280 mio.  

 kr. pr. år og opkræves af Arbejdstilsynet fra  

 forsikringsselskaber, Arbejdsmarkedets Erhvervssygdomssikring og  

 selvforsikrede offentlige myndigheder og virksomheder i forhold til deres  

 andele af arbejdsskadeserstatninger tilkendt af Arbejdsskadestyrelsen.
 Det er forudsat, at Arbejdsmarkedets  

 Erhvervssygdomssikring søger dækning herfor via de bidrag, de  

 opkræver fra virksomhederne, og tilsvarende er der en forventning om,  

 at forsikringsselskaberne vil søge dækning for deres udgifter  

 via de arbejdsskadeforsikringspræmier, som de opkræver fra  

 virksomhederne.
Denne del af afgiften forventes i realiteten også  

 betalt af virksomhederne, som således i praksis får tre  

 opkrævninger som følge af afgiften.
Fra Arbejdsmarkedets  

 Tillægspension, fra deres forsikringsselskab og fra Arbejdsmarkedets  

 Erhvervssygdomssikring.
 Nærmere regler om den erstatningsbaserede afgift er  

 fastsat i bekendtgørelse nr. 251 af 6. april 2001 om beregning og  

 opkrævning af en arbejdsmiljøafgift på grundlag af  

 godtgørelser for mén og erstatninger for erhvervsevnetab  

 tilkendt af Arbejdsskadestyrelsen.
3. Nærmere om baggrunden for forslaget Begge dele af afgiften foreslås ophævet med  

 virkning fra 2003 og opkræves således sidste gang for 2002. Den  

 erstatningsbaserede afgift er dog baseret på en særlig  

 reguleringsordning, der betyder, at afgiften først kan endelig  

 beregnes og fordeles fem år efter afgiftsårets udløb, dvs.  

 sidste gang i 2008 for så vidt angår afgiften i 2002. Der  

 henvises i øvrigt til de specielle bemærkninger.
Efter regeringens opfattelse fremstår den generelle  

 arbejdsmiljøafgift i høj grad med et fiskalt sigte, som  

 overskygger hensynet til at forbedre arbejdsmiljøet.
Der er  

 således ringe sandsynlighed for, at alle de penge, der opkræves,  

 føres tilbage til virksomhederne.
Afgiften udgør i sammenhæng med certifikats-  

 og tilskudsordningen en ganske bureaukratisk ordning.
Virksomhedernes  

 udgifter og de initiativer, de skal tage for at få refunderet afgiften,  

 står således ikke mål med det beløb, virksomhederne  

 får tilbage.
Samtidig giver ordningen anledning til en ikke ubetydelig  

 administration, både for de offentlige myndigheder, men også for  

 forsikringsselskaber og Arbejdsmarkedets Erhvervssygdomssikring i forbindelse  

 med, at disse institutioner søger dækning for den del af  

 afgiften, som de bliver afkrævet.
 Regeringen finder således, at man i samarbejde med  

 arbejdsmarkedets parter må søge at finde bedre veje til at  

 fremme et godt arbejdsmiljø. Derfor foreslår regeringen, at  

 afgifts- og tilskudsordningen ophæves.
 Forslaget skal således ses i sammenhæng med  

 det samtidig fremsatte lovforslag om at ændre lov nr. 442 af 7. juni  

 2001 om arbejdsmiljøcertifikat til virksomheder og om statstilskud til  

 virksomheder med certifikat (Ophævelse af tilskudsordning m.v.).
4. De økonomiske og administrative konsekvenser for det  

 offentlige De administrative konsekvenser Ophævelse af afgiften vil medføre  

 administrative lettelser for Arbejdstilsynet, som står for  

 opkrævningen af den del af afgiften, der er baseret på  

 arbejdsskadeserstatninger tilkendt af Arbejdsskadestyrelsen.
Endvidere vil  

 ophævelse af afgiften betyde, at staten sparer de midler, som man i dag  

 betaler Arbejdsmarkedets Tillægspension for at administrere den  

 beskæftigelsesbaserede del af afgiften, som opkræves på  

 baggrund af indbetalte ATP-bidrag.
 Endelig giver ophævelsen anledning til en  

 administrativ lettelse for de offentlige arbejdsgivere, som også har  

 betalt afgiften.
De økonomiske konsekvenser For kommuner og amtskommuner er det i forbindelse med  

 afgiftens indførelse (på grundlag af Danmarks Statistiks  

 opgørelse af de fuldtidsbeskæftigede i perioden 3. kvartal  

 1999-2. kvartal 2000) vurderet, at den beskæftigelsesbaserede del af  

 afgiften ville medføre en udgift på 34 mio. kr., mens udgiften  

 ved den erstatningsbaserede del af afgiften (på grundlag af de  

 tilkendte erstatninger i 1999) blev vurderet til at udgøre 62 mio. kr.  

 Kommuner og amtskommuner forventes således i forbindelse med afgiftens  

 ophævelse at få en tilsvarende besparelse på i alt 96 mio.  

 kr. årligt.
 Da de kommunale og amtskommunale arbejdsgivere i  

 forbindelse med indførelsen af afgiften ikke er blevet kompenseret for  

 de udgifter, som afgiften har påført dem, vil  

 nærværende forslag ikke give anledning til regulering i relation  

 til Det Udvidede Totalbalanceprincip (DUT).
For staten er det i forbindelse med afgiftens  

 indførelse vurderet, at den beskæftigelsesbaserede del af  

 afgiften ville medføre en udgift på 14 mio. kr., mens udgiften  

 ved den erstatningsbaserede del af afgiften blev vurderet til at  

 udgøre 18 mio. kr.
Staten forventes således i forbindelse med  

 afgiftens ophævelse at få en tilsvarende besparelse på  

 afgiftsbidrag på i alt 32 mio. kr. årligt.
Det er forudsat, at tilskud, der gives til virksomheder  

 med et certifikat, finansieres via afgiften.
En del af afgiftsprovenuet har  

 derfor været afsat hertil.
I forbindelse med afgiftsforslagets  

 behandling i 2000 blev det vurderet, at ca. 20 pct. af det samlede antal  

 beskæftigede er ansat på virksomheder, der umiddelbart må  

 forventes at søge om at få et certifikat og dermed få  

 tilskud.
Derfor blev der afsat en samlet ramme på 105 mio. kr. pr.  

 år, som dels består af en ramme på 85 mio. kr.  

 vedrørende tilskud, der modsvarer den generelle afgift, dels af en  

 ramme på 20 mio. kr. vedrørende tilskud til hel eller delvis  

 dækning af virksomhedernes udgifter ved at få et certifikat.  

 Staten vil ved en ophævelse af afgiften opnå en besparelse i  

 samme størrelsesorden.
 Endvidere er der årligt afsat 15 mio. kr. til  

 administrationen af afgifts- og tilskudsordningen.
De besparelser, der vil være for staten ved at  

 ophæve afgifts- og tilskudsordningen, svarer således til 1)	en besparelse svarende til den forudsatte udgift til udbetaling af  

 tilskud på i alt 105 mio. kr. årligt, 2)	de sparede udgifter til administration af afgifts- og  

 tilskudsordningen, jf. den ramme på i alt 15 mio. kr., der årligt  

 er afsat hertil, samt 3)	statens sparede afgiftsbidrag på i alt 32 mio. kr., jf.  

 ovenfor.
Statens samlede besparelse ved at ophæve ordningen  

 kan således opgøres til i alt 152 mio. kr.
Da statens samlede  

 forventede indtægt ved afgiften er 420 mio. kr. pr. år, vurderes  

 statens nettoprovenutab ved at ophæve afgiften derfor årligt at  

 beløbe sig til ca. 268 mio. kr.
Staten vil have udgifter med at afskaffe afgifts- og  

 tilskudsordningen.
Det forventes, at disse kan afholdes inden for de 15 mio.  

 kr., der er afsat til administrationsudgifter i 2001 og 2002, idet det  

 bemærkes, at en del af disse midler forventes at dække  

 afviklingsomkostninger, som afholdes i 2003.
5. De økonomiske og administrative konsekvenser for  

 erhvervslivet De administrative konsekvenser Virksomhederne har bidraget til afgiften gennem tre  

 indbetalinger.
Dels til Arbejdsmarkedets Tillægspension, men også  

 til det forsikringsselskab, hvor virksomhederne har tegnet  

 arbejdsskadesforsikring, og til Arbejdsmarkedets Erhvervssygdomssikring.  

 Forslaget vil derfor give anledning til administrative lettelser for  

 virksomhederne.
Samtidig vil forslaget give anledning til administrative  

 lettelser for forsikringsselskaberne og Arbejdsmarkedets  

 Erhvervssygdomssikring, som lettes for de byrder, der er forbundet med at  

 søge dækning for deres del af den erstatningsbaserede afgift via  

 en forhøjelse af præmier og bidrag.
De økonomiske konsekvenser For den private sektor er det i forbindelse med afgiftens  

 indførelse vurderet, at den beskæftigelsesbaserede del af  

 afgiften ville medføre en udgift pr. år på 92 mio. kr.,  

 mens udgiften ved den erstatningsbaserede del af afgiften blev vurderet til  

 at udgøre 200 mio. kr. årligt.
Heri indgår 25 mio. kr.,  

 som ikke umiddelbart kan placeres på stat, kommuner, amtskommuner eller  

 private.
Det vurderes dog, at langt hovedparten af beløbet  

 vedrører de private arbejdsgivere.
 Den private sektor forventes således i forbindelse  

 med afgiftens ophævelse at få en tilsvarende besparelse på  

 afgiftsbidrag på i alt 292 mio. kr. årligt.
6. De miljømæssige konsekvenser Forslaget har ingen miljømæssige  

 konsekvenser.
7. Forholdet til EU-retten Forslaget indeholder ikke EU-retlige aspekter.
 8. Hørte myndigheder og organisationer m.v.
 Følgende er hørt om lovforslaget:
Alle øvrige ministerier Arbejdsmarkedets Ankenævn Arbejdsmiljørådet Arbejdsmarkedets Tillægspension Arbejdsmarkedets Erhvervssygdomssikring Forsikring og Pension Økonomi- og Erhvervsministeriets Testpanel Sammenfattende skema Positive konsekvenser/mindreudgifter Negative konsekvenser/merudgifter Økonomiske konsekvenser for a) stat og b) kommuner og amtskommuner For staten forventes ophævelsen af afgifts- og tilskudsordningen at  

 medføre en årlig besparelse på i alt ca. 152 mio. kr.
 For kommuner og amtskommuner forventes ophævelsen af  

 afgiftsordningen at medføre besparelser på i alt ca. 96 mio. kr.  

 om året.
 For staten forventes bruttoprovenutabet ved at ophæve  

 afgiftsordningen at udgøre ca. 420 mio. kr.
 Nettoprovenutabet for staten ved at ophæve afgifts- og  

 tilskudsordningen forventes årligt at udgøre ca. 268 mio. kr.
Administrative konsekvenser for stat, kommuner og amtskommuner Administrative lettelser Ingen Økonomiske konsekvenser for erhvervslivet For den private sektor forventes ophævelsen af  

 afgiftsordningen at medføre besparelser på i alt ca. 292 mio.  

 kr. om året.
Ingen Administrative konsekvenser for erhvervslivet Administrative lettelser Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1, jf. § 2 Afgiften opkræves sidste gang for 2002. For så  

 vidt angår den erstatningsbaserede afgift er de beløb, der  

 betales i 2001 og 2002, a conto beløb, mens den endelige afgift  

 først afregnes senest i henholdsvis 2007 og 2008, jf.  

 bemærkningerne til § 2.
Til § 2 Til stk. 2 Bestemmelsen giver mulighed for den nødvendige  

 afvikling af afgiftsordningen, fx i relation til klagesager m.v.
 Bestemmelsen giver endvidere mulighed for, at  

 forsikringsselskaberne, Arbejdsmarkedets Erhvervssygdomssikring og  

 Arbejdsmarkedets Tillægspension efter 1. januar 2003 kan foretage en  

 efterregulering i forhold til beløb vedrørende 2001 og 2002,  

 som de pågældende har opkrævet fra virksomhederne i 2001 og  

 2002, enten i form af efteropkrævning eller tilbagebetaling.
 Derudover giver bestemmelsen grundlag for den endelige  

 opgørelse og fordeling af den erstatningsbaserede del af afgiften  

 efter § 5 i afgiftsloven.
 Den erstatningsbaserede afgift på 280 mio. kr. er  

 således baseret på en reguleringsordning, som betyder, at man  

 først kan foretage den endelige beregning og fordeling af afgiften  

 på de afgiftspligtige fem år efter udløbet af det enkelte  

 afgiftsår.
Den erstatningsbaserede del af afgiften betales af de  

 afgiftspligtige ud fra de pågældendes forholdsmæssige  

 andele af de samlede tilkendte arbejdsskadeserstatninger, som vedrører  

 de arbejdsulykker m.v., der er indtruffet i afgiftsåret, og de  

 erhvervssygdomme, som er anmeldt i afgiftsåret, jf. § 5 i  

 afgiftsloven.
Det betyder, at erstatningerne vedrørende  

 afgiftsåret først kan opgøres fem år efter  

 afgiftsårets udløb.
 Derfor opkræves der i afgiftsåret en a conto  

 afgift, som beregnes ud fra hver af de afgiftspligtiges forholdsmæssige  

 andele af de samlede arbejdsskadeserstatninger, som Arbejdsskadestyrelsen har  

tilkendt i det kalenderår, der ligger forud for  

 afgiftsåret.
 Aconto-opkrævningsordningen fremgår ikke af  

 selve afgiftsloven, men er beskrevet i bemærkningerne til et  

 ændringsforslag til lovforslaget om arbejdsmiljøafgiften, jf.  

 betænkning afgivet af Folketingets Arbejdsmarkedsudvalg den 6. december  

 2000. Ændringsforslaget blev vedtaget som en del af loven.  

 Aconto-opkrævningsordningen er på grundlag af  

 lovbemærkningerne nærmere udmøntet i bekendtgørelse  

 nr. 251 af 6. april 2001 om beregning og opkrævning af en  

 arbejdsmiljøafgift på grundlag af godtgørelser for  

 mén og erstatninger for erhvervsevnetab tilkendt af  

 Arbejdsskadestyrelsen.
 Dvs. for 2001 baseres a conto afgiften på  

 godtgørelser og erstatninger tilkendt i 2000. Endelig afregning  

 foretages i 2007, hvor Arbejdsskadestyrelsen har opgjort de samlede  

 godtgørelser og erstatninger, der kan henføres til  

 arbejdsulykker m.v., der er indtruffet i 2001, og erhvervssygdomme,  

 der er anmeldt i 2001.
 Da afgiften opkræves i 2001 og 2002, er det  

 således nødvendigt at foretage en opgørelse og fordeling  

 af den endelige afgift for 2001 og 2002 i henholdsvis 2007 og 2008.
 Hvis godtgørelserne og erstatningerne  

 vedrørende 2001 og 2002 mod forventning kan endelig opgøres  

 inden henholdsvis 2007 og 2008, forudsættes det dog, at den endelige  

 opgørelse og fordeling af afgiften for 2001 og 2002 fremskyndes.
 Bestemmelsen forudsættes endelig også at give  

 grundlag for, at forsikringsselskaberne og Arbejdsmarkedets  

 Erhvervssygdomssikring i forbindelse med den endelige opgørelse og  

 fordeling af afgiften i 2007 og 2008 kan søge dækning hos  

 virksomhederne for de beløb, som de måtte skulle  

 efterbetale.
