 I henhold til § 40, § 41, § 44, § 46, § 74 og § 84 i lov nr. 681 af 23.  

 december 1975 om arbejdsmiljø fastsættes:
Område § 1.  Denne bekendtgørelse omfatter anlæg til  

 transmission, oplagring, fordeling og distribution af naturgas i gasfasen,  

 herunder rørledninger, kompressoranlæg, reguleringsanlæg, armatur og andet  

 tilbehør, bortset fra stikledninger og husinstallationer, som omfattes af  

 gasreglementet udstedt i henhold til lov nr. 250 af 8. juni 1978 om  

 gasinstallationer og installationer i forbindelse med vand- og  

 afløbsledninger.
 Stk. 2.  Trykbeholdere, som indgår i naturgasanlæg,  

 omfattes tillige af bekendtgørelse nr. 566 af 22. december 1971 om  

 trykbeholdere m. v. på landjorden.
Almindelige bestemmelser § 2.  Naturgasanlæg skal fremstilles af egnede  

 materialer og konstrueres og udføres således, at de med sikkerhed kan modstå  

 de påvirkninger, de kan forventes udsat for, og således at de kan betjenes  

 sikkerheds- og sundhedsmæssigt fuldt forsvarligt.
Stk. 2.  Normer, der i så henseende anerkendes af  

 direktøren for arbejdstilsynet, skal følges.
For tiden anerkendes ASME Guide  

 for Gastransmission and Distribution Piping Systems 1976 som revideret pr.  

 30. november 1977 og med danske tillægsbestemmelser af 5. marts 1979.
Særlige bestemmelser om indretning § 3.  Rørledninger skal være beskyttet mod ydre  

 påvirkninger.
 Stk. 2.  Hvor rørledninger nedgraves, skal  

 nedgravningsdybden fastsættes under hensyn til de stedlige forhold, specielt  

 det pågældende areals anvendelse, således at beskadigelse af rørledningerne  

 ikke kan opstå.
 § 4.  Forløbet af rørledninger og beliggenheden af  

 armatur, der er nødvendig for betjeningen af og eftersynet med anlægget, skal  

 være afmærket på tydelig måde.
§ 5.  Rørledninger skal være beskyttet mod udvendig og  

 om nødvendigt mod indvendig korrosion.
Korrosionsbeskyttelsen skal, medmindre  

 særlige grunde gør det overflødigt, suppleres med katodisk beskyttelse, der  

 skal være således indrettet, at dens effektivitet stadigt kan overvåges.
 § 6.  Rørledninger skal være forsynet med  

 sikkerhedsanordninger, der såvel under brugen som i stilstand sikrer  

 ledningerne mod, at de udsættes for højere tryk, end de er beregnet til.
§ 7.  Rørledninger skal være forsynet med  

 afspærringsanordninger og afblæsningsanordninger, således at ledningerne  

 hurtigt og farefrit på ethvert tidspunkt kan tages ud af brug.
Antallet og  

 arten heraf skal fastlægges efter driftsforholdene og de stedlige forhold.
§ 8.  Rørledningerne skal være forsynede med  

 trykmålere, der løbende måler, viser og registrerer trykket på steder, hvor  

 det har betydning.
Visningen skal være i Pa eller bar.
 Stk. 2.  Rørledninger skal i øvrigt være forsynet med  

 armatur og udstyr, der viser, når unormale tilstande opstår.
 § 9.  Ved betjeningsbrønde, kompressoranlæg og  

 reguleringsstationer, lageranlæg og andre steder, hvor gasansamlinger kan  

 forekomme, skal der mod eksplosionsfaren træffes de nødvendige  

 foranstaltninger som f. eks. effektive ventilationsåbninger eller om  

 nødvendigt kunstig ventilation.
 § 10.  Anlæggene skal være forsynet med  

 kontrolcentraler, hvor overvågningen af de for driften og kontrollen  

 nødvendige visninger kan ske, og hvorfra der i tilfælde af unormale tilstande  

 kan træffes de nødvendige foranstaltninger.
 Særlige bestemmelser om betjening, eftersyn m. v.
 § 11.  Ved betjeningen af naturgasanlæg må kun  

 beskæftiges personer, der har gennemgået en uddannelse, der gør dem  

 kvalificeret til at udføre det pågældende arbejde.
§ 12.  For ethvert anlæg skal der findes en skriftlig  

 instruktion for betjeningspersonalet om anlæggets drift og periodiske  

 eftersyn.
Instruktionen skal være på dansk og let tilgængelig for  

 betjeningspersonalet.
 Stk. 2.  Betjeningspersonalet skal desuden mundtligt  

 nøje instrueres om og opøves i, hvad de skal foretage til løbende overvågning  

 af anlægget og periodisk eftersyn af ledningerne, samt hvilke forholdsregler  

 der skal træffes i ekstraordinære situationer under drift, reparation og  

 vedligeholdelse.
 § 13.  Resultatet af de periodiske eftersyn og  

 oplysning om alle uregelmæssigheder skal indtegnes i registre, der skal  

 opbevares let tilgængeligt for det pågældende betjeningspersonale og  

 arbejdstilsynet.
 § 14.  Hvis der opstår skader på et anlæg, skal der  

 straks træffes betryggende foranstaltninger til imødegåelse af ulykkesfaren  

 og arbejdstilsynet eventuelt underrettes, jfr. § 16.
Arbejdstilsynet godkendelse og tilsyn § 15.  Fra direktoratet for arbejdstilsynet skal  

 indhentes godkendelse af:
 karakter, antal og placering.
 ovenstående punkt 1.
Arten og omfanget af den kontrol, der skal gennemføres som grundlag  

 herfor, angives nærmere i konstruktionsgodkendelsen.
 skriftlige instruktion efter § 12, stk. 1.
Med dennes forelæggelse skal følge oplysning om, hvorledes anlægget  

 løbende skal overvåges og periodisk efterses, samt oplysning om, hvorledes betjeningspersonalet skal  

 være uddannet og i øvrigt holdes instrueret om anlæggets betjening,  

 overvågning og eftersyn.
 efter § 13.
Med ansøgning om godkendelse skal disses indretning, placering og opbevaring  

 oplyses.
 Stk. 2.  Direktoratet kan kræve yderligere oplysninger,  

 hvis det er påkrævet til vurdering af om anlæggets indretning, betjening og  

 eftersyn m. v. sker sikkerhedsmæssigt og sundhedsmæssigt fuldt forsvarlig, og  

 kan stille betingelser af betydning herfor i godkendelsen.
Stk. 3.  Godkendelse efter stk. 1, punkt 1 og 2 skal  

 indhentes, inden anlægning, ombygning eller væsentlig reparation af de  

 pågældende dele.
Godkendelse efter stk. 1, punkt 3-5 skal indhentes, inden  

 anlægget tages i brug.
§ 16.  Hvis et anlæg får skader, der ikke umiddelbart  

 kan udbedres, og som har indflydelse på anlæggets sikkerhed, skal  

 arbejdstilsynet underrettes.
Efter udbedringen af en sådan skade må anlægget  

 ikke tages i brug, før arbejdstilsynet har givet tilladelse hertil.
 § 17.  Arbejdstilsynet påser overholdelsen af denne  

 bekendtgørelse og de i medfør heraf stillede krav til anlæggenes indretning,  

 betjening og eftersyn m. v., jfr. kapitel 13 i lov om arbejdsmiljø.
 Stk. 2.  Ved gennemførelsen af undersøgelser, prøvninger  

 og besigtigelser kan direktøren for arbejdstilsynet søge bistand hos andre  

 sagkyndige.
 Stk. 3.  I det omfang, udførelsen af tekniske prøvninger  

 henlægges til kontrolinstitutioner, skal en autorisation af disse ske i  

 overensstemmelse med § 5, jfr. § 3, i lov nr. 144 af 21. marts 1973 som  

 ændret ved lov nr. 45 af 11. februar 1976 om Statens Tekniske Prøvenævn.
 § 18.  Direktøren for arbejdstilsynet kan bestemme, at  

 arbejdstilsynets opgaver ifølge denne bekendtgørelse i nærmere angivet omfang  

 henlægges til anden offentlig myndighed eller privat institution.
 § 19.  Godkendelse og tilsyn efter denne  

 bekendtgørelse fritager ikke for godkendelser og tilsyn, som måtte følge af  

 anden lovgivning.
 § 20.  For de undersøgelser og besigtigelser, som  

 foretages af arbejdstilsynet i forbindelse med godkendelse, kontrol og tilsyn  

 af anlæggene, betales afgifter efter regler fastsat herom af  

 arbejdsministeren.
Dispensationer.
Klage.
Straf.
Ikrafttræden § 21.  Direktøren for arbejdstilsynet kan tillade  

 afvigelser fra denne bekendtgørelse, hvor særlige omstændigheder gør det  

 rimeligt og forsvarligt.
 § 22.  I henhold til § 81 i lov om arbejdsmiljø kan  

 arbejdstilsynets afgørelser i henhold til denne bekendtgørelse indbringes for  

 direktøren for arbejdstilsynet inden 4 uger efter, at afgørelsen er meddelt  

 den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
Stk. 3.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
Klage over afgørelse efter lovens § 77, stk. 2, har ikke opsættende  

 virkning.
 Stk. 4.  Når særlige grunde taler derfor, kan  

 klagemyndigheden behandle en klage eller tillægge denne opsættende virkning,  

 selv om klagen først fremkommer efter udløbet af den frist, der er nævnt i  

 stk. 1 og 2.
 § 23.  Overtrædelse af §§ 2-14, § 15, stk. 1 og 3 samt  

 § 16, straffes med bøde eller hæfte.
Stk. 2.  For sådanne overtrædelser kan der pålægges en  

 arbejdsgiver bødeansvar, selv om overtrædelsen ikke kan tilregnes ham som  

 forsætlig eller uagtsom.
For bødeansvaret fastsættes ingen forvandlingsstraf.
 Stk. 3.  For overtrædelser, der begås af aktieselskaber,  

 andelsselskaber eller lign., kan der pålægges selskabet som sådant  

 bødeansvar.
 § 24.  Bekendtgørelsen træder i kraft ved  

 bekendtgørelsen i Lovtidende.
