Der blev klaget over, at egen læge ikke blev informeret om, at det  

 ved en røntgenundersøgelse var konstateret, at patienten havde  

 en plet på lungen.
Der blev endvidere klaget over, at lægerne  

 ikke foranstaltede en nærmere undersøgelse af patientens lunge,  

 da det blev konstateret, at der var en plet på denne.
Klage over manglende information om og  

 undersøgelse af lungeinfiltrat Patientklagenævnet fandt ikke grundlag for at kritisere, at egen  

 læge ikke var blevet informeret om, at der var blevet konstateret en  

 plet på lungen, men fandt dog, at det havde været  

 hensigtsmæssigt, om udskrivningsbrevet havde indeholdt oplysninger om  

 røntgenfundet.
Nævnet lagde vægt på, at egen  

 læge eller den efterfølgende behandlende afdeling da kunne have  

 foretaget en røntgenkontrol.
Patientklagenævnet fandt endvidere ikke grundlag for at kritisere,  

 at lægerne ikke iværksatte en nøjere undersøgelse  

 af den rundagtige fortætning.
Nævnet lagde vægt på,  

 at patienten var blevet indlagt med grundsygdommen blodansamling på  

 hjernens overflade, og at hans almentilstand havde været meget  

 dårlig, da man fandt den rundagtige fortætning.
Nævnet  

 lagde endvidere vægt på, at der var tale om en dårlig  

 defineret rundagtig fortætning i venstre lunge, og at afdelingen var  

 blevet informeret af en specialafdeling om, at nogle tidligere påviste  

 bakterier ofte knyttede sig til dannede bylder.
Der blev yderligere lagt  

 vægt på, at feberen på tidspunktet og efter  

 iværksættelse af antibiotisk behandling var på vej ned, og  

 at der ved de tidligere røntgenundersøgelser ikke var beskrevet  

 denne fortætning men derimod andre vekslende fund i begge lunger.
 Patientklagenævnet fandt dog, at det havde været  

 hensigtsmæssigt om der var blevet foretaget en  

 kontrolrøntgenundersøgelse af patientens lunger, idet det var  

 nævnets opfattelse, at et rundinfiltrat altid burde give anledning til  

 en røntgenkontrol.
