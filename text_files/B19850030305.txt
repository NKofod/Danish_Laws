 I henhold til § 13, stk. 2 og 3, i lov nr. 289 af 8. juni 1977 om  

 erhvervsfaglige grunduddannelser, som ændret senest ved lov nr. 265 af 6.  

 juni 1985, fastsættes:
 § 1.  Staten yder efter reglerne i denne  

 bekendtgørelse godtgørelse af befordringsudgifter i forbindelse med  

 skoleundervisning til elever i basisuddannelse under den erhvervsfaglige  

 grunduddannelse.
 § 2.  Til befordring mellem flere  

 undervisningsafdelinger af en skole inden for samme dag ydes der godtgørelse  

 på de i §§ 4-6 anførte betingelser.
 § 3.  Til indkvarterede elever ydes godtgørelse af  

 befordringsudgifter for rejsen til og fra indkvarteringsstedet og for rejsen  

 mellem dette og den sædvanlige bopæl i forbindelse med påske- og juleferie,  

 såfremt afstanden til og fra indkvarteringsstedet er 22 km eller derover, og  

 såfremt de i §§ 4-6 nævnte betingelser er opfyldt.
 § 4.  Det er en betingelse for at opnå godtgørelse, at  

 eleven ikke kunne deltage i undervisningen på en skole, der ligger nærmere  

 ved elevens bopæl, end den skole, hvor den pågældende går, og at eleven ikke  

 samtidig opnår befordringsgodtgørelse i henhold til andre regler.
§ 5.  Der skal i videst muligt omfang benyttes  

 offentlige befordringsmidler.
Skolen kan dog godkende, at en elev benytter  

 eget befordringsmiddel helt eller delvis, hvis der ikke findes offentlige  

 befordringsmidler, eller hvis skolen finder, at benyttelse af sådanne  

 befordringsmidler vil medføre urimeligt store ulemper for den pågældende.
§ 6.  Ved offentlig befordring ydes godtgørelse for  

 faktisk afholdte udgifter.
Befordringen skal foretages på den efter de  

 stedlige forhold billigste og mest hensigtsmæssige måde, og der skal, hvor  

 dette er muligt, anvendes abonnementskort, klippekort o.lign.
Skolen kan  

 bestemme, at godtgørelse ydes ved udlevering af rejsehjemmel.
Stk. 2.  Anvendes eget befordringsmiddel, ydes en  

 befordringsgodtgørelse på 30 øre pr. kørt kilometer for en strækning, der  

 svarer til halvdelen af den samlede afstand.
Beløbet reguleres med 2 pct.  

 årligt.
 § 7.  Skolen kan efter godkendelse fra Direktoratet  

 for erhvervsuddannelserne i stedet for at yde befordringsgodtgørelse efter §  

 6 etablere vederlagsfri befordring af eleverne.
 § 8.  Direktoratet for erhvervsuddannelserne kan  

 fastsætte regler om udbetaling af befordringsgodtgørelse.
 § 9.  Klager over skolens afgørelser efter denne  

 bekendtgørelse kan indbringes for Direktoratet for erhvervsuddannelserne, som  

 træffer den endelige administrative afgørelse.
 § 10.  Bekendtgørelsen træder i kraft den 1. juli  

 1985. Reguleringen i henhold til § 6, stk. 2, foretages første gang den 1.  

 juli 1985.
 Stk. 2.  Bekendtgørelse nr. 291 af 23. juni 1983 om  

 befordringsgodtgørelse til lærlinge og efg-elever i forbindelse med  

 skoleundervisning m.v. og bekendtgørelse nr. 326 af 8. juli 1983 om  

 befordringsgodtgørelse til efg-elever og lærlinge i forbindelse med  

 praktikophold ophæves.
