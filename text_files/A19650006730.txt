 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Bestemmelserne i denne lov angår:
a.
Randers Fjord øst for Randers Bro indtil en linje fra Sødring Kirke  

 over anduvningsvageren ud for Udbyhøj vinkelfyr samt Grundfjord til  

 Allingåens munding.
b.
Gudenå vest for Randers Bro indtil Silkeborg Langsø samt efternævnte i  

 forbindelse med Randers Fjord, Grundfjord og Gudenå stående vande, nemlig: 1.  

 Tvede Å fra Gjessinggårds Mølle og Øster-Tørslev Å fra broen på Udbyhøj  

 landevej. 2. Allingå fra Vester Alling. 3. Tebbestrup Bredning  

 (»Bredningen«) og dennes afløb til Gudenå. 4. Nørreå fra Øster  

 Velling Møllebæk. 5. Lilleå fra Løgstrup Mølle. 6. Tangeå fra Højbjerg Mølle.  

 7. Tange Sø. 8. Borreå fra Katvad Mølle. 9. Gjelå fra Trust Mølle.
 10. Allingå (i Viborg amt) fra Alling Mølle.
 11. Gjernå fra Søby Mølle.
 12. Smingebæk.
 13. Sminge Sø.
14. Skellerup Bæk (Linå), samt 15. De »blinde løb«, der på strækningen  

 mellem Tange og Silkeborg Langsø står i forbindelse med Gudenå.
 Stk. 2.  Fiskeriministeren bemyndiges til ved  

 bekendtgørelse at bestemme, at også andre i forbindelse med de nævnte vande  

 stående vandløb og søer helt eller delvis skal inddrages under denne lov.
 § 2.  Medmindre der bestemmes andet i denne lov,  

 gælder lov om saltvandsfiskeri for de i § 1, stk. 1, a, nævnte vande og love  

 om ferskvandsfiskeri for de i § 1, stk. 1, b, nævnte vande.
§ 3.  Fiskeri på strækningen mellem Randers Bro og  

 Frisenvold Fiskegård er tilladt enhver, der efter lov om saltvandsfiskeri har  

 ret til at drive fiskeri på dansk fiskeriterritorium.
Fiskeriministeren kan  

 træffe regulerende bestemmelser for fiskeriet på denne strækning.
 § 4.  Intet fiskeredskab må udsættes eller voddræt  

 finde sted nærmere end 400 m uden for anduvningsvageren ved Udbyhøj.
 § 5.  I de i § 1, stk. 1, a, nævnte vande er fiskeri  

 med garnredskaber undtagen ruser og bundgarn forbudt fra solens opgang søndag  

 morgen til solens opgang mandag morgen.
 § 6.  Ud over bestemmelserne i lov om saltvandsfiskeri  

 gælder for de i § 1, stk. 1, a, nævnte vande følgende bestemmelser om  

 anvendelse af fiskeredskaber:
 § 7.  Ud over bestemmelserne i lov om  

 ferskvandsfiskeri gælder for de i § 1, stk. 1, b, nævnte vande følgende  

 bestemmelser om anvendelse af fiskeredskaber:
 § 8.  Mindstemaskemål anført i denne lov i medfør  

 heraf udstedte bekendtgørelser anses for opfyldt, når et fladt måleredskab af  

 en tykkelse af 2 mm og med en bredde svarende til det påbudte mindstemaskemål  

 let kan gå igennem den i længderretninges diagonalt strakte maske, når nettet  

 er vådt.
 § 9.  (* 1) For nedennævnte fiskearter fastsættes  

 følgende mindstemål regnet fra snudespids til halefinnens spids  

 (totallængde):
 Stk. 2.  Skaller under 190 mm må fanges og landes til  

 brug som agn.
 § 10.  (* 1) For nedennævnte fiskearter fastsættes  

 følgende fredningstider:
a.
Skaller og aborre: 15. april-31. maj.
b.
Nedfaldsørred totalfredede, for så vidt angår det i § 1, stk. 1, a,  

 nævnte område.
 Stk. 2.  Skaller under 190 mm må i fredningstiden fanges  

 og landes til brug som agn.
§ 11.  Fiskeriministeren kan efter forhandling med  

 ferskvandsfiskeriforeningen for Danmark, Danmarks Sportsfiskerforbund og, for  

 så vidt angår Randers Fjord, tillige Dansk Fiskeriforening samt efter samråd  

 med Danmarks fiskeri- og havundersøgelser for et tidsrum af indtil 5 år ad  

 gangen såvel ændre som ophæve mindstemålene i § 9 og fredningstiderne i § 10  

 samt fastsætte mindstemål og fredningstider for andre end de nævnte  

 fiskearter.
I tilfælde af nedsættelse af mindstemål kan ministeren foreskrive  

 særlige bestemmelser for opbevaring, forsendelse og forhandling m. m.
 § 12.  På strækningen fra Udbyhøj til Frisenvold  

 Fiskegård må sivskær ikke finde sted før den 1. juni og rørskær ikke før den  

 1. oktober.
 § 13.  Fiskeriministeren kan i videnskabeligt øjemed  

 til bestemte personer og på begrænsede tider meddele undtagelser fra  

 bestemmelserne i nærværende lov.
 Stk. 2.  De personer, der på statens foranledning  

 foretager fiskeriundersøgelser, såvel som personer, der på forslag fra  

 Danmarks Sportsfiskerforbund eller Ferskvandsfiskeriforeningen for Danmark  

 hertil autoriseres af fiskeriministeren, har ret til mod forevisning af  

 behørig legitimation at færdes på jorder og private veje, der støder til de i  

 denne lov omhandlede vande.
 Stk. 3.  Fiskeriministeren skal efter indstilling fra  

 Ferskvandsfiskeriforeningen for Danmark, Danmarks Sportsfiskerforbund,  

 Danmarks fiskeri- og havundersøgelser og, for så vidt angår de under § 1,  

 stk. 1, a, nævnte vande, Dansk Fiskeriforening være bemyndigt til at erklære  

 et bestemt afgrænset vandområde for forsøgsvand, således at denne lovs  

 bestemmelser helt eller delvis ophæves for området, og således at andre  

 bestemmelser kan fastsættes, dog kun for 10 år ad gangen.
 § 14.  Overtrædelse af bestemmelserne i §§ 4, 5, 6, 7,  

 9, 10 og 12 straffes med bøde.
 Stk. 2.  På samme måde straffes den, der undlader at  

 efterkomme de påbud og ordrer, som fiskerikontrollen og de i § 63 i lov om  

 ferskvandsfiskeri nævnte opsynsmænd giver i henhold til denne lov, lov om  

 ferskvandsfiskeri, lov om saltvandsfiskeri eller i medfør af disse love  

 udfærdigede forskrifter, såvel som den, der undlader at overholde de pålæg,  

 der er givet af de i § 37 i lov om ferskvandsfiskeri nævnte myndigheder, samt  

 overenskomster, der er indgået med fiskeriministeriet.
 Stk. 3.  I de forskrifter, der udfærdiges i henhold til  

 loven, kan der fastsættes straf af bøde for overtrædelser af bestemmelserne i  

 forskrifterne.
 Stk. 4.  Er overtrædelsen begået af et aktieselskab,  

 andelsselskab eller lignende, kan der pålægges virksomheden bødeansvar.
 Stk. 5.  Fredet fisk eller undermålsfisk skal af  

 fiskerikontrollen eller de af fiskeriministeriet godkendte opsynsmænd  

 umiddelbart efter bevaringstagelsen eller beslaglæggelsen, jfr.  

 retsplejelovens kap. 68, udsættes i frit vand, for så vidt fisken er i  

 leveddygtig stand.
§ 15.  Bøder for overtrædelser af denne lovs  

 bestemmelser tilfalder Dansk Fiskeriforenings hjælpefond, for så vidt  

 overtrædelserne er begået i det under § 1, stk. 1, a, nævnte område, og  

 Ferskvandsfiskeriforeningen for Danmark og Danmarks Sportsfiskerforbund i  

 fællesskab, for så vidt overtrædelserne er begået i det under § 1, stk. 1, b,  

 nævnte område.
De Ferskvandsfiskeriforeningen for Danmark og Danmarks  

 Sportsfiskerforbund tilfaldende bøder anvendes til fremme af  

 ferskvandsfiskeriet efter indhentet godkendelse af fiskeriministeren.
 § 16.  Denne lov træder i kraft den 1. april 1965.  

 Samtidig ophæves lov nr. 503 af 19. december 1951 om fiskeri i Randers Fjord  

 og Gudenå m .m.
 GIVET PÅ AMALIENBORG, DEN 23. MARTS  

 1965.
 Under Vor Kongelige Hånd og Segl.
 FREDERIK R.
-------------------- J.
Risgaard Knudsen.
