Formålet med registeret er at registrere/styre hjælpemiddelbeholdningen incl. reservedelslager på amtskommunens eget edb-anlæg, at registrere/styre hjælpemidler, der er i konsignation fra firmaer - herunder leverandørregister, at udskrive mærkesedler til hjælpemidlerne, at søge oplysninger om de hjælpemidler, der er indlagt i systemet, at registrere/styre hjælpemidler, der er udlånt til brugere i kommuner, på institutioner og sygehuse samt at danne grundlag for statistik.
Personkreds: Registeret må kun indeholde oplysninger om personer, der har/har haft udlånt hjælpemidler fra Ringskjøbing Amtskommune, oplysninger om leverandører af hjælpemidler, navne på rekvirerende terapeuter ansat ved amtskommunens hjælpemiddelcentral, navne på ansatte ved amtskommunens sygehusvæsen, navne på rekvirerende sagsbehandlere ansat ved kommunerne samt navne på rekvirerende personale ansat ved amtskommunens institutioner.
 Ikrafttrædelsesdato: 20/10/1992.
