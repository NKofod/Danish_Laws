Bekendtgørelse om syns- og  

 høreprøve for fritidssejlere I medfør af § 19, stk. 1, i lov nr. 15 af 13. januar 1997 om skibes  

 besætning, som ændret senest ved lov nr. 1261 af 20 december  

 2000, fastsættes:
§ 1. Undersøgelse af fritidssejleres syns-  

 og høreevne for at erhverve sønæringsbevis til  

 fritidsfartøj omfatter synsstyrke, synsfelt for  

 fingerbevægelser, farvesans og hørelse.
Undersøgelsen  

 foretages i overensstemmelse med nedennævnte regler.
 § 2. Fritidssejlere skal, eventuelt med  

 korrektion, have en synsstyrke på enten højre eller venstre  

 øje eller for begge anvendt samtidig på mindst 0,5.
 § 3. Synsfeltet for fingerbevægelser  

 (konfrontationsmetoden) skal være normalt ved samsyn.
Stk. 2. Farvesansen skal være normal.
Prøven  

 skal foretages ved hjælp af Ishiharas »Test for Colourblindness  

 Complete Edition«.
En fejllæsning er tilladt.
 Stk. 3. Mørkesynsevnen skal være normal, og  

 den undersøgte attesterer ved sin underskrift ikke at have  

 bemærket vanskeligheder ved orientering i nedsat belysning.
 § 4. Finder den undersøgende læge, at  

 fritidssejleren lider af en øjensygdom, synsfeltsdefekt eller  

 refraktionsanomali, der nedsætter eller kan formodes senere at ville  

 nedsætte synsfunktionen, eller opstår der i øvrigt tvivl  

 om, hvorvidt fritidssejleren er i besiddelse af den fornødne  

 synsfunktion, skal lægen oplyse dette i sin erklæring.
 § 5. Fritidssejlere skal kunne forstå  

 almindelig talestemme på 4 meters afstand, begge ører  

 prøvet under et, eventuelt med anvendelse af høreapparat.
 § 6. Hvis der er tvivl om, hvorvidt de  

 betingelser, der er anført i §§ 2-5, er opfyldt, kan  

 spørgsmålet af den undersøgende læge eller af den  

 undersøgte forelægges for Søfartsstyrelsen, der  

 træffer afgørelse i sagen, eventuelt efter at en fornyet  

 undersøgelse har fundet sted ved styrelsens foranstaltning.  

 Søfartsstyrelsen afholder udgifterne til undersøgelsen.
 § 7. Syns- og høreprøve for  

 fritidssejlere kan kun aflægges for en af de af Søfartsstyrelsen  

 udpegede søfartslæger eller for en speciallæge i  

 oftalmologi her i landet.
 § 8. Søfartsstyrelsen fastsætter
form og indhold af syns- og høreprøveattesten for  

 fritidssejlere.
§ 9. Fritidssejlere, der benytter briller eller  

 kontaktlinser for at opfylde synskravet, skal bruge denne korrektion om bord,  

 og pålægges til enhver tid at være i besiddelse af et  

 ekstra sæt briller, som giver optimal korrektion.
Den undersøgte  

 attesterer ved sin underskrift på attesten at være bekendt  

 hermed.
 § 10. Ved erhvervelse af rettigheder, hvortil der  

 kræves syns- og høreprøve for fritidssejlere, må  

 der ikke anvendes en syns- og høreprøveattest, som er  

 ældre end 36 måneder.
 § 11. Bekendtgørelsen træder i kraft  

 den 1. juli 2002.
 Stk. 2. Bekendtgørelsen gælder ikke for  

 Grønland.
 Stk. 3. Bekendtgørelse nr. 401 af 8. juni 1989 om  

 syns- og høreprøve for søfarende ophæves.
 Stk. 4. Syns- og høreprøveattester for  

 søfarende udstedt i henhold til bekendtgørelse nr. 401 af 8.  

 juni 1989 kan indtil 3 år fra udstedelsesdagen anvendes ved erhvervelse  

 af de i § 10 nævnte rettigheder.
