(Til de skattelignende myndigheder) Efter lovens § 5, stk. 1, skal der efter henlæggelsesårets udløb, men  

 inden udløbet af fristen for indgivelse af selvangivelse for  

 henlæggelsesårets på spærret konto i et pengeinstitut indsættes et beløb lig  

 den foretagne henlæggelse eller for regnskabspligtige m.v. 50 pct. af  

 henlæggelsen.
 Bestemmelsen har hidtil været praktiseret således, at  

 investeringsfondshenlæggelsen ikke godkendes, hvis indskuddet i  

 pengeinstituttet foretages efter udløbet af den ordinære frist for indgivelse  

 af selvangivelsen eller efter den dato, hvortil der er meddelt udsættelse med  

 indgivelse af selvangivelsen.
 Med virkning for selvangivelser, der er modtaget af skattemyndigheden den  

 1. januar 1981 eller senere, vil investeringsfondshenlæggelser ved for sen  

 indsættelse af indskuddet på spærret konto kunne godkendes at  

 statsskattedirektoratet, når følgende betingelser er opfyldt:
a.
Kontrollovstillæg eller skattetillæg efter selskabsskatteloven for ikke  

 rettidig indgivelse af selvangivelse frafaldes fuldt ud.
b.
Selvangivelsesfristen ville være blevet udsat, hvis der var indgivet  

 rettidig ansøgning herom.
c.
Indskuddet på spærret konto er sket senest 7 hverdage efter den dag,  

 hvor selvangivelsen blev modtaget af skattemyndigheden.
