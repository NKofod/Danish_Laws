 I anledning af, at der i den senere tid fra forskellig side er rejst  

 spørgsmål om anvendelse af narkoanalyse i retspsykiatrien, bl.a. i en artikel  

 af professor Strømgren i »Nordisk tidsskrift for kriminalvidenskab«  

 1949 pag. 195ff, skal jeg meddele, at justitsministeriet ikke ønsker, at  

 narkoanalyse af politiet bringes i anvendelse uden efter forhandling med  

 vedkommende statsadvokat, rigsadvokaten og justitsministeriet i hvert enkelt  

 tilfælde.
 Således foranlediget skal jeg bede hr. statsadvokaten om inden for Deres  

 embedsområde at drage omsorg for, at ministeriets foranstående ønske  

 gennemføres.
