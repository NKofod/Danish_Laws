Bekendtgørelse om filialer m.v. af  

 udenlandske forsikringsselskaber, der driver genforsikringsvirksomhed i  

 Danmark I medfør af § 1, stk. 2, jf. § 219, og § 260,  

 stk. 3, i lov om forsikringsvirksomhed, jf. lovbekendtgørelse nr.  

 684 af 23. august 1999, fastsættes efter bemyndigelse:
Kapitel 1 Anvendelsesområde § 1. Denne bekendtgørelse finder anvendelse  

 på udenlandske forsikringsselskaber, der udelukkende ønsker at  

 drive genforsikringsvirksomhed her i landet gennem en herværende  

 filial.
 Stk. 2. Med en filial ligestilles i denne  

 bekendtgørelse permanent tilstedeværelse gennem en person eller  

 en virksomhed, der har bemyndigelse til at tegne genforsikring på  

 selskabets vegne.
Kapitel 2 Oprettelse af filial § 2. Et udenlandsk forsikringsselskab, der lovligt  

 driver genforsikringsvirksomhed i sit hjemland, kan på de i lov om  

 forsikringsvirksomhed og de i denne bekendtgørelse fastsatte  

 betingelser af Finanstilsynet få tilladelse (koncession) til at drive  

 genforsikringsvirksomhed her i landet gennem en herværende filial.
 Stk. 2. Det er en betingelse for, at et sådant  

 forsikringsselskab skal kunne drive virksomhed her i landet, at det i sit  

 hjemland er etableret som et aktieselskab eller et gensidigt selskab.  

 Finanstilsynet kan gøre undtagelse for virksomheder, der i hjemlandet  

 lovligt driver genforsikringsvirksomhed uden at være et aktieselskab  

 eller et gensidigt selskab.
 § 3. Ved ansøgning om tilladelse  

 (koncession) i henhold til § 2 om oprettelse af en filial skal  

 følge:
1)	officiel bevidnelse af, at selskabet er lovligt bestående i  

 sit hjemland med oplysning om, hvor længe det i hjemlandet har drevet  

 den anmeldte virksomhed, og om, hvorvidt der i de sidste 3 år fra de  

 derværende myndigheders side er gjort bemærkning mod den  

 måde, hvorpå virksomheden er udøvet, 2)	eksemplarer af selskabets regnskaber og årsberetninger for de  

 3 sidste regnskabsår, 3)	den originale fuldmagt for generalagenten, 4)	et eksemplar af selskabets vedtægter, samt 5)	en fortegnelse over selskabets bestyrelses- og direktionsmedlemmer  

 .
 Stk. 2. På forlangende af Finanstilsynet skal der  

 indsendes en autoriseret oversættelse af de i stk. 1 nævnte  

 bilag.
 § 4. Ansøgning om koncession skal indeholde  

 en af selskabet udarbejdet aktivitetsplan for den virksomhed, som selskabet  

 agter at drive her i landet.
Stk. 2. Aktivitetsplanen skal indeholde en redegørelse  

 for selskabets virksomhed, herunder 1)	en angivelse af, hvilke produkter selskabet vil tegne via  

 filialen, 2)	en oversigt over, hvilke typer af genforsikring selskabet vil udbyde  

 via filialen, 3)	oplysning om filialens kapacitet pr. risiko, 4)	oplysning om filialens kapacitet pr. begivenhed, 5)	selskabets hensættelsespolitik for filialens virksomhed,  

 samt 6)	andre oplysninger om selskabets økonomiske forhold.
 Stk. 3. Har Finanstilsynet ikke inden 6 måneder efter  

 modtagelsen af en ansøgning om koncession afgivet udtalelse om  

 ansøgningen, kan selskabet indbringe sagen for domstolene.
§ 5. En filial skal ledes af en generalagent.  

 Filialen kan ikke tegnes uden generalagentens medvirken.
Generalagenten skal  

 have beføjelse til at forpligte virksomheden over for tredjemand samt  

 til at repræsentere virksomheden i øvrigt, herunder over for  

 Finanstilsynet, samt under søgsmål mod virksomheden.
 Stk. 2. Generalagenten kan meddele prokura til én eller  

 flere underagenter.
 Stk. 3. Et her i landet hjemmehørende aktieselskab,  

 anpartsselskab eller interessentskab kan være generalagent,  

 såfremt generalagenten som sin repræsentant udpeger en person,  

 der opfylder de i § 6 nævnte betingelser.
§ 6. Finanstilsynet kan nægte et  

 forsikringsselskab koncession, hvis de i medfør af de efter  

 §§ 3-4 afgivne oplysninger ikke anses for betryggende eller hvis  

 generalagenten eller en af denne udpeget repræsentant, jf. § 5,  

 stk. 3, 1)	må skønnes ikke at have fyldestgørende erfaring  

 til at udøve stillingen eller hvervet, 2)	er dømt for strafbart forhold og det udviste forhold  

 begrunder en nærliggende fare for misbrug af stillingen eller hvervet,  

 eller 3)	i stilling eller hverv har udvist en sådan adfærd, at  

 der er grund til at antage, at den pågældende ikke vil varetage  

 stillingen eller hvervet på forsvarlig måde.
 § 7. Opfylder en generalagent ikke længere  

 betingelserne i § 6, bliver han ude af stand til at udføre sit  

 hverv, frasiger han sig dette, eller tilbagekaldes hans fuldmagt, uden at  

 anden generalagent bliver valgt af selskabet, skal Finanstilsynet,  

 såfremt filialen fortsat skal bestå, ansætte en  

 generalagent, der fungerer, indtil en anden er valgt af selskabet, eller  

 indtil den tidligere generalagent atter kan overtage sit hverv.
 § 8. Selskaber, som driver  

 genforsikringsvirksomhed her i landet gennem en herværende filial, skal  

 i deres benævnelse på tydelig måde angive selskabets navn,  

 hjemland og egenskab af aktieselskab, gensidigt selskab eller lignende.  

 Bestemmelsen i § 11 i lov om forsikringsvirksomhed finder tilsvarende  

 anvendelse.
 Stk. 2. Det er de af stk. 1 omfattede selskaber forbudt  

 selv eller ved deres agenter og personale at betegne sig som kontrolleret af  

 den danske stat.
 § 9. Selskabet må ikke påbegynde  

 genforsikringsvirksomhed her i landet gennem en herværende filial,  

 før koncessionen er givet.
 Stk. 2. For forpligtelser, der forinden koncessionen er givet,  

 er indgået på filialens vegne, hæfter de, der har  

 indgået forpligtelsen eller har medansvar herfor solidarisk sammen med  

 selskabet i overensstemmelse med bestemmelserne i § 32, stk. 1, i  

 lov om forsikringsvirksomhed.
§ 10. Har myndighederne i selskabets hjemland,  

 efter at filialen har påbegyndt sin virksomhed her i landet, fremsat  

 nogen bemærkning mod den måde, hvorpå virksomheden drives,  

 eller er selskabet kommet under konkurs, tvangsakkord eller tilsvarende  

 ordning, eller træder det i likvidation, skal generalagenten straks  

 skriftligt underrette Finanstilsynet derom.
Selskabets konkurs, tvangsakkord  

 eller tilsvarende forhold samt selskabets likvidation skal oplyses som en  

 tilføjelse til selskabets navn.
Kapitel 3 Indberetning m.v.
§ 11. Inden 6 måneder efter hvert  

 regnskabsårs udløb skal generalagenten i den form,  

 Finanstilsynet foreskriver, fremsende indberetning om selskabets virksomhed  

 her i landet til Finanstilsynet.
Indberetningen skal indeholde oplysninger om  

 udnyttelse af kapaciteten og om virksomheden i øvrigt, jf. § 4,  

 stk. 2, nr. 1-4. Filialens indberetning m.v. skal være attesteret  

 af en statsautoriseret revisor eller registreret revisor.
 Stk. 2. Endvidere skal filialen årligt indberette en  

 oversigt over de indgåede kontrakter fordelt på lande samt en  

 oversigt over de 10 største cederende selskaber til  

 Finanstilsynet.
 Stk. 3. Inden 6 måneder efter, at selskabets  

 årsregnskab er endeligt vedtaget, skal generalagenten indsende dette i  

 to eksemplarer tillige med revisionens udtalelser og den af selskabets  

 bestyrelse afgivne årsberetning.
 Stk. 4. Finanstilsynet kan kræve de yderligere  

 oplysninger, som i hvert enkelt tilfælde er nødvendige til  

 bedømmelse af regnskabet og selskabets virksomhed.
 Stk. 5. Finanstilsynet videregiver det ene af de i stk. 3  

 nævnte årsregnskaber og den af bestyrelsen afgivne  

 årsberetning til Erhvervs- og Selskabsstyrelsen, der bekendtgør  

 modtagelsen i Statstidende.
Kapitel 4 Tilbagekaldelse af koncession § 12. Finanstilsynet kan tilbagekalde den i  

 medfør af § 2 nævnte koncession, hvis 1)	filialen ikke længere opfylder betingelserne for at få  

 koncession, 2)	filialen groft tilsidesætter de forpligtelser, der  

 påhviler den i henhold til lov om forsikringsvirksomhed og forskrifter  

 udstedt i medfør heraf eller 3)	selskabets økonomiske stilling er således forringet, at  

 der er risiko for, at selskabet ikke kan opfylde sine  

 forpligtelser.
Kapitel 5 Straffebestemmelser § 13. Overtrædelse af § 8, § 9,  

 stk. 1, § 10, § 11, stk. 1, 2 og 3, straffes med  

 bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 6 Ikrafttræden og overgangsbestemmelse § 14. Denne bekendtgørelse træder i  

 kraft den 1. januar 2000.
Stk. 2. Et selskab, der den 1. januar 2000 driver  

 genforsikringsvirksomhed her i landet gennem en filial, kan fortsætte  

 denne virksomhed uden koncession efter § 2, hvis selskabet senest den 1.  

 april 2000 har indgivet ansøgning om koncession.
Bestemmelsen i 1.  

 pkt. gælder, indtil Finanstilsynet har truffet afgørelse.
