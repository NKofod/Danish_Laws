Landsskatteretskendelse vedr. godtgørelse af energiafgifter.  

 Mejerier Klagen skyldes, at ToldSkat regionen ikke har anset A A/S  

 for berettiget til godtgørelse af energiafgifter for perioden 1. januar 1996  

 til 31. december 1999 for olie og naturgas anvendt til opvarmning af vand til  

 rengøring af lukkede presseanlæg, samt osteforme og hylder/rammer i det  

 omfang  

 denne rengøring er sket i vaskemaskiner, da energiforbruget er anset for  

 omfattet af rumvarme/varmt vandsreglerne i mineralolieafgiftslovens § 11,  

 stk.  

 4, og gasafgiftslovens § 10, stk. 4.
 Det er oplyst, at sagen omfatter nedenstående 4  

 virksomheder:
B i  

 likvidation , C amba, D amba i likvidation og E A/S For så vidt angår B er det oplyst, at denne virksomhed var  

 en del af C amba koncernen og ejet i fællesskab med D.
Med virkning fra den  

 28.  

 september 1998 fusionerede C amba og D amba.
B er senere kommet under  

 likvidation, idet C amba har fusioneret med det svenske selskab F pr. 17.  

 april  

 2000. B har produceret konsummælk, specialprodukter samt ost til salg til det  

 danske marked.
C amba havde 33 mejerier og osterier samt diverse  

 fordelingscentre og kontorer under sit registreringsforhold.
Virksomhederne  

 producerer forskellige former for oste og smør.
Der foregår både produktion  

 til  

 hjemmemarkedet og til eksport.
D amba var Danmarks næststørste mejeriselskab med 1.800  

 andelshavere, der leverede al deres råmælk til selskabet.
Selskabets eksport  

 skete hovedsagelig gennem C amba.
E A/S var et osteri, hvis aktivitet ophørte den 31.10.1999.  

 Fra 01.10.1989 var osteriet ejet af D amba.
Ved fusionen med C amba pr.  

 28.09.1998 blev selskabet overtaget af C amba.
Det er videre oplyst, at regionen på baggrund af  

 årsopgørelsen for 1998 fra de forskellige mejerier/osterier, der viser en  

 fordeling af virksomhedernes energiforbrug på henholdsvis tung- og let proces  

 og rumvarme, har foretaget en nærmere kontrol heraf.
Som følge af denne  

 kontrol  

 har regionen anmodet klageren om, at der blev lavet en oversigt over  

 varmeforbruget vedrørende X og Y Mejeri medgået til CIP-rengøring (Cleaning  

 in  

 Place).
Firmaet G A/S har herefter udarbejdet de ønskede  

 varmeforbrugsopgørelser.
Det fremgår af oversigten over varmeforbrugsdataene  

 for X Mejeri, der omfatter varmeforbruget for 1998, at der forbruges 4,1 % af  

 det samlede naturgasforbrug til manuel rengøring, håndvaske og bad.
Herudover  

 er opgjort et energiforbrug på 12 % til CIP-rengøring af formpresse,  

 vaskemaskine, reolvask og saltreolvask, som er henført til let proces.
Varmeforbrugsdataene fra Y Mejeri viser, at 5,4 % af det  

 samlede naturgasforbrug er anvendt til manuel rengøring.
Herudover er opgjort  

 et energiforbrug på 9,5 % af det samlede naturgasforbrug vedr.
CIP-rengøring  

 af  

 rammevask, formvask og lagerrammer, der er medregnet til let proces.
Regionen har på baggrund af dataene anmodet klageren om at udarbejde  

 en revurdering af fordelingen af energi anvendt til proces og rumvarme/varmt  

 vand.
Klageren har herefter udarbejdet en sådan revurdering omfattende 11  

 mejerier under C ambas registreringsforhold, 5 mejerier under B's  

 registreringsforhold, 2 mejerier under D amba og endelig E A/S.
For så vidt angår rengøringsprocessen på et typisk osteri,  

 har klagerens repræsentant oplyst, at det af hensyn til hygiejnen er  

 nødvendigt  

 at renholde produktionsudstyr og lokaler, der sikrer en tilfredsstillende  

 fødevarekvalitet  

 i henhold til gældende lovgivning.
Rengøringen har til formål at fjerne  

 produktrester, aflejrede salte m.m. fra produktionsudstyret.
Virkemidlerne  

 ved  

 rengøring er en kombination af faktorerne varme, tid, kemikalier (basiske,  

 der  

 forsæber fedtstoffer og syre, der fjerner stenbelægninger), samt mekanisk  

 effekt.
Faktorerne komplimenterer hinanden og kan i en vis udstrækning  

 erstatte  

 hinanden.
Der anvendes generelt en kombination af høj temperatur og få,  

 simple  

 kemikalier til rengøring i centrale automatiske rengøringsanlæg (som for  

 eksempel en opvaskemaskine), mens der ved manuel rengøring generelt anvendes  

 lavere temperatur og flere sofistikerede kemikalier.
Det er videre oplyst, at rengøringen af produktionsudstyr,  

 herunder rør, tanke og andet lukket udstyr bl.a. sker ved en såkaldt  

 CIP-rengøring (Cleaning In Place), der foregår ved, at der fra et centralt  

 anlæg, en CIP-central, cirkuleres rengøringsopløsninger  

 (kemikalieopløsninger)  

 gennem udstyret.
Rengøringsopløsningen opsamles og genbruges.
 CIP-centralen består af:
·  

  

 	  

    

 En beholder med vand til forskylning af det  

 udstyr der skal rengøres og 1 eller 2 isolerede tanke, der indeholder den  

 varme  

 rengøringsvæske.
Rengøringsvæsken tilføres varme fra en varmeveksler, hvor  

 energien kommer fra damp eller 115 grader celsius varmt vand (heatvand).
·  

  

 	  

    

 Basisk væske (til at forsæbe/fjerne fedt),  

 der er opvarmet til en temperatur på 85 grader celsius.
Syrevæske (til at  

 fjerne kalk og stenbelægning), der er opvarmet til 65 grader celsius.
·  

  

 	  

    

 En beholder med rent, koldt  

 efterskylningsvand.
Dette efterskylningsvand bliver ved udskylning af det  

 varme  

 produktionsudstyr opvarmet af udstyret, der samtidig bliver  

    

  

 afkølet.
Det opvarmede slutskyllevand  

 opsamles i en beholder med vand til udskylning af produktet.
Ved at dette  

 forskyllevand er ca. 30 grader, letter dette udskylning af produktrester.
Der vil under rengøring og udskylning ske en vis fortynding  

 af rengøringskemikalierne, hvilket overvåges automatisk af en føler, der  

 sikrer, at der doseres til den forudindstillede koncentration.
Ved denne form  

 for automatisk rengøring genanvendes 90 % af rensevæsken.
For at cirkulere  

 rengøringsopløsningen anvendes pumper i det centrale anlæg og pumper på det  

 udstyr, der rengøres.
Rengøringen foregår ved, at væsken cirkulerer gennem  

 rørene og gennem sprinklere/dyser i tanke.
Disse sprinklere/dyser bevirker,  

 at  

 rengøringsvæsken med stor hastighed sprøjter ud mod tankens sidevægge og top,  

 hvorved der finder den nødvendige rengøring sted i form af spuling,  

 kemikalie-  

 og temperaturpåvirkning.
Det er herudover oplyst, at rengøring af produktionsudstyr,  

 der kan afmonteres eller består af mindre dele, f.eks. osteforme, hylder og  

 rammer, kan ske i en vaskemaskine, der bygger på CIP-princippet, således at  

 rengøringsopløsninger ved hjælp af pumper, recirkuleres internt i maskinen  

 gennem sprinklere/dyser.
Vaskemaskinen kan være opdelt i et eller flere rum  

 afhængig af rengøringsopgaven.
Det udstyr, som skal rengøres, kan enten på et  

 transportbånd passere gennem de forskellige rum og oversprøjtes med  

 rengøringsopløsninger og skyllevand eller kan også placeres stationært i  

 vaskemaskinen, og efter rengøringen tages ud igen.
Vaskeanlægget er isoleret  

 for at sikre rengøringstemperaturen 65 grader og undgå varmeudstråling til  

 produktionslokalet.
Til- og afgangsåbningen til vaskeanlægget er forsynet med  

 bændelgardiner (lodret hængende, kraftige plastikstrimler, 100 mm brede),  

 hvis  

 formål er at minimere varmetab og damp ud i produktionslokalet fra det  

 lukkede  

 system.
Det er den samme rengøringsvæske, der cirkuleres med under hele  

 dagsproduktionen.
Rengøringsvæsken udskiftes ved endt produktion, hvor den  

 tilledes kloakken.
Klageren har fremlagt billeder af de forskellige  

 vaskeanlæg,  

 herunder anlæg, der er forbundet med efterpresseanlæg, hvor væsken i ostene  

 presses ud, således at ostene får den ønskede fasthed.
 Af de almindelige bemærkninger til lovforslagene, L 210 og L  

 211 om ændring af bl.a. mineralolie- og gasafgiftsloven af den 6. april 1995,  

 fremgår følgende:
"Lovforslaget er en del af afgifts- og  

 aftaleinitiativerne over for erhvervene på energiområdet.
Der henvises til  

 bemærkningerne i forslaget til lov om ændring af kuldioxidafgift af visse  

 energiprodukter (Ændring af regler for tilbagebetaling).
 Det foreslås at ophæve godtgørelsen af afgifter på  

 energiprodukter anvendt til rumopvarmning i momsregistrerede erhverv over  

 årene  

 1996-1998.
( ) Ved dette forslag ophæves godtgørelserne m.v. af energi- og  

 C02-afgifterne på den del af energien, der anvendes til rumopvarmning i  

 erhvervene gradvist over tre år.
Fra og med 1998 vil energi anvendt til  

 rumopvarmning således blive belastet med samme afgift, uanset om energien  

 anvendes af husholdningerne eller erhvervene. Særligt for så vidt angår den nærmere definition af begrebet  

 "rumopvarmning", fremgår det af bemærkningerne følgende:
"Udgangspunktet for afgrænsningen og definitionen af  

 rumopvarmning i erhverv har været, at erhvervene skulle betale samme afgift  

 på  

 samme type energiforbrug til opvarmning m.v., som finder sted i  

 husholdningerne.
For rumopvarmning kan man endvidere som udgangspunkt antage,  

 at forbruget er mere jævnt fordelt mellem forskellige brancher end andet  

 energiforbrug og i store træk proportionalt med beskæftigelsen.
Under disse  

 forudsætninger vil en rumopvarmningsafgift, hvor provenuet føres tilbage til  

 erhvervene i forhold til beskæftigelsen, i videre udstrækning end afgifter på  

 andre energianvendelser i erhvervene, være neutral for erhvervenes samlede  

 konkurrenceevne samtidig med, at omfordelingerne mellem forskellige brancher  

 er  

 mere beskedne.
Der er dog visse erhverv hvor rumopvarmningen mere direkte  

 er en forudsætning for produktionen end i andre erhverv, hvor rumopvarmningen  

 mere sker af hensyn til de ansattes og kundernes komfort.
Disse typer  

 rumopvarmning er fritaget for den forhøjede rumopvarmningsafgift.
Det gælder  

 for opvarmning af visse væksthuse i gartnerier og opvarmning af  

 staldbygninger. Af Folketingets Skatteudvalg spørgsmål 11 af 10. maj 1995  

 til skatteministeren fremgår følgende:
"Spørgsmål 11: Der ydes ifølge lovforslaget ikke  

 tilbagebetaling for afgiften af varer der anvendes til fremstilling af varmt  

 vand.
Det fremgår af bemærkningerne, hvor et slagteri anvendes som eksempel,  

 at  

 der ikke er afgiftsrefusion på varme til rengøringsformål Rengøring er en  

 vital  

 del af hygiejnen og fødevaresikkerheden i forbindelse med fremstilling af  

 fødevarer af høj kvalitet.
Det er betænkeligt, hvis en afgiftslovgivning  

 forringer virksomhedernes incitament til at holde en høj hygiejnisk standard.  

 Det skal også påpeges, at en høj beskatning af varmeforbruget til rengøring  

 fremmer en udvikling i retning af at erstatte varme med kemikalier.
Den  

 afgiftsmæssige belastning af forbruget af varmt vand til rengøringsformål i  

 fødevareindustrien er betydelig, f.eks. drejer det sig i mejerierne om 20  

 pct.  

 af varmeenergien.
Vil ministeren tage skridt til, at varme og varmt vand, som  

 anvendes til mekanisk rengøring af produktionsudstyr, rør m.v., der kommer  

 eller kan komme i direkte berøring med fødevarer, ikke omfattes af afgiften  

 for  

 rumopvarmning? Af skatteministerens svar fremgår følgende:
 Svar: Jeg er indstillet på at stille ændringsforslag, så  

 varmt vand til rengøring af lukkede systemer ikke belastes med afgiftssatsen  

 for rumvarme, Herved vil den væsentligste del af mejeriernes ekstraordinære  

 forbrug af varmt vand blive betragtet som procesvarme.
( ) Jeg mener herved, at de problemer, som er rejst i  

 spørgsmålet, i alt væsentlighed er blevet løst, samtidigt med, at der fortsat  

 er en klar afgrænsning mellem varmt vand, der ikke kan opnå godtgørelse for  

 energiafgifterne, og varmt vand, som bliver beskattet som procesenergi. Af et notat fra Danske Mejeriers Fællesorganisation (DMF) af  

 16. maj 1995 til Folketingets Skatteudvalg, fremgår der følgende:
 Materiale til brug ved møde med Folketingets skatte- og  

 afgiftsudvalg onsdag den 17. maj 1995.
 Vedlagte sider er en oversigt, inkl. vigtigste argumenter,  

 over DMF's tekniske indvendinger mod regeringens lovpakke om grønne afgifter.
 Materialet omfatter:
 1. Varmt vand til rengøring beskattes som rumvarme.
( ) ·  

  

 I lovforslagene gives et  

 eksempel fra et slagteri, hvor energi forbrugt til opvarmning af vand til  

 skoldning af grisen betragtes som procesenergi (90 kr.), mens varmt vand til  

 efterfølgende rengøring af slagteriet betragtes som rumopvarmningsenergi (600  

 kr.).
·  

  

 Ca. 20 % af mejeriernes  

 varmeforbrug anvendes til opvarmning af vand til brug ved manuel rengøring og  

 sterilisering af rørsystemer og procesudstyr.
Beskattes rengøringen med 600  

 kr.  

 frem for 90 kr. vil dette betyde en væsentlig forøgelse af mejeriernes  

 afgiftsbetaling.
 ·  

  

 Rengøringen er en vital  

 del af hygiejnen på mejerierne.
 ·  

  

 Øget beskatning på varmt  

 vand kan gøre det økonomisk attraktivt at erstatte vand med kemikalier.
 Løsning:
Varme og varmt vand, der anvendes til rengøring og  

 sterilisering af rør og procesudstyr (der fremstiller mælk og  

 mejeriprodukter)  

 henregnes som en del af fremstillingsprocessen." Af skatteministerens svar fremgår følgende:
( ) Danske Mejeriers Fællesorganisation har ved et møde i Skatteudvalg  

 den 17. maj 1995 omdelt en oversigt over tekniske indvendinger mod  

 forslagene.
( ) Hertil bemærkes:
 Mejerierne har gjort opmærksom på, at varmt vand til  

 rengøring og sterilisering af rørsystemer er af en anden karakter end andet  

 varmt vand og rumvarme, samt at energi til dette forbrug udgør en betydelig  

 del  

 af erhvervets energiforbrug.
 Jeg er enig med mejerierne i, at netop dette forbrug af  

 varmt vand bør beskattes som let proces, hvis rumvarmeforslagets indre logik  

 skal fastholdes.
 Jeg agter derfor at fremsætte et ændringsforslag der  

 sandsynligvis vil imødekomme mejeriernes ønsker.
( ) Af betænkning vedr. lovforslag L 210 fremgår det af  

 bemærkningerne til ændring af mineralolieafgiftslovens § 11, stk. 5, nr. 3,  

 følgende:
 "Ad nr. 3.
Det foreslås, at varmt vand til rengøring af lukkede  

 systemer friholdes for energiafgift, det vil sige afgiftsbelægges som let  

 proces, når rengøringsvæskerne cirkuleres med en pumpe på mindst 1 kW.
Dette  

 indebærer for eksempel, at en stor del af mejeriernes forbrug af varmt vand  

 til  

 rensning af procesudstyr kan opfattes som let proces." Af Landbrugsrådets henvendelse til Folketingets Skatteudvalg  

 af 5. december 1995, fremgår følgende:
"Spørgsmålet om rengøring rejser en række problemer i  

 forbindelse med afgrænsningen mellem rumvarme og procesvarme.
De fremsatte  

 lovforslag løser desværre langt fra alle problemer for fødevareindustrien i  

 denne sammenhæng.
Det gælder både for kødforarbejdningsindustrien og for  

 mejeriindustrien, og Landbrugsraadet skal opfordre til, at Skatteudvalget i  

 forbindelse med behandlingen af L68 og L69 får løst disse  

 afgrænsningsproblemer.
Landbrugsraadet bistår gerne med tekniske udredninger  

 i  

 forbindelse hermed og gør opmærksom på, at emnet tidligere har været  

 diskuteret  

 med Skatteministeriet.
Som et eksempel kan nævnes, at lokale repræsentanter for  

 Told & Skat har stillet spørgsmål ved, om varmt vand til rengøring af  

 tankbiler, som transporterer mælk, er omfattet af reglerne for rengøring på  

 mejerierne.
Skatteudvalget opfordres til at tilse, at rengøring af tankbiler  

 opfattes som en naturlig og nødvendig del af rengøringen på mejerier, og at  

 energiforbruget hertil derfor også opfattes som procesenergi.
( )" Af skatteministerens svar fremgår følgende:
 "Som Landbrugsraadet bemærker, indeholder den allerede  

 gennemførte lovgivning regler om, at varmt vand til rengøring på slagterier  

 og  

 mejerier er omfattet af afgiftsreglerne om procesenergi frem for af reglerne  

 om  

 rumopvarmning.
Landbrugsrådet mener dog ikke, at de fremsatte lovforslag løser  

 alle problemer for fødevareindustrien i denne sammenhæng.
Landbrugsrådet  

 opfordrer til, at rengøring af tankbiler, som transporterer mælk, omfattes af  

 reglerne for rengøring på mejerierne.
 Jeg agter at stille et ændringsforslag ved 2. behandling af  

 lovforslaget, som går ud på, at også rengøring af tankbiler omfattes af  

 afgiftsreglerne om procesenergi.
( ) Af betænkning til lovforslag L 69 af 12. december 1995,  

 under bemærkningerne til mineralolieafgiftslovens § 11, stk. 5, nr. 3, 1.  

 pkt.,  

 og gasafgiftslovens § 10, stk. 5, nr. 3, 1. pkt., fremgår følgende:
 "Rengøring af produktionsanlæg med  

 cirkulationsrengøringssystemer er defineret som let proces.
I visse situationer rengøres tanke, herunder tankbiler, med  

 samme type rengøringsanlæg som selve produktionsanlægget.
Det præciseres, at  

 rengøringen af disse anlæg ligestilles med rengøringen af selve  

 produktionsanlægget." Ved lov nr. 1102 af den 22. december 1995, blev  

 tilbagebetaling af afgift vedrørende varmt vand til rengøring af  

 "tanke" indført.
 Af en henvendelse af 7. august 2002 til skatteministeren fra  

 et ostefirma fremgår følgende:
 "Kære Ole Stavad.
Jeg har med interesse læst din artikel "Grønne afgifter  

 priser miljøet" i Børsen den 20. juli 2000. Jeg hæfter mig ved, at du  

 løbende vil følge, om - citat: "ny viden kan indrette de grønne afgifter  

 mere effektivt for et bedre miljø" - citat slut.
Jeg vil derfor tillade  

 mig at bibringe dig en viden, som viser, at administrationen af en grøn  

 afgift  

 arbejder imod miljøet.
En afgørende forudsætning for en vellykket osteproces og en  

 høj fødevaresikkerhed på det færdige produkt er rene og sterile osteforme.  

 Når  

 man rengør og desinficerer osteforme, sker dette på nogle store vaskeanlæg,  

 som  

 forsynes med varm rengøringsvæske fra et centralt anlæg.
Rengøringsprocessen  

 afsluttes med en desinfektion med hedt vand.
Disse anlæg er opbygget med det  

 formål først og fremmest at sikre en høj hygiejne.
Derfor indgås der ingen  

 kompromisser for at spare omkostninger i form af arbejdskraft og energi.
Det har derfor været en stor skuffelse for os at erfare, at  

 dette energiforbrug ikke regnes som procesvarme.
Hvis vi derimod rengør en  

 mælketank fra det samme anlæg, er der fuld afgiftsfritagelse.
Begrundelsen  

 herfor er, at det er et lukket system.
Det er vaskning af forme ikke, fordi  

 formene kan komme ud og ind af anlægget på et bånd, mens mælken løber i rør.
Men hvorfor er det nu skadeligt for miljøet og  

 fødevaresikkerheden? Jo - afgifterne animerer mejerierne til at ombygge  

 vaskeanlæggene for osteforme således, at vi fremover erstatter  

 kalorieforbruget  

 med kemikalier.
Altså vask ved lavere temperaturer og desinfektion med  

 kemikalier i stedet for varme.
En miljømæssige ulempe ved kemikalierne er, at  

 der udledes flere kemikalier til miljøet via spildevandet.
Slutteligt skal  

 det  

 fremhæves, at ingen kemikalier er helt så effektive til desinfektion som  

 varme.
Jeg har fremført dette for Kristen Touborg, som overfor mig  

 har givet udtryk for, at han finder denne administration af grønne afgifter  

 helt uhensigtsmæssig, og at han vil arbejde for at ændre praksis, men nu har  

 Fødevareudvalget jo ikke så stor indflydelse på den problemstilling, som du  

 har.
Jeg vil derfor gerne spørge dig om du deler Kristen Touborgs synspunkt,  

 og  

 hvis du gør det, om du da vil bidrage til en ændret administration til gavn  

 for  

 miljøet? Med håb om et konkret og helst positivt svar.
( ) På foranledning af den af oatfirmaet fremsendte skrivelse  

 anmodede Folketingets udvalg for Fødevarer, Landbrug og Fiskeri,  

 skatteministeren om at fremkomme med en kommentar til skrivelsen.
Af svaret  

 fremgår følgende:
"( ) Svar:
Spørgsmålene er identiske og stillet både til  

 skatteministeren og fødevareministeren.
Jeg har aftalt med  

 fødevareministeren,  

 at jeg besvarer spørgsmålene for begge ministre.
 I henvendelsen fra ostefirmaet gøres opmærksom på. at der i  

 visse tilfælde kan være en modstrid mellem forskellige hensyn i afgifts- og  

 miljølovgivningen.
Ostefirmaet fremstiller ost, hvortil der anvendes osteforme.  

 Disse osteforme skal selvfølgelig rengøres og steriliseres af hensyn til  

 fødevaresikkerheden og ostens kvalitet.
Ostefirmaet bruger varmt vand til  

 denne  

 rengøring og desinfektion.
Som udgangspunkt er energi til varme og varmt vand ikke  

 omfattet af reglerne for godtgørelse af energi- og C02-afgifterne.
Der skal  

 således betales fuld afgift - såkaldt rumvarmeafgift - af dette  

 energiforbrug.  

 Der er dog en særlig regel vedrørende varmt vand til rengøring og  

 sterilisering  

 af tanke og lukkede produktionsanlæg, hvor afgifterne alligevel kan godtgøres  

 delvist.
Ostefirmaets problem er, at en del af det varme vand  

 benyttes til rengøring af forme, og således ikke benyttes i tanke og lukkede  

 anlæg.
For denne del af energiforbruget er der derfor ikke nogen godtgørelse.
 Ostefirmaet gør i henvendelsen opmærksom på, at dette skel  

 mellem tanke og lukkede anlæg på den ene side og anden rengøring på den anden  

 side medfører, at der er tilskyndelse til at ombygge vaskeanlæggene til at  

 bruge kemikalier i stedet for varmt vand til rengøringen, selv om disse  

 kemikalier ikke er helt så effektive som varme.
Det problem, som Ostefirmaet rejser, illustrerer det  

 vanskelige i at regulere på miljøområdet.
Hensyn til at reducere  

 energiforbruget og C02-udledningen tilsiger, at afgiften på varme og varmt  

 vand  

 ikke reduceres.
Hensynet til vandmiljø mv. tilsiger derimod, at der ikke  

 gives  

 tilskyndelse til at anvende kemikalier, hvor det ikke er nødvendigt.
Det er særdeles vanskeligt at tage hensyn til begge ting på  

 en gang - og det kræver i øvrigt en afvejning af fordele og ulemper - vand  

 kontra luft - ved de to rengøringsmetoder.
Hensynet til luften sikres i dag  

 via  

 rumvarmeafgiften på det varme vand.
Det er således hensynet til vandmiljøet,  

 der ikke i dag indgår i afgiftssystemet, når det drejer sig om brugen af  

 kemikalier.
Som bekendt undersøges mulighederne for at anvende afgifter til  

 regulering af forbruget af kemikalier dog netop for øjeblikket.
Jeg er således enig i at der kan være et problem i dette  

 tilfælde.
Derfor vil jeg undersøge problemet nærmere mhp. om der evt. bør  

 ændres på lovgivningen.
I en sådan vurdering vil også skulle indgå hvilke  

 kemikalier, der alternativt ville blive benyttet, reglerne for anvendelsen og  

 bortskaffelsen, miljøvirkningen mv.
Endelig vil det være vigtigt, at  

 principperne for energibeskatningen ikke brydes. Det er endelig oplyst, at Udvalget for Fødevarer, Landbrug  

 og Fiskeri den 24. november 2000 anmodede skatteministeren om at oplyse,  

 hvorvidt problemet vedrørende afgiftsgodtgørelse for energiforbruget i  

 forbindelse med desinfektion på ostemejerier nu var undersøgt nærmere, og om  

 der vil blive ændret på lovgivningen.
Hertil oplyste skatteministeren den 1.  

 december 2000, at der endnu ikke var truffet nogen beslutning om, hvorvidt  

 det  

 kunne komme på tale at foreslå en ændring af afgiftslovgivningen i  

 forbindelse  

 med vask af osteforme.
 Regionen har ved den påklagede afgørelse efteropkrævet  

 2.797.205 kr. i mineralolie-, gas- og kuldioxidafgift vedr. energi anvendt  

 til  

 rengøring af ostepresseanlæg samt rengøring af osteforme, hylder og rammer og  

 lign. i en vaskemaskine.
Regionen har i forbindelse med Landsskatterettens behandling  

 af sagen anerkendt, at klageren har ret til godtgørelse af energiafgifterne i  

 forbindelse med anvendelse af varmt vand til rengøring af lukkede  

 ostepresseanlæg.
Beløbet andrager i alt 311.805 kr.
Sagen omhandler således  

 for  

 Landsskatteretten herefter alene spørgsmålet om godtgørelse af  

 energiafgifterne  

 i forbindelse med anvendelse af varmt vand i en vaskemaskine til rengøring af  

 osteforme, hylder og rammer og lign.
Regionen har som begrundelse for afgørelsen vedr. disse  

 forhold anført, at kun der, hvor der er tale om sterilisering og rengøring af  

 tanke og lukkede produktionsanlæg, hvor rengøringsvæskerne cirkuleres med  

 pumper med en kapacitet på mindst 1 kW, kan der gives fradrag for  

 energiforbruget  

 som værende medgået til proces, jf. mineralolieafgiftslovens § 11, stk. 5,  

 nr.  

 3, 1. pkt., og gasafgiftslovens § 10, stk. 5, nr. 3, 1. pkt.
Regionen har  

 hertil anført, at det efter de nævnte bestemmelser er produktionsanlægget,  

 der  

 under produktionen skal være lukket, og ikke rengøringskredsløbene, hvorfor  

 anlæg, der under drift er åbne, ikke opfylder dette kriterium.
Rengøring af  

 andet end lige netop lukkede tanke og produktionsanlæg er således ikke  

 godtgørelsesberettiget, hvorfor den omhandlede rengøring af bl.a. osteforme,  

 osterammer samt ostehylder og lign. ikke kan anses for omfattet af  

 bestemmelserne, idet der ikke er tale om lukkede  

 produktionsanlæg.
Regionen har videre anført, at lovens ordlyd skal fortolkes  

 ordret.
Med lukkede tanke og produktionsanlæg, er der ikke tænkt på vask af  

 reoler, forme og andet produktionsudstyr, der steriliseres/rengøres i  

 vaskemaskiner med cirkulerende væsker.
Regionen har herudover anført, at skatteministeren i lovens  

 forarbejder taler om en lempelig fortolkning, idet ministeren selv taler om  

 lukkede systemer og ikke i sit ændringsforslag af 24. maj 1995 går ind på  

 DMFs  

 forslag til løsning af rengøringsproblematikken, idet andet procesudstyr ikke  

 medtages i ændringsforslaget.
Endvidere præciserer Folketingets Skatteudvalg  

 i  

 betænkningen af 12. december 1995 til lovforslag nr.
L 69, at rengøring af  

 produktionsanlæg med cirkulationssystemer er defineret som let proces.
Det er  

 derfor et krav, at det er et produktionsanlæg, der rengøres.
 For så vidt angår repræsentantens henvisning til  

 Landsskatterettens afgørelse vedr. slagterier, refereret i TfS 2000.643, har  

 regionen anført, at denne afgørelse ikke kan anvendes analogt på et mejeri,  

 idet slagterierne har fået en udvidet adgang til fradrag for energi medgået  

 til  

 rengøring og sterilisering af produktionsudstyr og lokaler, mens mejerierne  

 ikke har den samme udvidede adgang til fradrag for energiafgifter, som et  

 slagteri har.
 Regionen har endelig til støtte for afgørelsen henvist til  

 Landsskatterettens kendelse af 13. december 2000 (j.nr. 2-6-1611-0018),  

 refereret i SKM2001.147.LSR /TfS 2001.254 (stadfæstet af Vestre Landsret ved  

 dom af 2. december 2002 (TfS 2003.13)) samt til Skatteministerens svar af 1.  

 december 2000 på spørgsmål stillet af Udvalget for Fødevarer, Landbrug og  

 Fiskeri.
 Klagerens repræsentant har nedlagt principal påstand om, at  

 de opkrævede energiafgifter for perioden 1. januar 1996  31. december  

 2000  

 nedsættes med 2.797.205 kr., subsidiært nedsættes med et af Landsskatteretten  

 fastsat beløb.
 Repræsentanten har gjort gældende, at den her omhandlede  

 rengøring af osteforme, hylder/rammer i en vaskemaskine er omfattet af  

 mineralolieafgiftslovens § 11, stk. 5, nr. 3, 1. pkt., samt gasafgiftslovens  

 §  

 10, stk. 5, nr. 3, 1. pkt., idet der er tale om anvendelsen af "varmt  

 vand  

 til rengøring (...) af lukkede produktionsanlæg, hvor rengøringsvæskerne  

 cirkuleres med en kapacitet på mindst 1 kW".
 Repræsentanten har anført, at ud fra en formålsfortolkning  

 af de nævnte bestemmelser er rengøring af procesudstyr omfattet af disse  

 bestemmelser, ligesom denne rengøring foregår i et "lukket anlæg",  

 hvor rengøringsvæskerne cirkuleres med pumper med en kapacitet på mindst 1  

 kW,  

 således at rengøringsvæskerne kan genbruges.
De enslydende bestemmelser i mineralolieafgiftslovens § 11,  

 stk. 4, og gasafgiftslovens § 10, stk. 4, blev indført et led i en større  

 afgiftsomlægning, der blandt andet havde til formål at gennemføre en ensartet  

 afgiftsbelastning af energi anvendt til rumopvarmning i husholdninger og  

 erhverv.
Det fremgår imidlertid også af lovbemærkningerne, at lovgiver på  

 trods  

 af den gennemførte omstrukturering af afgiftssystemet, fortsat ønskede at  

 tilgodese virksomheder, hvis energiforbrug udgjorde et led i  

 fremstillingsprocessen og ikke skete af komforthensyn.
Af samme grund valgte  

 lovgiver at indskrænke rumvarmebestemmelsen i mineralolieafgiftslovens § 11,  

 samt gasafgiftslovens § 10, hvilket bl.a. skete med mineralolieafgiftslovens  

 §  

 11, stk. 5, nr. 3, 1. pkt., og gasafgiftslovens § 10, stk. 5, nr. 3, 1. pkt.  

 Disse bestemmelser udgjorde ikke en del af de oprindelige lovforslag, men  

 blev  

 indført på baggrund af ændringsforslag stillet af skatteministeren den 24.  

 maj  

 1995, som igen var foranlediget af en henvendelse fra Danske Mejeriers  

 Fællesorganisation.
Af skatteministerens bemærkninger fremgår særdeles klart, at  

 skatteministeren var enig med mejerierne i, at der var et behov for at gøre  

 rengøring og sterilisering af procesudstyr godtgørelsesberettiget, såfremt  

 hensynet bag de fremsatte rumvarmeforslag skulle fastholdes.
Denne opfattelse  

 gentages af skatteministeren i svaret på et af Folketingets Skatteudvalg  

 stillet spørgsmål (nr. 11), hvor det anføres, at ministeren var indstillet på  

 at opfylde mejeriernes behov for afgiftsfritagelse af varmt vand til  

 rengøring  

 af procesudstyr i form af rør m.v., hvorefter mejeriernes afgiftsmæssige  

 problemer herefter i vidt omfang ville være løst.
Med det omtalte  

 ændringsforslag fra 1995 fastslår skatteministeren, at rensning af  

 procesudstyr  

 er omfattet af den af skatteministeren foreslåede godtgørelsesbestemmelse.  

 Kravet herfor er ifølge forarbejderne blot, at rengøringen foregår i såkaldt  

 "lukkede systemer", og at rengøringsvæskerne "cirkuleres med  

 en  

 pumpe på mindst 1 kW". Denne opfattelse understøttes endvidere af  

 lovændringen  

 af 22. december 1995 nr. 1101, hvor tanke blev indført i de omhandlede  

 bestemmelser.
Repræsentanten har i denne forbindelse henvist til  

 bemærkningerne  

 til lovforslaget, hvor det fremgår, at det afgørende er den anvendte type af  

 rengøringsanlæg og ikke om rengøringen foregår i selve produktionsanlægget.
Repræsentanten har således på baggrund af forarbejderne til  

 mineralolieafgiftslovens § 11, stk. 5, nr. 3, 1. pkt., og gasafgiftslovens §  

 10, stk. 5, nr. 3, 1. pkt., anført, at lovgiver med de gennemførte ændringer  

 har tiltænkt en vid afgrænsning af de omhandlede  

 tilbagebetalingsbestemmelserne, således at også mejeriernes forbrug af varmt  

 vand til rensning af procesudstyr ville være omfattet.
Begrundelsen herfor  

 var,  

 at lovgivningsmagten generelt har været indstillet på at gøre anvendelsen af  

 varmt vand godtgørelsesberettiget, i det omfang anvendelsen foregår som et  

 led  

 i produktionsprocessen.
Endvidere fremgår det direkte af skatteministerens  

 besvarelse til Folketingets Skatteudvalg, Danske Mejeriers Fællesorganisation  

 samt forarbejderne til de omhandlede bestemmelser, at mejeriernes forbrug af  

 varmt vand til rensning af procesudstyr kunne opfattes som let proces.
Dette  

 understøttes tillige af skatteministerens svar af 1. december 2000 på et af  

 Folketingets skatteudvalg stillede spørgsmål, hvoraf det fremgår tydeligt, at  

 ministeren er af den opfattelse, at der består en væsentlig forskel i  

 afgiftsmæssig henseende mellem almindelig rengøring af osteforme med varmt  

 vand  

 og rengøring af osteforme i lukkede anlæg.
Heraf følger forudsætningsvist, at  

 i  

 det omfang rengøringen af osteformene sker i "tanke og lukkede  

 anlæg, vil  

 vandforbruget til denne rengøring være omfattet af  

 tilbagebetalingsbestemmelserne i de relevante afgiftslove.
En formålsfortolkning af bestemmelserne tilsiger således, at  

 anvendelse af varmt vand til rengøring af procesudstyr i form af rør,  

 osteforme, hylder/rammer m.v. må anses for omfattet af de relevante  

 godtgørelsesbestemmelser.
Til støtte for, at der i øvrigt indenfor  

 afgiftsretten generelt lægges betydelig vægt på en formålsfortolkning har  

 repræsentanten henvist til Højesterets dom i UfR 1976, 31 samt Vestre  

 Landsrets  

 afgørelse af den 2. december 2002, refereret i TfS 2003.13. For så vidt angår  

 regionens henvisning til Landsskatterettens kendelse af 13. december 2000,  

 refereret i SKM2001.147.LSR /TfS 2001.254 har repræsentanten i øvrigt  

 bemærket,  

 at sagen for Landsskatteretten ikke drejede sig om fortolkning af begrebet  

 "varmt vand til rengøring og sterilisering af tanke og lukkede  

 produktionsanlæg,  

 hvor rengøringsvæskerne cirkuleres med pumper med en kapacitet på mindst 1  

 kW", men derimod alene om fortolkningen af begrebet  

 "genbrugsemballage" indeholdt i mineralolieafgiftslovens § 11, stk.  

 5, nr. 5, hvorfor Landsskatterettens bemærkninger i sagen ikke kan overføres  

 på  

 nærværende sag.
Repræsentanten har særligt vedr. den nærmere fortolkning af  

 begrebet "lukkede produktionsanlæg, hvor rengøringsvæskerne cirkuleres,  

 anført, at man som udgangspunkt må henholde sig til en naturlig sproglig  

 forståelse  

 at udtrykket "lukkede produktionsanlæg". Dette begreb er i sig selv  

 vagt.
Det er således klart, at anlæggene ikke kan være fuldstændigt lukkede  

 hele tiden.
Omvendt er det lige så klart, at produktionsanlæggene skal have  

 en  

 form for lukkethed, der adskiller dem fra andre produktionsanlæg.
Når det  

 derfor skal afgøres, hvorledes "lukkede og  

 "produktionsanlæg"  

 skal forstås, må lovens forarbejder inddrages i fortolkningen.
Lovens  

 forarbejder taler entydigt for en lempelig fortolkning, idet ministeren i  

 flere  

 udtalelser tydeligvis forudsætter, at en meget stor del af mejeriernes  

 energiforbrug til rengøringsformål er afgiftsfritaget.
Det taler også for en  

 lempelig fortolkning, at formålet med fritagelsen for mejeriernes  

 rengøringsprocesser navnlig er at sikre en høj grad af hygiejne.
Endvidere  

 taler udvidelsen af bestemmelsen til også at omfatte tanke for, at det er  

 lovgivningsmagtens intention, at lempelsen skal fortolkes udvidende.
Det er  

 som  

 følge heraf nærliggende at forstå bestemmelsen således, at hvor rengøringen  

 ikke foregår på traditionel vis ved spuling eller afvaskning af anlæggene,  

 men  

 foregår i selve anlæggene, finder fritagelsesreglen anvendelse, hvilket  

 eksempelvis er tilfældet ved rengøringsvæsker, der cirkuleres i CIP-systemet.  

 Lukkethedskravet skal således ses i relation til rengøringsprocessen, der er  

 anvendelsesområdet for reglen om fritagelse.
Regionens opfattelse af, at de  

 omhandlede bestemmelser sætter et krav om hermetisk lukkethed er ikke  

 korrekt,  

 idet afgørende er, at produktionsanlæggene i et vist omfang er lukkede,  

 således  

 at rengøringsprocessen ikke foregår på traditionel vis.
Alene en sådan  

 fortolkning vil bringe bestemmelsen i overensstemmelse med de meget klare  

 forarbejder, som domstolene vil tillægge afgørende betydning i en situation  

 som  

 den foreliggende, hvor lovbestemmelsens ordlyd ikke er ganske klar.
Herudover  

 foregår rengøringen af osteforme på kombinerede rengørings/efterpresseanlæg,  

 der må henregnes som en del af produktionsanlægget.
Endvidere har repræsentanten anført, at det ikke er de  

 rengjorte genstande, men derimod metoden, hvorpå denne rengøring foregår, som  

 er afgørende for, hvorvidt der kan opnås tilbagebetaling af afgift for varmt  

 vand til rengøring.
Hos klageren foregår rengøringen af osteforme mv. i  

 vaskemaskiner  

 efter det såkaldte CIP-princip, hvilket ikke kan sammenlignes med en  

 almindelig  

 vaskemaskine i husholdningen, idet der er tale om at rengøringsvæskerne  

 cirkuleres i et lukket system.
CIP-rengøring er direkte nævnt som  

 godtgørelsesberettiget i Punktafgiftsvejledningen for 2002, F.6.4.4. Den af  

 klageren anvendte CIP-rengøring ved rengøring af procesudstyr opfylder  

 således  

 betingelserne for tilbagebetaling af afgift efter mineralolieafgiftslovens §  

 11, stk. 5, nr. 3, 1. pkt. og gasafgiftslovens § 10, stk. 5, nr. 3, 1. pkt.
For så vidt angår spørgsmålet om, hvad der skal forstås ved  

 begrebet "produktionsanlæg" har repræsentanten bemærket, at  

 begreberne "produktionsanlæg" og "produktionsudstyr"  

 anvendes som synonymer i forarbejderne og lovteksten.
Med henvisning til de  

 meget klare motivudtalelser kan det således konstateres, at der med begrebet  

 "produktionsanlæg" forstås udstyr, der anvendes i  

 produktionsprocessen, uden at der kan opstilles nogen nærmere specifikke krav  

 vedrørende udstyrets karakteristika.
Spørgsmålet i forhold til rengøring af  

 omtalte ostehylder/osterammer mv., der rengøres via CIP-rengøring i omtalte  

 vaskemaskiner, er således i al enkelthed, hvorvidt der er tale om rengøring  

 af  

 procesudstyr.
At dette er tilfældet følger direkte af Landsskatterettens  

 kendelse af 15. juni 2000, offentliggjort i TfS 2000.643, vedr. bestemmelsen  

 i  

 gasafgiftslovens § 10, stk. 5, nr. 3. Uanset kendelsen vedrørte forhold på et  

 slagteri, må det for så vidt angår spørgsmålet om forståelsen at begrebet  

 "procesudstyr" og "produktionsudstyr", anses for  

 ligegyldigt, om hvorvidt der er tale om et mejeri eller slagteri, idet  

 begrebet  

 må forstås identisk i forhold til omtalte lovbestemmelse.
 Såfremt Landsskatteretten finder, at afgiftsfritagelsen er  

 betinget af, at rengøringen foregår i selve produktionsanlægget har  

 repræsentanten subsidiært gjort gældende, at rengøringen af osteformene  

 foregår  

 i selve produktionsanlægget, idet rengøringen sker i et kombineret  

 rengørings-  

 og efterpresseanlæg, hvilket fremgår af den fremlagte billeddokumentation.  

 Som  

 følge heraf er forbruget af varmt vand til denne rengøring  

 godtgørelsesberettiget.
 Landsskatteretten  

 skal udtale:
 I henhold til mineralolieafgiftslovens § 11, stk. 1, nr. 1,  

 samt gasafgiftslovens § 10, stk. 1, nr. 1, kan momsregistrerede virksomheder  

 få  

 tilbagebetalt afgiften af de i virksomheden forbrugte varer.
 Som en undtagelse hertil, kan der efter bestemmelserne i  

 mineralolieafgiftslovens § 11, stk. 4, og gasafgiftslovens § 10, stk. 4,  

    

  

 ikke ydes tilbagebetaling for afgiften af  

 varme og varer, der direkte eller indirekte anvendes til fremstilling af  

 varme,  

 som leveres fra virksomheden, rumvarme, eller varmt vand, jf. dog stk. 5.
 I henhold til mineralolieafgiftslovens § 11, stk. 5, nr. 3,  

 og gasafgiftslovens § 10, stk. 5, nr. 3, kan der ydes tilbagebetaling af  

 afgiften af varme og varer for bl.a. forbrug af varmt vand til rengøring  

 eller  

 sterilisering af tanke og lukkede produktionsanlæg, hvor rengøringsvæskerne  

 cirkuleres med pumper med en kapacitet på mindst 1 kW.
 I henhold til kuldioxidafgiftslovens § 9, stk. 4, nr. 1 og  

 5, kan tilbagebetaling efter stk. 1 ydes for det forbrug, der er fuldt ud  

 tilbagebetalingsberettiget efter § 11 i lov om energiafgift af  

 mineralolieprodukter m.v. samt efter § 10 i lov om afgift af naturgas og  

 bygas.
 Landsskatteretten finder, at anvendelsen af mineralolie og  

 gas til opvarmning af vandet i de omhandlede vaskeanlæg må anses som energi  

 forbrugt i virksomheden, jf. mineralolieafgiftslovens § 11, stk. 1, og  

 gasafgiftslovens § 10, stk. 1, men da det varme vand ikke er medgået til  

 produktionen af en vare, finder retten samtidig, at energiforbruget er  

 omfattet  

 af mineralolieafgiftslovens § 11, stk. 4, og gasafgiftslovens § 10, stk. 4.
Landsskatteretten finder herefter, at klageren alene kan  

 opnå godtgørelse af energiafgifterne til det her omhandlede forbrug, såfremt  

 forbruget er omfattet af en af de i mineralolieafgiftslovens § 11, stk. 5, og  

 gasafgiftslovens § 10, stk. 5, nævnte situationer, der udtømmende regulerer  

 de  

 tilfælde, hvor der på trods af, at energiforbruget er omfattet af stk. 4,  

 alligevel kan ydes godtgørelse af energiafgifterne.
Landsskatteretten finder  

 i  

 denne forbindelse, at den relevante bestemmelse for vurderingen heraf er  

 mineralolieafgiftslovens § 11, stk. 5, nr. 3, og gasafgiftslovens § 10, stk.  

 5,  

 nr. 3, idet ingen af de andre i bestemmelserne nævnte situationer kan finde  

 anvendelse.
Landsskatteretten finder med baggrund i det fremlagte  

 materiale, at anvendelsen af varmt vand i særskilte vaskeanlæg til rengøring  

 mv. af hylder og rammer ikke er omfattet af de nævnte bestemmelser.
Retten  

 har  

 herved henset til, at de omhandlede anlæg ikke kan karakteriseres som en tank  

 eller et lukket produktionsanlæg, hvor rengøringsvæskerne cirkuleres med  

 pumper  

 med en kapacitet på mindst 1 kW, da der for så vidt angår sidstnævnte ikke er  

 tale om anlæg, hvori produktionen af ost foregår, men derimod tale om særlige  

 anlæg, hvor rengøring af procesudstyr finder sted.
Derimod finder retten, at  

 forbruget af varmt vand til rengøringen af osteforme, der sker i et  

 kombineret  

 rengørings- og forpressanlæg er omfattet af mineralolieafgiftslovens § 11,  

 stk.  

 5, nr. 3, og gasafgiftslovens § 10, stk. 5, nr. 3, idet rengøringen her sker  

 i  

 selve produktionsanlægget.
Som følge heraf er klageren berettiget til  

 godtgørelse af energiafgifterne vedrørende dette forbrug.
Det overlades til  

 den  

 stedlige told- og skatteregion at foretage den nærmere talmæssige opgørelse.
 Den påklagede afgørelse vil herefter være at ændre.
