Skriftlig fremsættelse (6. februar  

 2002) Økonomi- og erhvervsministeren Herved tillader jeg mig for Folketinget at  

 fremsætte:
Forslag til lov om ændring af sømandsloven  

 og lov om sikkerhed til søs (Søfarendes hviletid m.v.,  

 indberetningspligt, anløbsforbud, lastning og losning af bulkskibe  

 samt hjemmel til betaling for syn af visse skibe) (Lovforslag nr.
L 80).
Forslaget er en delvis genfremsættelse af L 24  

 (ændring af sømandsloven og lov om sikkerhed til søs) og  

 L 25 (ændring af lov om sikkerhed til søs), der bortfaldt som  

 følge af folketingsvalget.
Der er dog foretaget visse tilpasninger af  

 forslagene.
Forslaget har til hensigt at fremme en tidssvarende og  

 effektiv brug af de offentlige synsressourcer.
Forslaget skaber derfor  

 hjemmel til at tage betaling for lovpligtige syn på visse typer af  

 skibe svarende til de lande, som vi normalt sammenligner os med.
Der vil i  

 forbindelse med finansloven for 2003 blive taget stilling til, hvordan denne  

 hjemmel skal anvendes.
Ligesom skatteministerens forslag om indførelse  

 af en tonnageskatteordning er der tale om en tilpasning af  

 søfartserhvervets vilkår til, hvad der er international praksis.  

 Under hensyntagen til fiskeriets særlige situation berører  

 forslaget ikke fiskeskibe.
 Forslaget giver i lighed med L 24 og L 25 hjemmel til at  

 implementere fem EU-direktiver om arbejdstid og hviletid for søfarende  

 og fiskere, om skærpet havnestatskontrol af udenlandske skibe samt om  

 øget sikkerhed ved lastning og losning af bulkskibe.
 Forslaget skaber samtidig grundlag for dansk ratifikation  

 af ILO-konvention nr. 180 om søfarendes arbejdstid og bemanding af  

 skibe samt Protokollen af 1996 til ILO-konvention nr. 147 om minimumsnormer i  

 handelsskibe.
De nærmere regler om hviletid og kontrollen heraf  

 vil blive fastsat i en bekendtgørelse, som vil blive drøftet  

 med erhvervets parter.
I lovforslagets bemærkninger er angivet  

 retningslinjer for bekendtgørelsens indhold.
 Jeg henviser i øvrigt til de bemærkninger,  

 der ledsager lovforslaget, og anbefaler det til Folketingets velvillige  

 behandling.
