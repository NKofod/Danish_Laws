Bekendtgørelse om ændring af  

 bekendtgørelse om statens uddannelsesstøtte (SU-bekendtgørelsen) § 1 I bekendtgørelse nr. 715 af 6. september 1999 om statens  

 uddannelsesstøtte foretages følgende ændringer:
 1. § 49 affattes således:
 »§ 49. Uddannelsessøgende kan få  

 uddannelsesstøtte til uddannelser i udlandet efter samme regler som  

 til uddannelser i Danmark med de ændringer, der følger af  

 §§ 50-61.
Stk. 2. Uddannelsessøgende kan ikke få  

 uddannelsesstøtte, hvis de får uddannelsesstøtte efter  

 uddannelseslandets regler.« 2. § 62, stk. 1, nr. 3, affattes  

 således:
 »3)	de er omfattet af lov om integration af udlændinge i Danmark  

 (integrationslov),«.
 3. § 62, stk. 1, nr. 6, ophæves.
 Nr. 7 bliver herefter nr. 6.
 4. § 94 affattes således:
 »§ 94. Uddannelsessøgende, der er begyndt på en  

 videregående uddannelse før den 15. marts 1988, og som er  

 indplaceret i det klippekort for videregående uddannelser, der var  

 gældende for perioden fra den 1. august 1989 til den 31. december 1992,  

 med en støttetid på sædvanlig studietid med tillæg  

 af 1 år, har til den uddannelse, de var i gang med den 1. januar 1996,  

 en støttetid, der svarer til den normerede uddannelsestid for  

 uddannelsen med fradrag og tillæg efter stk. 2-4.
 Stk. 2. I støttetiden fratrækkes:
 1)	Klip, der tidligere er brugt til videregående uddannelse i de  

 klippekort, der har været gældende siden den 1. august 1989.
2)	Klip, der svarer til det antal måneder, hvor den  

 uddannelsessøgende efter indplaceringen i klippekortet efter de  

 regler, der var gældende i perioden fra den 1. august 1989 til den 31.  

 december 1992, til videregående uddannelse, der giver ret til  

 uddannelsesstøtte, har fået a)	uddannelsesgodtgørelse, b)	orlovsydelse til uddannelse, c)	fast revalideringsydelse, d)	revalideringsydelse eller e)	uddannelsesydelse, hvis den uddannelsessøgende begyndte  

 på uddannelsen efter den 13. december 1988.
 3)	Forskellen i måneder (klip) mellem den normerede studietid i  

 den uddannelse, den uddannelsessøgende blev indplaceret med i det  

 klippekort for videregående uddannelser, der var gældende fra den  

 1. august 1989 til den 31. december 1992, og den støttetid i  

 måneder, den studerende fik på indplaceringstidspunktet.  

 Støttetiden, der blev tildelt på indplaceringstidspunktet, var  

 forskellen mellem sædvanlig støttetid plus et år og  

 indskrivningsperioder i måneder før  

 indplaceringstidspunktet.
 Stk. 3. Støttetiden tillægges klip, som  

 støttetiden i videregående uddannelse i de klippekort, der har  

 været gældende siden den 1. august 1989, er blevet  

 forlænget med på grund af:
1)	sygdom, 2)	fødsel og adoption, 3)	aftjening af værnepligt, 4)	udførelse af videnskabeligt arbejde, 5)	arbejde, der er pålagt den uddannelsessøgende efter  

 styrelseslovgivningen, 6)	rådsarbejde, 7)	arbejde vedrørende de uddannelsessøgendes sociale og  

 uddannelsesmæssige forhold eller 8)	andre særlige forhold.
Stk. 4. Månederne efter stk. 2, nr. 2,  

 trækker kun fra, hvis de ikke allerede er omregnet til klip og trukket  

 fra efter stk. 2, nr. 1.« 5. I bilagets afsnit A, nr. 4, litra a, ændres  

 »Naturfag/fysik-kemi« til: »Naturfag/matematik C, fysik C og kemi C«.
§ 2 Bekendtgørelsen træder i kraft den 1. august 2000. § 1, nr.  

 2, har virkning fra den 1. juli 2000.
