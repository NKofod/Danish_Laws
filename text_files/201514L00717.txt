Betænkning afgivet af Social- og Indenrigsudvalget den 28. april 2016 Betænkning over Forslag til lov om supplerende bestemmelser til forordning om elektronisk identifikation og tillidstjenester til brug for elektroniske transaktioner på det indre marked [af finansministeren (Claus Hjort Frederiksen)]:
1 Ændringsforslag Finansministeren har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 11. februar 2016 og var til 1. behandling den 15. marts 2016. Lovforslaget blev efter 1. behandling henvist til behandling i Social- og Indenrigsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og finansministeren sendte den 13. november 2015 dette udkast til udvalget, jf.
SOU alm. del  bilag 63. Den 12. februar 2016 sendte finansministeren de indkomne høringssvar og et notat herom til udvalget.
Spørgsmål Udvalget har stillet 3 spørgsmål til finansministeren til skriftlig besvarelse, som denne har besvaret.
2. Indstilling Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af finansministeren, tiltrådt af udvalget:
 1) Efter »på det danske marked,« indsættes: »og«.
[Sproglig præcisering] Til § 6 2) I stk. 1, nr. 3, indsættes efter »Digitaliseringsstyrelsen« ordene: »om forhold inden for eIDAS-forordningens eller denne lovs anvendelsesområde.« [Præcisering af det strafbelagte område] Bemærkninger Til nr. 1 Det understreges, at tillidstjenesteudbyderne skal udbyde tillidstjenester på det danske marked og være omfattet af eIDAS-forordningen.
Til nr. 2 Det understreges, at alene afgivelse af urigtige oplysninger til Digitaliseringsstyrelsen om forhold inden for eIDAS-forordningens eller denne lovs anvendelsesområde er omfattet af sanktionsbestemmelsen.
Karin Nødgaard (DF) nfmd.
Susanne Eilersen (DF) Karina Adsbøl (DF) Jan Rytkjær Callesen (DF) Dorthe Ullemose (DF) Karina Due (DF) Jakob Engel-Schmidt (V) Carl Holst (V) Jane Heitmann (V) Hans Andersen (V) Thomas Danielsen (V) Anni Matthiesen (V) Henrik Dahl (LA) Laura Lindahl (LA) Anders Johansson (KF) Karen J.
Klint (S) Malte Larsen (S) Orla Hav (S) Pernille Rosenkrantz-Theil (S) fmd.
Troels Ravn (S) Trine Bramsen (S) Yildiz Akdogan (S) Rune Lund (EL) Pernille Skipper (EL) Torsten Gejl (ALT) Marianne Jelved (RV) Andreas Steenberg (RV) Trine Torp (SF) Karsten Hønge (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
