Selvstændig erhvervsdrivende   

 ophørspension - aktiv/passiv virksomhed Spørgsmål Kan A indskyde  

 ejendomsavance og genvundne afskrivninger ved afståelse af ejendommen  X  

  på en ophørspension efter bestemmelserne i pensionsbeskatningslovens §  

 15 A.
Svar Ja, se  

 sagsfremstilling og begrundelse Beskrivelse af de faktiske forhold A overtog i 1992  

 "Y Anlægsgartneri". Virksomheden har været drevet fra ejendommen X,  

 der er en 100% erhvervsejendom.
 Ejendommen er vurderingsmæssigt registreret som en fabriks- og  

 lagerejendom.
 Pr. 1. januar  

 2003 afstod A "Y Anlægsgartneri" til "Y Anlægsgartneri  

 ApS"  

 med A og H Finans ApS som ejere, hver med 50% af anparterne.
 A arbejder  

 fortsat i "Y  Anlægsgartneri ApS" på fuld tid.
 A beholdt  

 ejendommen X, der blev lejet ud til "Y Anlægsgartneri ApS".
 Reglerne i  

 virksomhedsskatteordningen anvendes i forbindelse med  

 udlejningsvirksomheden.
 Med virkning pr.  

 1. januar 2005 afstod A primo 2005 sin anpartsbeholdning til H Finans ApS -  

 til  

 indre værdi iflg. årsrapporten for 2004 for "Y Anlægsgartneri ApS".
 Pr. 1. oktober  

 2005 har A solgt ejendommen X til et af H nystiftet selskab - H Ejendomme  

 ApS.
SKATs indstilling  

 og begrundelse Pensionsbeskatningslovens  

 §  

 15 A  

 blev indført  

 ved lov nr. 1282 af 20. december 2000. Loven har virkning for hel eller  

 delvis  

 afståelse af erhvervsmæssig virksomhed, der finder sted i indkomståret 2001  

 eller senere indkomstår.
Formålet med  

 indførelsen af pensionsbeskatningslovens §  

 15 A  

 er at forbedre mulighederne for, at de berørte  

 personer kan anvende den skattepligtige fortjeneste fra afståelsen af  

 virksomheden til at skaffe sig en efter forholdene mere passende  

 pensionsopsparing.
Personerne er karakteriseret ved, at de igennem en længere  

 erhvervsaktiv periode har haft erhvervsvirksomheden som økonomisk centrum for  

 deres livsinteresser.
De pågældende har typisk prioriteret investeringer i  

 virksomheden højere end pensionsopsparing i traditionel forstand, og hvis der  

 i  

 det hele taget er foretaget sådan pensionsopsparing, er denne ofte beskeden  

 sammenlignet med de oparbejdet værdier i virksomheden og med personernes  

 hidtidige indtægtsforhold.
 Den selvstændig  

 erhvervsdrivende kan i alt højst indbetale 2.249.800 kr. i 2005-niveau.  

 Beløbet  

 reguleres efter personskattelovens § 20 og er angivet i 1987-niveau til  

 1.372.650 kr.
 Persongruppen,  

 som omfattes af lovbestemmelsen, er personer, som er fyldt 55 år og har  

 drevet  

 selvstændig erhvervsvirksomhed, samt personer, der har drevet virksomhed i  

 selskabsform som hovedaktionær eller hovedanpartshaver.
Det er en  

 betingelse for at oprette en pensionsordning efter pensionsbeskatningslovens  

 §  

 15 A, stk. 1 og 2, at personen har drevet selvstændig  

 virksomhed.
Virksomheden skal være drevet i en periode på mindst 10 år inden  

 for de seneste 15 år forud for det indkomstår, hvor ordningen oprettes.
Der  

 skal ligeledes være tale om selvstændig erhvervsmæssig virksomhed i  

 forbindelse  

 med afståelsen af virksomheden.
Der skal efter §  

 15 A  

 stk. 3 og 4  

 være tale om en reel erhvervsvirksomhed, dvs. at virksomheden ikke må have  

 været en såkaldt pengetank.
Sker afståelsen den 1. juli 2002 eller senere,  

 forstås der ved en såkaldt pengetank en virksomhed, som i "overvejende  

 grad"  

 udøver aktiviteter som passiv pengeanbringelse og/eller udlejning af fast  

 ejendom.
Den nedennævnte tilladte procentsats for passiv virksomhed blev ved  

 denne lejlighed fastsat til 50 pct.
 Bortforpagtning  

 af fast ejendom som nævnt i vurderingslovens § 33, stk. 1 og 7, dvs.  

 bortforpagtning  

 af land- og skovbrugsejendomme, gartnerier, planteskoler og frugtplantager,  

 anses ikke for passiv pengeanbringelse.
I perioden 1992  

 - 2002 drev A erhvervsmæssig virksomhed i personligt regi.
Perioden  

 overstiger  

 10 år.
I perioden 2003  

 - 2004 var A hovedanpartshaver - som nævnt i aktieavancebeskatningslovens § 4  

 -  

 i et selskab, der drev erhvervsmæssig virksomhed fra A's ejendom.
Perioden  

 udgør 2 år.
 A opfylder  

 derfor bestemmelserne i  

 15 A, stk. 2, idet  

 han i over 10 år inden for de seneste 15 år forud for det indkomstår, hvori  

 pensionsordningen oprettes (1992 - 2004), har drevet "reel"  

 erhvervsmæssig  

 virksomhed i lovens forstand.
I ophørsåret  

 2005 blev der drevet passiv virksomhed omfattet af § 15A, stk. 3 og 4.  

 Virksomheden  

 omfattede udlejning af ejendommen X.
Ejendommen er ikke registreret som  

 værende  

 omfattet af vurderingslovens § 33 stk. 1, ligesom ejendommen ikke er udlejet  

 til et selskab, hvor A er hovedaktionær.
Af ovennævnte grunde, er der tale om  

 passiv virksomhed.
 A har derfor  

 ikke på den konkrete afståelsesdato drevet "reel" erhvervsmæssig  

 virksomhed, og opfylder derfor ikke umiddelbart ordlyden i §15 A, stk. 1 om  

 afståelse af en erhvervsmæssig virksomhed.
 Overgangen fra  

 reel til passiv virksomhed er begrundet i afståelsen af anparterne i "Y  

 Anlægsgartneri ApS".
Under hensyn  

 til, at det er samme virksomhed (udlejning af fast ejendom), der overgik fra  

 reel til passiv virksomhed i afhændelsesåret 2005, må der derfor gives  

 sælgeren  

 en hvis respittid inden den passive virksomhed afhændes.
Henset til at  

 perioden  

 med passiv virksomhed i afhændelsesåret er under 12 måneder indstiller told-  

 og  

 skatteforvaltningen at bestemmelsen i § 15A stk. 1, jf. §  

 15 A, stk. 4, 1. pkt. under de foreliggende omstændigheder  

 kan anses for opfyldt.
 Told- og  

 skatteforvaltningen indstiller herefter, at der kan svares "ja" på  

 det stillede spørgsmål.
Skatterådets afgørelse og begrundelse Skatterådet  

 tiltræder told- og skatteforvaltningens indstilling.
SKATs  

 supplerende bemærkninger For at anvende  

 reglerne skal der bl.a. være tale om en aktiv (reel) virksomhed ved  

  

 salget,  

 jf. §  

 15 A, stk. 1, jf.  

 stk. 3 og sælgeren skulle tidligere have drevet aktiv (reel) erhvervsmæssig  

 virksomhed i en sammenhængende periode på mindst10 år forud for det  

 indkomstår,  

 hvori pensionsordningen oprettes, jf. §  

 15 A, stk. 2, jf. stk. 3.
 I forbindelse  

 med lovens tilblivelse besvarede skatteministeren bl.a. et spørgsmål fra  

 advokatsamfundet således:
"Reglerne  

 vil kunne anvendes af hovedaktionærer, som har drevet virksomhed via et  

 holdingselskab, hvis betingelserne for, at der er tale om reel  

 erhvervsvirksomhed, er opfyldt.
Det kan f.eks. være tilfældet, hvis  

 holdingselskabet ejer mere end 25 pct. af et reelt erhvervsaktivt  

 datterselskab.
Er driftsvirksomheden solgt fra, vil hovedaktionæren ikke  

 kunne  

 anvende reglerne.
Af samme grund  

 er det en betingelse for hovedaktionærers brug af ordningen, at selskabet  

 likvideres i umiddelbar tilknytning til virksomhedsoverdragelsen." Det blev  

 imidlertid ikke nærmere beskrevet, hvor lang tid der må gå mellem at  

 holdingselskabet er blevet "pengetankvirksomhed" (passiv  

 virksomhed)  

 og "pengetanken" blev likvideret.
For så vidt  

 angår den sammenhængende 10 års periode nåede Ligningsrådet i  


  

 SKM2003.186.LR  


  

 frem til, at reglerne om ophørspension kan anvendes, selvom der opstår en  

 passiv (ikke reel) virksomhedsperiode, blot der ikke går mere end 12 måneder,  

 fra den ene virksomhed ophører, til den anden påbegyndes.
Der kunne således  

 ikke stilles krav om, at der blev drevet virksomhed både ved indkomstårets  

 begyndelse 1. januar og slutning 31. december i de relevante indkomstår.
Ved lov nr. 423  

 af 6/6 2005 blev 10 års reglen i §  

 15 A, stk. 2 ændret  

 til, at der skulle være tale om mindst 10 år inden for de seneste 15 år forud  

 for det indkomstår, hvori pensionsordningen oprettes, og det blev yderligere  

 pointeret, at det ikke er et krav, at perioden skal udgøre en sammenhængende  

 periode på mindst 10 år.
Herved blev Ligningsrådets praksis vedrørende  

 beregningen af 10 års perioden lovfæstet og udvidet.
I forbindelse  

 med lovens tilblivelse svarede skatteministeren bl.a.
Dansk  

 Landbrugsrådgivning  

 således:
"Med  

 forslaget om, at man skal have drevet virksomhed i mindst 10 af de seneste 15  

 år, vil der dog fremover være plads til, at virksomheden i op til 5 år af de  

 15  

 år i overvejende grad har bestået i finansiel virksomhed eller udlejning af  

 fast ejendom.
Ved afgørelsen efter §  

 15 A, stk. 4, af, om der er tale om "reel  

 erhvervsvirksomhed", anvendes de seneste 3 eksisterende regnskabsår.
Ved  

 beregningen for et givet år, hvor der eksempelvis i de foregående to år ikke  

 har været drevet erhvervsvirksomhed, indgår i stedet de to regnskabsår før da  

 i  

 beregningen.
Foreligger der ingen regnskabsår før da hvilket også er  

 tilfældet  

 når en erhvervsvirksomhed påbegyndes fra første færd kan beregningen alene  

 foretages med udgangspunkt i det seneste regnskabsår." Der er ved  

 lovændringen ikke ændret på det forhold, at der på salgstidspunktet skal  

 foreligge reel erhvervsmæssig virksomhed.
 I situationer,  

 hvor den ureelle virksomhed opstår som følge af, at den reelle virksomhed  

 sælges  

 fra, som omtalt ovenfor i skatteministerens svar til advokatsamfundet og som  

 i  

 nærværende sag, bør der imidlertid tilstås sælgeren en vis respittid til at  

 afhænde den nu ureelle virksomhed, uden det får den konsekvens, at sælgeren  

 ikke kan anvende reglerne om ophørspension.
I nærværende sag  

 har skatteyderen afhændet den aktive virksomhed med virkning fra 1.januar  

 2005  

 og derefter afhændet sin ejendom pr. 1. oktober 2005. Der er således gået 9  

 måneder.
I  


  

 SKM2003.186.LR  


  

 godkendte Ligningsrådet, at den inaktive periode kunne udstrækkes til 12  

 måneder.
