Ændringsforslag stillet den 20. december 2021 Ændringsforslag til 3. behandling af Forslag til lov om fastsættelse af udgiftslofter for stat, kommuner og regioner for finansåret 2025 [af finansministeren (Nicolai Wammen)]:
Til § 1 Af finansministeren:
 1) I stk. 1 ændres »531,2« til: »531,8«, og »237,7« ændres til: »238,3«.
[Ændringer som følge af aftale om flere og bedre uddannelsesmuligheder i hele Danmark, aftale om miljøinitiativer i grønne byer og en hovedstad i udvikling og aftale om finansloven for 2022] Bemærkninger Til nr. 1 Det foreslås på baggrund af aftale om flere og bedre uddannelsesmuligheder i hele Danmark, aftale om miljøinitiativer i grønne byer og en hovedstad i udvikling og aftale om finansloven for 2022 at ændre udgiftslofterne for staten for finansåret 2025.
 De foreslåede ændringer afspejler virkningerne af de konkrete initiativer i aftale om flere og bedre uddannelsesmuligheder i hele Danmark, aftale om miljøinitiativer i grønne byer og en hovedstad i udvikling og aftale om finansloven for 2022. Et dokumentationsnotat vedrørende de konkrete korrektioner findes på Finansministeriets hjemmeside til understøttelse af Folketingets behandling af lovforslaget.
