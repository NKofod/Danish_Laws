Fremsat den 24. februar 2005 af  

 økonomi‑ og erhvervsministeren (Bendt Bendtsen) Forslag til Lov  

 om ændring af lov om midlertidig, kontraktbetinget driftsstøtte til bygning  

 af  

 visse skibstyper (Forlængelse  

 af loven) § 1 I lov nr. 305 af 30. april 2003 om midlertidig,  

 kontraktbetinget driftsstøtte til bygning af visse skibstyper foretages  

 følgende ændring:
 1.  

  

 I  

  

 § 2, stk. 1,  

  

 ændres »31. marts 2004«  

 til »31. marts 2005«.
§ 2 Økonomi- og erhvervsministeren fastsætter tidspunktet  

 for lovens ikrafttræden.
Bemærkninger til lovforslaget Almindelige bemærkninger 1. Den gældende lov Lov nr. 305 af 30. april 2003 om midlertidig støtte til  

 bygning af visse skibstyper gav grundlaget for administrationen af  

 mulighederne  

 i EF-forordning nr. 1177/2002 af 27. juni 2002 om en midlertidig defensiv  

 ordning  

 for skibsbygningsindustrien.
Loven gav mulighed for at yde midlertidig støtte  

 til nybygningskontrakter, der er indgået i perioden fra 1. januar 2003 til og  

 med den 31. marts 2004.
2. Baggrunden for ændringsforslaget EUs ministerråd vedtog med forordning (EF) nr. 502/2004 af  

 11. marts 2004 om ændring af forordning (EF) nr. 1177/2002 om en midlertidig  

 defensiv ordning for skibsbygningsindustrien at forlænge muligheden for at  

 yde  

 en midlertidig defensiv støtte til skibsbygningsindustrien.
Beslutningen er  

 begrundet i Kommissionens tosporede strategi over for Sydkoreas unfair  

 handelspraksis, hvor EU dels har indledt en klagesag i WTO mod Sydkorea og  

 dels  

 har indført en midlertidig defensiv støtteordning.
Kommissionen har fundet  

 det nødvendigt  

 at forlænge den midlertidige ordning, fordi WTO-sagen først forventes  

 endeligt  

 afsluttet i foråret 2005.
 Den tidligere forordning udløb den 31. marts 2004. Den nye  

 forordning indebærer, at den midlertidige defensive ordning kan forlænges med  

 endnu et år, det vil sige til den 31. marts 2005; derudover er der ikke sket  

 ændringer i den oprindelige forordning.
 Da det nu efter vedtagelsen i EU af forlængelsen af den  

 midlertidige støtte kan konstateres, at de EU-lande (især Tyskland), som  

 Danmark konkurrerer med, har udnyttet muligheden for at forlænge den  

 midlertidige driftsstøtte, finder regeringen, at den af konkurrencehensyn bør  

 forlænge muligheden for støtte til den danske skibsbygningsindustri.
 Der sker ingen ændringer i administrationen af ordningen.
3. Økonomiske konsekvenser for stat, amter og  

 kommuner Lovforslaget indebærer en forventet statslig merudgift i 2005  

 på 460 mio. kr.
Aktstykke om etablering af en tilsagnsramme vil blive  

 forelagt  

 Folketingets Finansudvalg.
Finansieringen forventes at blive tilvejebragt ved  

 aflejrede støttemidler i Danmarks Skibskreditfond, som i forbindelse med  

 modernisering af Danmarks  

 Skibskreditfond betales til staten i henhold til aftale herom af 17. januar  

 2005 mellem økonomi- og erhvervsministeren, Danmarks Skibskreditfond og  

 Danmarks Nationalbank.
Tilsagn om støtte vil blive givet med forbehold for  

 tilvejebringelse af finansieringen gennem modernisering af Skibskreditfonden.  

 Værftsbranchen er bekendt hermed.
4. Administrative konsekvenser for stat, amter og  

 kommuner Administrationen af kontraktbetinget driftsstøtte varetages  

 af økonomi- og erhvervsministeren, Erhvervs- og Byggestyrelsen.
I medfør af  

 den  

 gældende lov er der udstedt en bekendtgørelse nr. 995 af 8. december 2003 om  

 administration af loven.
Til administration til afvikling af tidligere  

 ordninger var der afsat ca. 0,7 årsværk.
Administrationen af den forlængede  

 ordning forventes foretaget inden for den eksisterende ramme.
 Forslaget vurderes ikke at have administrative konsekvenser  

 for amter og kommuner.
5. Økonomiske og administrative konsekvenser for  

 erhvervslivet Med forlængelse af støtte til skibsbygningsindustrien er  

 der tilstræbt en mere fair konkurrence på det globale marked inden for de  

 berørte skibssegmenter.
Det forventes, at støtten kan medvirke til at sikre  

 bygning af et antal nye skibe på de danske værfter og dermed fastholde  

 beskæftigelsen i den danske værftsindustri og tilhørende underleverandører  

 frem  

 til i hvert fald 2009.
Administrationen for erhvervslivet forudsættes ikke at  

 blive berørt i forhold til den gældende ordning, hvor den administrative  

 byrde  

 for erhvervslivet er beskeden.
I dag skal det værft, der søger om tilsagn om  

 driftsstøtte, som minimum oplyse værftets navn, skibstypen, størrelse,  

 byggenummer, reder og dennes hjemland, kontraktdato, kontraktvaluta,  

 kontraktværdi før støtte, afleveringsdato og eventuelle forbehold i  

 kontrakten.  

 Endvidere skal værftet ledsage ansøgningen med oplysninger om konkurrence om  

 det pågældende projekt fra et koreansk værft enten i form af et konkret  

 tilbud  

 eller en redererklæring og en mæglererklæring.
Yderligere oplysninger, der  

 skønnes fornødne til vurderingen af en ansøgning om støtte, kan kræves.
 Der forventes ingen økonomiske konsekvenser i forhold til  

 den øvrige del af erhvervslivet.
6. Miljømæssige konsekvenser Ændringsforslaget vurderes ikke at have miljømæssige  

 konsekvenser.
7. Administrative konsekvenser for borgerne Ændringsforslaget vurderes ikke at have konsekvenser for  

 borgerne.
8. Forholdet til EU-retten Ændringsforslaget skal anmeldes til Europa-Kommissionen  

 efter reglerne for statsstøtte.
Lovforslaget kan først sættes i kraft, når  

 Kommissionens godkendelse foreligger.
9. Høring Ændringsforslaget har været sendt i høring hos  

 Arbejderbevægelsens Erhvervsråd, CO-industri, Danmarks Rederiforening, Dansk  

 Industri, Danske Maritime, Danmarks Nationalbank, Danmarks Skibskreditfond,  

 Finansrådet, Rederiforeningen for mindre skibe, Rederiforeningen af 1895,  

 Skibs- og Bådebyggeriernes Arbejdsgiverforening, Finansministeriet,  

 Udenrigsministeriet og Statsministeriet.
Samlet vurdering af lovforslagets  

 konsekvenser Positive Konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, amter og kommuner Ingen Statslige udgifter på 460 mio. kr. i 2005, der kompenseres  

 ved indtægter fra omdannelse af Skibskreditfonden til et aktieselskab Administrative konsekvenser for stat, amter og kommuner Ingen Administrationen af ordningen kan afholdes inden for  

 Erhvervs- og Byggestyrelsens bestående bemanding.
Økonomisk og administrative konsekvenser for erhvervslivet Forbedret konkurrenceevne på det globale skibsbygningsmarked  

 inden for de berørte skibssegmenter Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget skal anmeldes til Europa-Kommissionen efter  

 reglerne for statsstøtte, og forordningerne 502/2004, 1177/2002 og 1540/98  

 har jfr. artikel 240 i EF-traktaten umiddelbar gyldighed Bemærkninger til lovforslagets enkelte bestemmelser Til § 1 Forordning nr. 1177/2002 af 27. juni 2002 om midlertidig  

 støtte til visse skibstyper udløb den 31. marts 2004, men EUs  

 ministerråd  

 besluttede med forordning (EF) nr. 502/2004 af 11. marts 2004 at forlænge  

 forordningen  

 i endnu et år indtil den 31. marts 2005.
 Ændringsforslaget følger forordningens etårige forlængelse,  

 hvorfor loven foreslås forlænget frem til 31. marts 2005.
Til § 2 Forlængelsen af loven skal anmeldes til og godkendes af  

 Europa-Kommissionen efter reglerne om statsstøtte, før den kan sættes i  

 kraft.  

 Det foreslås, at økonomi- og erhvervsministeren, når Kommissionens  

 godkendelse  

 foreligger, ved bekendtgørelse fastsætter tidspunktet for ikrafttrædelsen af  

 loven.
