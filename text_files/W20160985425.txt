Pressenævnets kendelse i sag nr. 16-70-01012 Klage over lederartikel om SU-modtagere behandles ikke En person har klaget over en lederartikel i Kristeligt Dagblad, der generelt omtaler modtagere af Statens Uddannelsesstøtte.
Da klager ikke selv er nævnt ved navn i artiklen, afvises klagen på grund af manglende retlig interesse.
 Pressenævnets formand udtaler:
 Der er klaget over en lederartikel, der generelt omtaler modtagere af Statens Uddannelsesstøtte (SU-modtagere). [Klager] er ikke selv nævnt ved navn i artiklen.
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] hverken direkte eller indirekte personligt er omtalt i artiklerne, har han ikke en sådan interesse, at der er grundlag for at behandle klagen.
Det forhold, at han eventuelt måtte være en af de flere tusinde omtalte SU-modtagere, ændrer ikke herved.
 Klagen afvises herefter, jf. medieansvarsloven § 43, stk. 2, nr. 2.
 [Klager] har klaget til Pressenævnet over Kristeligt Dagblads leder Skær ned på de unges SU bragt den 23. august 2016 på kristeligt-dagblad.dk og den 24. august 2016 i papirudgaven, idet han mener, at god presseskik er tilsidesat.
 I lederartiklen, der generelt omtaler modtagere af Statens Uddannelsesstøtte, fremgår bl.a. følgende:
 [] Udgiften til SU er vokset fra 10 til 20 milliarder kroner, og en tredjedel af de penge går til unge på ungdomsuddannelser, heraf rigtig mange gymnasieelever.
De bor næsten alle hjemme hos deres forældre, og det er ikke for ingenting, at deres SU er blevet dømt café-penge. [] [Klager] har til støtte for klagen bl.a. anført, at avisen ikke adskiller studerende på videregående uddannelser og studerende på ungdomsuddannelser.
Det er ikke korrekt, at størstedelen af alle SU-modtagerne bor hjemme.
Ifølge publikationen SU-støtte & SU-gæld 2011 fra Uddannelses- og Forskningsministeriet gælder det kun studerende på ungdomsuddannelser.
Ifølge klager viser publikationen, at 117.869 studerende bor hjemme, mens 275.631 studerende bor ude.
 Pressenævnets formand udtaler:
 Der er klaget over en lederartikel, der generelt omtaler modtagere af Statens Uddannelsesstøtte (SU-modtagere). [Klager] er ikke selv nævnt ved navn i artiklen.
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] hverken direkte eller indirekte personligt er omtalt i artiklerne, har han ikke en sådan interesse, at der er grundlag for at behandle klagen.
Det forhold, at han eventuelt måtte være en af de flere tusinde omtalte SU-modtagere, ændrer ikke herved.
 Klagen afvises herefter, jf. medieansvarsloven § 43, stk. 2, nr. 2.
 Afgjort den 29. august 2016.
