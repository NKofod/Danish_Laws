 I henhold til § 5, stk. 2, i lov om frikommuner, jf.
 lovbekendtgørelse nr. 571 af 8. august 1990, som ændret ved lov nr.
 338 af 6. juni 1991 meddeles:
§ 1.  Undervisnings- og forskningsministeren og  

 indenrigsministeren har henholdsvis den 10. juli 1991 og den 13. august 1991  

 godkendt frikommuneregulativ nr. 1 a om ændring af frikommuneregulativ nr. 1  

 for styrelsen af Ballerup Kommunes skolevæsen og virksomhed efter lov om  

 fritidsundervisning, jf. § 16, stk. 1, i lov om frikommuner, jf.  

 lovbekendtgørelse nr. 571 af 8. august 1990, som ændret ved lov nr. 338 af 6.  

 juni 1991. På undervisnings- og forskningsministerens område indebærer  

 ændringen, at de bestemmelser i frikommuneregulativ nr. 1, der er blevet  

 overflødiggjort som følge af ændringer i skolestyrelsesloven og  

 folkeskoleloven, jf. lov nr. 348 af 24. maj 1989, ophæves.
På  

 indenrigsministerens område indebærer ændringen, at § 16, stk. 13, i lov om  

 kommunernes styrelse jf. lovbekendtgørelse nr. 485 af 21. juni 1991 fraviges  

 i det omfang, det fremgår af regulativets § 1, nr. 2.
 § 2.  Det i § 1 nævnte frikommuneregulativ træder i  

 kraft den 1. september 1991. Frikommuneregulativet bortfalder den 31.  

 december 1993.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jf. lov om  

 kommunernes styrelse, § 8, stk. 4.
Undervisnings- og Forskningsministeriet,  

 den 22. august 1991 P.M.V.
 E.B.
