 I henhold til allerhøjeste resolution af 19. marts 1982 har Danmark  

 ratificeret den i Svendborg den 25. august 1981 undertegnede overenskomst  

 mellem Danmark, Finland, Norge og Sverige om godkendelse af erhvervsudøvelse  

 for visse personalegrupper inden for sundhedsvæsenet og veterinærvæsenet.
 Overenskomsten har følgende ordlyd:
OVERENSKOMST MELLEM DANMARK, FINLAND, NORGE OG SVERIGE OM GODKENDELSE  

 AF ERHVERVSUDØVELSE FOR VISSE PERSONALEGRUPPER INDEN FOR SUNDHEDSVÆSENET OG  

 VETERINÆRVÆSENET Danmark, Finland, Norge og Sverige, nedenfor benævnt som de kontraherende  

 stater, som den 22. maj 1954 har indgået overenskomst om fælles nordisk  

 arbejdsmarked, som finder, at muligheden for fri bevægelighed mellem de nordiske  

 stater for de personalegrupper inden for sundhedsvæsenet og veterinærvæsenet,  

 for hvilke der gælder særlige nationale krav om godkendelse, vil være til  

 gavn for den medicinske og sociale udvikling i disse stater, som finder, at de forskellige staters offentligt regulerede  

 uddannelser af disse personalegrupper i de fleste tilfælde er ligeværdige, og som vil tilstræbe en tilstrækkelig uddannelseskapacitet for de  

 nævnte personalegrupper i hver kontraherende stat samt en så ensartet  

 uddannelse og lovgivning som muligt for disse grupper, har indgået overenskomst om følgende.
Anvendelsesområde Artikel 1 Denne overenskomst finder anvendelse på erhvervsudøvere, som er statsborgere i en af de kontraherende stater eller i Island, og som tilhører en af de nedenfor nævnte personalegrupper.
--------------------------------------------------------------------- --------------------------------------------------------------------- Almindelig regel om godkendelse af ehvervsudøvere i anden  

 kontraherende stat Artikel 2 Den, som i en af de kontraherende stater har legitimation, autorisation  

 eller anden ligestillet form for retlig godkendelse som erhvervsudøver, som  

 opregnet i artikel 1, skal have ret til på de i denne overenskomst fastsatte  

 betingelser at få godkendelse i enhver af de øvrige stater, der har  

 bestemmelser om sådan godkendelse.
 Tilsvarende gælder dels for den, der har ansættelse som provisor eller er  

 berettiget til at få ansættelse som sådan i nogen af staterne, dels for den,  

 som uden at være provisor har ret til at ekspedere recept på apotek (d.v.s.  

 farmaceut i Finland, reseptar i Norge og receptarie i Sverige).
 Erhvervsudøvere, som er blevet uddannet i en kontraherende stat, som ikke  

 har bestemmelse om godkendelse af det pågældende erhverv, skal i de tilfælde,  

 som angives i artiklerne 10-19, have ret til at få godkendelse i de  

 kontraherende stater, hvor en sådan godkendelse kræves.
 I særligt bilag er opregnet, i hvilke stater og for hvilke  

 personalegrupper der gælder bestemmelser om godkendelse ved overenskomstens  

 ikrafttræden.
Særlige betingelser som kan kræves for godkendelse Betingelser vedrørende samtlige personalegrupper Artikel 3 En kontraherende stat kan som betingelse for godkendelse kræve, at  

 ansøgeren har tilfredsstillende kendskab til lovgivning og administrative  

 forskrifter af betydning for vedkommendes erhvervsudøvelse i staten.
Artikel 4 Danmark, Norge og Sverige kan som betingelse for godkendelse kræve, at en  

 ansøger har tilfredsstillende kendskab til det danske, norske eller svenske  

 sprog.
 Finland kan som betingelse for godkendelse kræve, at en ansøger har  

 tilfredsstillende kendskab til det finske sprog.
Betingelser vedrørende særlige personalegrupper Artikel 5 En kontraherende stat kan som betingelse for godkendelse som læge  

  kræve, at ansøgeren har gennemgået en klinisk uddannelse af tilsvarende  

 længde, som kræves for at få adgang til selvstændigt virke som læge i denne  

 stat.
Artikel 6 En kontraherende stat kan som betingelse for godkendelse som  

provisor eller receptarie kræve, at ansøgeren har gjort  

 tjeneste i højst 3 måneder på apotek i staten.
Artikel 7 En kontraherende stat kan som betingelse for godkendelse som  

jordemoder kræve, at ansøgeren i højst 6 måneder har udført praktisk  

 jordemodertjeneste i staten under ledelse af en der godkendt jordemoder.
Artikel 8 En kontraherende stat kan som betingelse for godkendelse som  

sundhedsplejerske kræve, at ansøgeren har udført højst 1 måneds  

 praktisk sundhedsplejersketjeneste i staten.
Artikel 9 Danmark kan som betingelse for godkendelse som tandplejer kræve, at  

 ansøgere, der mangler uddannelse i at bistå med at indsætte og borttage  

 tandreguleringsapparatur, gennemgår sådan uddannelse.
Bestemmelser, der vedrører personalegrupper, for hvilke regler om  

 godkendelse ikke gælder i alle de kontraherende stater Betingelser for godkendelse i en anden stat Artikel 10 Ret til at få godkendelse som ergoterapeut i Danmark og Norge og  

verksamhetsterapeut i Finland har den, der i Sverige har gennemgået  

 en af skoloverstyrelsen godkendt uddannelse til arbetsterapeut af 3 eller 2  

 års varighed eller ældre af styrelsen godkendt uddannelse af et års varighed  

 med kompletterende uddannelse af 1/2 års varighed.
Artikel 11 Ret til at få godkendelse som sundhedsplejerske i Danmark,  

helsesoster i Norge og distriktsskoterska i Sverige har den,  

 der i Finland har gennnemgået sygeplejerskeuddannelse og specialutbildning i  

 halsovård.
Artikel 12 Ret til at få godkendelse som optiker i Finland og Sverige har har fået svendebrev i optikerfaget og derefter praktiseret i faget i  

 mindst 3 år eller gennemgået tillægsuddannelse i refraktionering ved  

 ingeniørhøjskolen.
Artikel 13 Ret til at få godkendelse som psykolog i Norge og Sverige har Artikel 14 Ret til at få godkendelse som rontgenskotare i Finland og radiograf  

 i Norge har Artikel 15 Ret til at få godkendelse som sinnessjukvårdare i Finland og  

hjelpepleier inden for den psykiatriske sygepleje i Norge har Artikel 16 Ret til at få godkendelse som tandplejer i Danmark,  

tannpleier i Norge og tandhygienist i Sverige har den, som i  

 Finland har gennemgået uddannelse til specialtandskotare.
Inden godkendelse i  

 Danmark kan der dog i overensstemmelse med artikel 9 kræves kompletterende  

 uddannelse.
Artikel 17 Ret til at få godkendelse som tandskotare i Finland og  

tandskoterska i Sverige har den, som i Danmark eller Norge har  

 gennemgået fastlagt uddannelse til klinikassistent, respektive  

 tannlegeassistent.
Artikel 18 Ret til at få godkendelse som tandtekniker i Finland og Sverige har Artikel 19 Ret til at få godkendelse som hjalpskotare i Finland og  

hjelpepleier inden for sygeplejeområdet i Norge har Bestemmelser ved godkendelse af en ny personalegruppe Artikel 20 Før en kontraherende stat indfører bestemmelser om godkendelse af en  

 personalegruppe, som opregnet i artikel 1, og som ikke tidligere har været  

 genstand for en sådan regulering i staten, skal staten optage forhandlinger  

 om vilkårene for godkendelse med de øvrige stater, som overenskomsten efter  

 artikel 31 gælder for med hensyn til denne personalegruppe.
Artikel 21 Såfremt regler om godkendelse af en personalegruppe, nævnt i artikel 1,  

 indføres i en stat, hvor sådanne regler ikke gælder ved overenskomstens  

 ikrafttræden, og overenskomsten efter bestemmelserne i artikel 31 har fundet  

 anvendelse på personalegruppen, så ophører bestemmelserne om personalegruppen  

 i artiklerne 10-19 med at gælde.
 Meddelelse om vedtagne nyordninger skal i god tid før deres ikrafttræden  

 sendes til det svenske udenrigsministerium.
Godkendelse af specialistkompetence Artikel 22 Såfremt en læge eller tandlæge har fået specialistanerkendelse i en af de  

 kontraherende stater, har vedkommende ret til tilsvarende anerkendelse i en  

 anden kontraherende stat under forudsætning af, at vedkommende har erhvervet og vedblivende har ret til  

 selvstændigt virke som læge, respektive tandlæge i denne stat, og at det pågældende område i modtagerstaten er godkendt som et  

 speciale ifølge de bestemmelser, som i denne stat indeholder regler om  

 lægers, respektive tandlægers ret til at betegne sig som speciallæger,  

 respektive specialtandlæger.
Ansøgning om godkendelse og beslutningsprocedurer Artikel 23 Den, som søger godkendelse i henhold til denne overenskomst, skal over for  

 den centrale sundhedsmyndighed, respektive veterinærmyndighed godtgøre, at  

 han opfylder vilkårene i overenskomsten.
 Godkendelse skal gives ansøgere, som opfylder de ovenfor nævnte vilkår,  

 medmindre der foreligger omstændigheder, som kan medføre tilbagekaldelse af  

 godkendelsen.
De centrale myndigheder i de kontraherende stater skal gensidigt meddele  

 hinanden de oplysninger, der er nødvendige for at godkende ansøgninger.
De  

 skal endvidere gensidigt underrette hinanden om godkendelser, som meddeles i  

 henhold til denne overenskomst.
 Tilbagekaldelse af godkendelse m.m.
Artikel 24 Er en godkendelse blevet tilbagekaldt af den stat, som oprindelig meddelte  

 den, skal den af en anden kontraherende stat senere meddelte godkendelse  

 tilbagekaldes.
I øvrigt kan den senere godkendelse kun tilbagekaldes efter  

 gældende regler i den stat, som har meddelt den, dog under hensyntagen til,  

 om der i en anden tilsluttet stat er begået lovbrud eller udvist grov  

 uduelighed eller åbenbar uegnethed ved udøvelsen af virksomheden.
Bliver der over for erhvervsudøvere, som har fået godkendelse i flere af  

 de kontraherende stater, i nogen af disse taget juridiske eller disciplinære  

 foranstaltninger i anledning af erhvervsudøvelsen der, eller tilbagekaldes en  

 for erhvervsudøveren udfærdiget godkendelse, skal den berørte centrale  

 myndighed i den eller de andre kontraherende stater underrettes om  

 foranstaltningen eller tilbagekaldelsen samt om grundlaget herfor.
Sådan  

 underretning skal også ske, hvis der er foretaget begrænsning i  

 erhvervsudøverens ret til fra apotek at ordinere lægemidler eller alkohol,  

 eller hvis han frivilligt har givet afkald herpå eller på retten til at udøve  

 sin virksomhed.
Almindelige principper Artikel 25 Den, som i overensstemmelse med denne overenskomst har fået godkendelse,  

 bør i princippet være berettiget til at søge og opnå stilling i en anden  

 kontraherende stat, uanset at ansøgeren ikke er statsborger i denne stat.
Artikel 26 Ansættelse inden for et område, som reguleres af denne overenskomst, bør -  

 med de undtagelser som følger af artiklerne 6, 7 og 8 - ved besættelse af en  

 stilling i en anden kontraherende stat ligestilles med tilsvarende tjeneste  

 udført i sidstnævnte stat.
Artikel 27 Den, som har fået ansættelse i en anden kontraherende stat end den, hvor  

 vedkommende oprindelig har fået godkendelse, bør i princippet være  

 ligestillet for så vidt angår ret til løn og pension samt øvrige med  

 stillingen forbundne rettigheder.
Artikel 28 Enhver af de kontraherende stater skal, i det omfang det er muligt,  

 gennemføre ændringer i gældende interne bestemmelser i overensstemmelse med  

 de i artiklerne 25-27 angivne principper for så vidt angår statslige civile  

 stillinger og medvirke til, at disse principper finder tilsvarende anvendelse  

 også i ikke-statslige stillinger.
Artikel 29 Hvad angår ansættelse af personale, som omfattes af denne overenskomst,  

 skal man følge bestemmelserne i overenskomsten af 22. maj 1954 om fælles  

 nordisk arbejdsmarked samt de retningslinier for nordisk arbejdsformidling,  

 som fastlagdes i forbindelse med dens gennemførelse.
 De berørte centrale myndigheder i de kontraherende stater bør følge  

 udviklingen på arbejdsmarkedet i de respektive stater, og såfremt særlige  

 foranstaltninger findes påkrævet, give meddelelse herom til den kommission,  

 som er nedsat i henhold til artikel 5 i ovennævnte overenskomst.
 De centrale myndigheder bør til stadighed give hinanden de meddelelser og  

 oplysninger, som er af betydning for bedømmelsen af udviklingen på  

 arbejdsmarkedet i de kontraherende stater.
Artikel 30 De kontraherende stater skal i fællesskab følge overenskomstens  

 gennemførelse og vedtage de ændringer og gøre de tilføjelser, som udviklingen  

 kan give anledning til.
Ikrafttræden Artikel 31 Denne overenskomst skal ratificeres og træder i kraft, når alle stater har  

 deponeret deres ratifikationsdokumenter hos det svenske udenrigsministerium.
Såfremt en stat ikke er i stand til at lade overenskomsten finde  

 anvendelse på alle de personalegrupper, som er opregnet i artikel 1, og for  

 hvilke bestemmelser om godkendelse gælder i staten, skal staten skriftligt  

 underrette det svenske udenrigsministerium herom i forbindelse med  

 deponeringen af ratifikationsdokumentet.
I meddelelsen skal angives de  

 grupper, for hvilke staten er i stand til at lade overenskomsten finde  

 anvendelse.
Staten kan derefter når som helst på samme måde meddele, at den  

 er klar til at lade overenskomsten finde anvendelse på een eller flere af de  

 øvrige grupper, som er opregnet i artikel 1.
Overenskomsten sættes i kraft for hver særskilt personalegruppe, når alle  

 de stater, der har bestemmelser om godkendelse af vedkommende gruppe, har  

 anmeldt, at de er i stand til at lade overenskomsten finde anvendelse på  

 gruppen.
Hvis overenskomsten er trådt i kraft for en personalegruppe, som  

 ikke er genstand for retlig regulering i alle de kontraherende stater,  

 bibeholder den sin retskraft, uanset at en sådan regulering af gruppen  

 indføres i yderligere en stat, og denne ikke giver meddelelse som nævnt  

 ovenfor.
Artikel 32 Når denne overenskomst træder i kraft for så vidt angår læger, tandlæger,  

 sygeplejersker eller fysioterapeuter, ophører de overenskomster om fælles  

 nordisk arbejdsmarked for de respektive grupper, som tidligere er truffet  

 mellem de kontraherende stater, med at gælde, d.v.s.
overenskomst af 18. juni 1965 om læger med de ændringer, som gælder i  

 overenskomst af 19. august 1976*)1), overenskomst af 16 december 1966 om tandlæger*)2), overenskomst af 5. december 1968 om sygeplejersker med de ændringer, som  

 er sket i overenskomst af 14. juni 1979**)3) og overenskomst af 17. december 1976 vedrørende fysioterapeuter*)4).
Artikel 33 Efter forudgående forhandling skal Island kunne tilslutte sig denne  

 overenskomst for så vidt angår een eller flere af de personalegrupper, som er  

 angivet i artikel 1.
 Såfremt Island tilslutter sig overenskomsten, kan Island kræve, at den,  

 som søger godkendelse, har tilfredsstillende kundskaber i det islandske  

 sprog.
 Opsigelse m.v.
Artikel 34 Enhver af de kontraherende stater kan opsige denne overenskomst ved  

 skriftligt at underrette det svenske udenrigsministerium.
Hvis overenskomsten  

 er blevet opsagt af en af staterne, ophører den med at gælde efter den frist,  

 som er angivet i sidste stykke.
Efter at overenskomsten er trådt i kraft for en bestemt personalegruppe,  

 kan enhver af de kontraherende stater meddele, at den ikke længere ønsker, at  

 overenskomsten skal gælde for denne personalegruppe.
Sådan meddelelse skal  

 gives til det svenske udenrigsministerium.
Såfremt nogen af staterne har  

 givet en sådan meddelelse, så ophører overenskomsten med at gælde for den  

 pågældende personalegruppe efter den frist, som er angivet nedenfor.
 Såfremt Island i overensstemmelse med artikel 33 tilslutter sig  

 overenskomsten for så vidt angår en bestemt personalegruppe, skal Island ved  

 skriftlig underretning til det svenske udenrigsministerium kunne fratræde  

 overenskomsten efter den nedenfor angivne frist, for så vidt angår denne  

 gruppe.
 Opsigelser og meddelelser i henhold til nærværende bestemmelse får  

 virkning med et varsel på 6 måneder til ophør den 1. juli eller 1. januar.
Artikel 35 Enhver af de kontraherende stater kan med øjeblikkelig virkning sætte  

 overenskomsten ud af kraft i forhold til een eller flere af de øvrige  

 kontraherende stater i tilfælde af krig eller krigsfare, eller når andre  

 særlige nationale eller internationale forhold gør det nødvendigt.  

 Vedkommende staters regeringer skal straks underrettes om beslutningen.
Artikel 36 Det svenske udenrigsministerium skal underrette de øvrige kontraherende  

 stater om Til bekræftelse heraf har de befuldmægtigede repræsentanter for de  

 respektive stater undertegnet denne overenskomst.
 Som sket den 25. august 1981 i Svendborg i et eksemplar på dansk, finsk,  

 norsk og svensk af hvilket det svenske udenrigsministerium skal overlade  

 bekræftede genparter til de øvrige kontraherende staters regeringer.
Stater, hvor bestemmelser om godkendelse af erhvervsudøvere, som  

 omfattes af artikel 1, gælder ved overenskomstens ikrafttræden Republikken Island har den 10. oktober 1979 tilsluttet sig overenskomsten  

 af 18. juni 1965 om fælles nordisk arbejdsmarked for læger, som ændret ved  

 overenskomst af 19. august 1976, og har den 16. marts 1970 ratificeret  

 overenskomsten af 2. december 1969 om fælles nordisk arbejdsmarked for  

 farmaceuter.
Islands regering godkender, at disse overenskomster, for Island  

 ligesom for øvrige nordiske stater, skal betragtes som erstattet af den i dag  

 undertegnede overenskomst mellem Danmark, Finland, Norge og Sverige om  

 godkendelse af erhvervsudøvelse for visse personalegrupper inden for  

 sundhedsvæsenet og veterinærvæsenet, når denne overenskomst er trådt i kraft  

 og har fundet anvendelse for så vidt angår læger, henholdsvis apotekere  

 (provisorer).
Svendborg den 25. august 1981 For Republikken Islands regering:
Svarar Gestsson Signaturprotokol Undertegnede repræsentanter for Danmark, Finland, Norge og Sverige, som i  

 dag har underskrevet overenskomsten mellem disse stater om godkendelse af  

 erhvervsudøvelse for visse personalegrupper inden for sundhedsvæsenet og  

 veterinærvæsenet, erklærer følgende, efter at være bemyndiget hertil:
 1. Overenskomsten af 18. juni 1965 om fælles nordisk  

 arbejdsmarked for læger, som ændret ved overenskomst af 19. august 1976, skal  

 for alle parter, inklusive Island, betragtes som erstattet af den i dag  

 undertegnede overenskomst, når denne er trådt i kraft og har fundet  

 anvendelse for så vidt angår læger.
 2. Overenskomsten af 2. december 1969 mellem Danmark,  

 Finland, Island, Norge og Sverige om fælles nordisk arbejdsmarked for  

 farmaceuter5) skal betragtes som erstattet af den i dag undertegnede  

 overenskomst, når denne er trådt i kraft og har fundet anvendelse for så vidt  

 angår apotekere (provisorer).
 Repræsentanterne har taget den på den islandske regerings vegne i dag  

 afgivne erklæring til efterretning, ifølge hvilken der for Islands  

 vedkommende meddeles godkendelse af ovenstående.
Svendborg, den 25 august 1981 For Danmark:
Henning Rasmussen For Finland:
Sinikka Luja-Penttila For Norge:
Arne Nilsen For Sverige:
Karin Ahrland Overenskomsten er ratificeret af samtlige signatarmagter.
Det sidste  

 ratifikationsinstrument (Finlands) blev deponeret den 3. august 1983,  

 hvorefter overenskomsten i henhold til artikel 31 er trådt i kraft samme  

 dato.
 Ved deponeringen af sit ratifikationsinstrument afgav den norske regering  

 følgende forbehold:
 »Overenskomsten vil ikke bli gjort gjeldende for yrkesgrupperne  

 psykologer og veterinærer inntil videre«.
Udenrigsministeriet, den 7. november  

 1983 UFFE ELLEMANN-JENSEN (* 1) Ratifikationsdokumenterne er deponeret i det svenske  

 udenrigsministerium.
 (* 2) Ratifikationsdokumenterne er deponeret i det norske  

 udenrigsministerium.
 (* 3) Retlig regulering gælder for grunduddannelsen af sundhedsplejersker.
 (* 4) Gældende bestemmelser refererer til ansættelse inden for  

 folketandplejen.
 (* 5) Jfr. udenrigsministeriets bekendtgørelse nr. 27 af 11. april 1978,  

 Lovtidende C.
 (* 6) Jfr. udenrigsministeriets bekendtgørelse nr. 34 af 3. marts 1968,  

 Lovtidende C.
 (* 7) Jfr. udenrigsministeriets bekendtgørelse nr. 66 af 21. august 1980,  

 Lovtidende C.
 (* 8) Jfr. udenrigsministeriets bekendtgørelse nr. 68 af 31. august 1978,  

 Lovtidende C.
 (* 9) Jfr. udenrigsministeriets bekendtgørelse nr. 24 af 17. marts 1971,  

 Lovtidende C.
