I medfør af § 52, stk. 6 og 7, i straffeloven, jf. lovbekendtgørelse nr. 886 af 30. oktober 1992 som ændret senest ved lov nr. 1100 af 21. december 1994 fastsættes:
 § 1.  Pålæg om indeholdelse i løn m.v. for skyldige  

 bøder, sagsomkostninger og konfiskerede beløb i straffesager, der forfølges  

 af det offentlige, gives af den politimester (politidirektøren), der i øvrigt  

 forestår inddrivelsen.
Stk. 2.  Afgørelser efter stk. 1 kan påklages til  

 Justitsministeriet, Direktoratet for Kriminalforsorgen, Klareboderne 1, 1115  

 København K.
Klage har ikke opsættende virkning.
§ 2.  Den, der har modtaget pålæg om indeholdelse i  

 medfør af § 1, stk. 1 (den indeholdelsespligtige), skal foretage indeholdelse  

 i medfør heraf, medmindre indeholdelse for krav med bedre prioritet  

 forhindrer det.
Den indeholdelsespligtige skal indbetale indeholdte beløb til  

 den politimester (politidirektøren), der har givet pålægget.
Indbetaling skal  

 ske, efterhånden som indeholdelse finder sted.
De indeholdte beløb forfalder  

 til betaling den 1. i den kalendermåned, der følger efter indeholdelsen med  

 sidste rettidige betalingsdag den 15. i forfaldsmåneden.
Er sidste rettidige  

 indbetalingsdag en lørdag, en søndag eller en helligdag, forlænges fristen  

 til den nærmest følgende hverdag.
Stk. 2.  På tidspunktet for den enkelte indeholdelse  

 skal den indeholdelsespligtige give indkomstmodtageren skriftlig meddelelse  

 om størrelsen af de indeholdte beløb samt om, at indeholdelsen er sket efter  

 pålæg fra politiet.
I meddelelsen skal angives den indeholdelsespligtiges  

 navn, adresse samt SE-nummer.
 Stk. 3.  Den indeholdelsespligtige skal lade  

 indbetalingen af de enkelte indeholdte beløb ledsage af skriftlig meddelelse  

 om skyldnerens navn, adresse og CPR-nummer, størrelsen af det indeholdte  

 beløb og størrelsen af den løn m.v., hvoraf indeholdelsen er beregnet.
§ 3.  Den indeholdelsespligtige skal inden 5 dage  

 efter modtagelsen af pålæg om indeholdelse give skriftlig underretning til  

 den politimester (politidirektøren), der har givet pålægget, såfremt  

 skyldneren ikke er beskæftiget hos den pågældende.
Det samme gælder, såfremt  

 skyldneren ophører med at være beskæftiget, eller udbetaling af løn m.v.,  

 hvori der skal ske indeholdelse, i øvrigt ophører.
I så tilfælde regnes  

 fristen fra det tidspunkt, hvor ændringen indtræder.
 § 4.  Efter anmodning fra den politimester  

 (politidirektøren), der har givet pålæg om indeholdelse, skal den  

 indeholdelsespligtige give alle sådanne oplysninger om skyldnerens  

 arbejdsforhold og økonomiske forhold, som er af betydning for indeholdelsen.  

 Oplysningerne skal afgives inden 14 dage efter modtagelse af anmodningen.
 Stk. 2.  Bestemmelserne i stk. 1 finder også anvendelse,  

 efter at indeholdelsen er ophørt.
 Stk. 3.  Den indeholdelsespligtige skal opbevare  

 regnskabsmateriale og bilag vedrørende indeholdelsen i mindst 5 år efter  

 udløbet af det kalenderår, hvor indeholdelse er foretaget.
 § 5.  Den, som undlader at opfylde sin pligt til at  

 indeholde eller indeholder med for lavt beløb, er over for det offentlige  

 umiddelbart ansvarlig for betaling af manglende beløb, medmindre den  

 indeholdelsespligtige godtgør ikke at have begået fejl eller forsømmelser.
 § 6.  Der er udpantningsret for beløb, som den  

 indeholdelsespligtige hæfter for efter § 2, stk. 1, og § 5.
§ 7.  Skyldneren skal efter anmodning give den  

 politimester (politidirektøren), der kan give eller har givet pålæg om  

 indeholdelse, oplysninger om personlige og økonomiske forhold, som er af  

 betydning for afgørelsen om iværksættelse eller opretholdelse af  

 lønindeholdelse.
Oplysningerne skal afgives inden 14 dage fra modtagelse af  

 anmodningen.
 § 8.  Forsætlig eller uagtsom overtrædelse af §§ 2-4  

 og § 7 straffes med bøde.
Stk. 2.  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 § 9.  Bekendtgørelsen træder i kraft den 1. marts 1995  

 og finder anvendelse på bøder, sagsomkostninger og konfiskerede beløb, der er  

 fastslået ved endelig dom eller vedtagelse efter dette tidspunkt.
