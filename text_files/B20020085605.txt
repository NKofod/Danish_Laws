Bekendtgørelse om minimumsbetingelser  

 for  

 forsikringsselskabers tegning af bygningsbrandforsikring I medfør af § 209, stk. 1, og § 260, stk. 3, i  

 lov om forsikringsvirksomhed, jf. lovbekendtgørelse nr. 645 af 5.  

 august 2002, fastsættes:
Kapitel 1 Indledende bestemmelser § 1. Denne bekendtgørelse gælder for  

 forsikringsselskabers tegning af bygningsbrandforsikringer, der angår  

 bygninger beliggende her i landet.
 § 2. Bestemmelserne i bekendtgørelsen kan  

 ikke ved forudgående aftale fraviges til skade for indehavere af  

 tinglyste rettigheder over ejendommen.
Kapitel 2 Dækningsomfang § 3. Bygningsbrandforsikringen skal mindst  

 dække skader forårsaget af:
1)	brand, herunder lynnedslag, som forårsager brand  

 (ildsvåde), 2)	eksplosion, 3)	sprængning af dampkedler og autoklaver, 4)	nedstyrtning af luftfartøj eller ved at det forsikrede rammes  

 af sådant eller af nedfaldne genstande derfra, dog ikke skade  

 forårsaget af medførte sprængstoffer, og 5)	pludseligt opstået tilsodning fra forskriftsmæssigt  

 ildsted til rumopvarmning.
 Stk. 2. Bygningsbrandforsikringen dækker ikke skade som  

 direkte eller indirekte følge af krig, krigslignende handlinger,  

 neutralitetskrænkelse, borgerkrig, oprør eller borgerlige  

 uroligheder.
 § 4. Bygningsbrandforsikringen skal omfatte de i  

 policen nævnte bygninger på forsikringsstedet samt ledninger,  

 varmeanlæg, husholdningsmaskiner og lignende som nævnt i  

 § 38 i tinglysningsloven, jf. lovbekendtgørelse nr. 622 af 15.  

 september 1986.
 Stk. 2. For landbrugets avlsbygninger skal  

 bygningsbrandforsikringen udover det i stk. 1 nævnte dække  

 faste maskiner og anlæg, der anvendes til landbrugsdriften.
Kapitel 3 Straffebestemmelse § 5. Forsætlig eller groft uagtsom  

 overtrædelse af § 3, stk. 1, eller § 4 straffes med  

 bøde.
 Stk. 2. Er overtrædelse begået af et aktieselskab,  

 anpartsselskab, andelsselskab eller lignende, kan der efter § 261 i lov  

 om forsikringsvirksomhed pålægges selskabet som sådant  

 bødeansvar.
Kapitel 4 Ikrafttræden § 6. Bekendtgørelsen træder i kraft  

 den 1. november 2002.
 Stk. 2. Samtidig ophæves bekendtgørelse nr. 647  

 af 22. juli 1992 om minimumsbetingelser for forsikringsselskabers tegning af  

 bygningsbrandforsikring.
