§ 1 I Trafikministeriets bekendtgørelse nr. 136 af 22. marts 1993 om synsfri  

 sammenkobling af bil og påhængskøretøj med en tilladt totalvægt på højst 3500  

 kg, som senest ændret ved bekendtgørelse nr. 114 af 14. februar 1994,  

 foretages følgende ændring:
 1. § 3, stk. 3, affattes således:
»Stk. 3.  Biler med en tilladt totalvægt på højst  

 3500 kg kan tillige monteres med tilkoblingsanordning og registreres til  

 synsfri sammenkobling uden at være godkendt hertil af Statens Bilinspektion,  

 såfremt anmeldelsen til registrering foretages højst 4 år efter bilens første  

 registrering.
Montering af tilkoblingsanordningen skal foretages af en  

 virksomhed, der er momsregistreret som autoreparationsværksted eller  

 momsregistreret til detailhandel med biler eller campingvogne.
Virksomheden  

 skal på en særlig attest afgive erklæring om tilkoblingsanordningen og om  

 påhængskøretøjets største totalvægt med og uden bremser.« § 2 Bekendtgørelsen træder i kraft den 15. december 1997.
