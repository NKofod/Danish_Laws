 Lavetstiger kaldes også kørestiger, efterløberstiger, påhængsstiger eller  

 påprosningsstiger.
Lavetstiger skal opfylde arbejdsmiljølovgivningens bestemmelser for  

 tekniske hjælpemidler.
Ud fra disse bestemmelser stilles efter  

 Arbejdstilsynets administrative praksis følgende krav:
Brugsanvisning Ved enhver levering (salg, udlejning og udlån) skal der medfølge  

 skriftlige anvisninger på dansk om betjening, brug og vedligeholdelse.
 Brugsanvisningen skal altid opbevares ved selve lavetstigen, velbeskyttet  

 mod vejrliget.
Indretning Lavetstiger i transportstilling skal automatisk være sikret mod  

 udskydning.
De skal i øvrigt opfylde færdselslovens og politivedtægtens  

 bestemmelser for deres transport på offentlig vej.
 Indstillelige understøtninger, fx skruespindler, skal sikre mod væltning.  

 Stigen skal kunne indstilles sideværts med mindst 6 grader til hver side.
 Automatiske trinpaler skal sikre mod utilsigtet sammenskydning.
 Når trinpalerne er udløst, skal stigeelementerne være så letløbende, at de  

 glider sammen af sig selv, når stigen er rejst 30 grader.
 I toppen af stigen skal findes en forsvarlig rygbøjle, der skal kunne  

 drejes væk, samt et mindst 15 cm bredt trin i hensigtsmæssig afstand fra  

 rygbøjlen.
 I toppen af stigen skal i hver side findes et øje til fastgørelse af  

 holdebarduner.
 På stigen skal findes en indikator, som tydeligt viser sammenhængen mellem  

 stigens hældning og dens tilladte længde og belastning.
Væsentlige, synlige konstruktionsdele af lavetten samt stigevangernes  

 yderside skal være malet med gul og sort advarselsstribning.
Stigens  

 rækværker skal være malet i samme gule farve.
Brug Lavetstiger skal altid bruges i overensstemmelse med de medleverede  

 brugsanvisninger.
 Bruges stigen på et færdselsområde, skal der etableres trafikafmærkning  

 efter vejmyndighedens og politiets bestemmelser.
 Lavetstige må kun bruges af personer, som har et grundigt kendskab til  

 dens indretning, daglige vedligeholdelse og de faremomenter, der er forbundet  

 med brugen.
Ved sammenhængende arbejder af længere varighed må lavetstiger kun bruges, - når den beskæftigede arbejder skiftevis fra stige og fra terræn, og - når den sammenlagte tid for brugen af stiger for hver beskæftiget ikke  

 overstiger 1/3 af den daglige arbejdstid.
 Under arbejde på lavetstige skal der altid være en vagtmand på jorden ved  

 stigen.
 En vagtmand skal være fortrolig med lavetstigens indretning og brug, så  

 han på forsvarlig måde kan gribe ind, hvis personen på stigen kommer i fare.  

 Vagtmanden må gerne være beskæftiget med andet arbejde, når det foregår i  

 stigens umiddelbare nærhed.
Rygbøjle/vagtmand Ved stigens opstilling skal der være fornødent underlagsmateriale under  

 støttebenene.
Lavetstiger bruges ofte på blødt terræn, haveanlæg, parker og  

 lignende.
Det kræver ekstra underlag under skruespindlerne, for at stigen kan  

 stå sikkert.
Før brugen skal det kontrolleres, - at alle støtteben er spændt ned mod et tilstrækkeligt stort og fast  

 underlag - at stigeelementerne hviler sikkert på trinpalerne, og at  

 udskydningstovet er aflastet - at stigen står lodret i sideværts retning - at indikatorens angivelser er overholdt - at stigeelementerne ikke berører nogen fast genstand bortset fra  

 hensigtsmæssig støtte for stigens top.
Flytning og indstilling af bemandet stige er forbudt.
På lavetstiger må  

 kun bæres byrder og benyttes værktøj, som er lette og let håndterlige.
En  

 person på stigen må ikke hejse tunge eller uhåndterlige genstande op eller  

 fire dem ned.
 Lavetstiger må ikke bruges, når vejrforholdene (blæst, isslag m.v.) gør  

 brugen uforsvarlig.
 Til arbejde, hvor der er fare for berøring med strømførende ledninger og  

 dele, må kun bruges isolerede lavetstiger.
Vedligeholdelse Konstateres væsentlige fejl og mangler ved lavetstigen, skal den tages ud  

 af brug og må ikke benyttes, før den er bragt i orden.
 Reparation og vedligeholdelse må kun udføres af sagkyndige.
Mindst een gang om året skal lavetstiger efterses og afprøves af en  

 sagkyndig.
Eftersyn, afprøvninger og eventuel reparation bør kunne  

 dokumenteres.
Unge under 18 år Unge under 18 år må ikke udføre arbejde på lavetstiger i mere end 5 meters  

 højde.
