 Med virkning fra den 1. juni 1980 fastsættes følgende vedrørende  

 sagsbehandlingen i direktoratet for kriminalforsorgen:
 Direktøren for kriminalforsorgen står i sit embede i nedenfor anførte  

 omfang umiddelbart under justitsministeren:
1. Afgørelse af konkrete sager samt udfærdigelse af  

 generelle forskrifter vedrørende fuldbyrdelse af strafferetlige retsfølger,  

 herunder gennemførelse af tilsyn og andre foranstaltninger.
Undtaget er dog  

 afgørelser og regler, der har større priccipiel betydning, eller som må  

 antages at medføre ikke uvæsentlige økonomiske konsekvenser, eller som i  

 øvrigt stiller krav om en samlet vurdering, i hvilken der i væsentligt omfang  

 skal inddrages synspunkter og hensyn, der normalt varetages af andre  

 myndigheder end kriminalforsorgen.
2. Afgørelse af personalesager vedrørende stillinger  

 til og med lønramme 33 eller hertil svarende stillinger reguleret ved  

 overenskomst.
Undtaget er dog sager, hvis afgørelse må antages at indebære  

 ikke uvæsentlige økonomiske eller administrative konsekvenser, eller i øvrigt  

 bør samordnes med tilsvarende sager inden for andre områder af  

 justitsministeriet.
Alle dekoreringssager forelægges justitsministeriets  

 departementschef.
 I andre sager samt i de under punkt 1 og 2 nævnte undtagelsestilfælde står  

 direktøren for kriminalforsorgen i sit embede under justitsministeriets  

 departement.
 Nærværende skrivelse træder i stedet for justitsministeriets skrivelse af  

 23. april 1969.
Henning Rasmussen /Boye Direktoratet for kriminalforsorgen.
