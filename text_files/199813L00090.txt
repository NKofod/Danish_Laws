Vedtaget af Folketinget ved 3. behandling den 25. marts  

 1999 Forslag til Lov om ændring af lov om  

 erhvervsuddannelser, lov om erhvervsskoler og lov om de erhvervsgymnasiale  

 uddannelser til højere handelseksamen og højere teknisk  

 eksamen (Fornyelse af de tekniske erhvervsuddannelser m.v.) § 1 I lov om erhvervsuddannelser, jf. lovbekendtgørelse nr. 122 af 5.  

 februar 1997, som ændret ved § 3 i lov nr. 489 af 1. juli 1998,  

 foretages følgende ændringer:
 1. § 2, stk. 1, affattes således:
»Uddannelserne tilrettelægges i almindelighed som  

 vekseluddannelser, således at der senest efter gennemførelse af  

 grundforløbet skiftes mellem skoleundervisning og  

 praktikuddannelse.« 2. § 3, stk. 3, ophæves.
 3. I § 4 indsættes som stk. 3:
»Stk. 3. Undervisningsministeren kan fastsætte regler om  

 kvalitetsudvikling og -kontrol og om lærerkvalifikationer.« 4. § 5, stk. 2 og 3, affattes således:
 »Stk. 2. Alle, der opfylder betingelsen i stk. 1, har  

 krav på at blive optaget i et grundforløb efter eget valg, jf.  

 dog § 9.
Stk. 3. Optagelse på skole til en uddannelses  

 hovedforløb forudsætter, at eleven har gennemført det  

 adgangsgivende grundforløb efter reglerne om uddannelsen eller har  

 mindst tilsvarende kvalifikationer, og at eleven har indgået  

 uddannelsesaftale, jf. dog stk. 5 og kapitel 7 a.« 5. I § 5, stk. 5, ændres »en  

 erhvervsuddannelses 3. og følgende skoleperioder« til: »en  

 skoleperiode i et hovedforløb«.
 6. § 6, stk. 1, 2. pkt., ophæves.
 7. § 9 affattes således:
 »§ 9. Undervisningsministeren kan under hensyn til  

 beskæftigelsesmulighederne efter indstilling fra  

 Erhvervsuddannelsesrådet fastsætte regler om begrænsning af  

 adgangen til skoleundervisning inden for de enkelte uddannelser for elever,  

 der ikke har uddannelsesaftale.
Stk. 2. Undervisningsministeren kan fastsætte regler om  

 begrænsning af elevernes deltagelse i den valgfri del af et  

 grundforløb, jf. § 24, stk. 3, og i supplerende  

 undervisning, jf. § 24, stk. 4, og § 51, stk. 1. Reglerne  

 kan indeholde rammer for den enkelte skoles udbud af valgfri  

 undervisning.« 8. § 12 affattes således:
»§ 12. En erhvervsuddannelse består af et  

 grundforløb og et hovedforløb.
Et grundforløb varer fra  

 10 og indtil 60 uger og består af en obligatorisk og en valgfri del,  

 jf. § 24, stk. 2 og 3.
Stk. 2. Uddannelsernes obligatoriske skoleundervisning og  

 praktikuddannelse varer i almindelighed ikke over 4 år.  

 Undervisningsministeren fastsætter regler om varigheden af  

 grundforløb og skoleundervisningen i hovedforløbet.
Varigheden  

 af den obligatoriske skoleundervisning kan normalt ikke overstige 80  

 uger.
Stk. 3. Inden for det merkantile område kan  

 grundforløbet uanset bestemmelsen i stk. 1 bestå af indtil  

 40 ugers valgfri indledende undervisning efterfulgt af indtil 76 ugers  

 obligatorisk undervisning.
Stk. 2, 3. pkt., og § 24, stk. 2,  

 finder ikke anvendelse.
Stk. 4. En erhvervsuddannelses hovedforløb kan under  

 forløbet eller efterfølgende suppleres med valgfri  

 undervisning, jf. § 24, stk. 4.« 9. § 13, stk. 1, ophæves, og i stedet  

 indsættes:
 »Undervisningsministeren fastsætter efter de faglige  

 udvalgs bestemmelse, jf. dog § 4, stk. 1, og § 38,  

 stk. 2, regler om de enkelte uddannelsers varighed og deres struktur,  

 herunder fordelingen på skoleundervisning og praktikuddannelse, samt  

 regler om de krav, eleven skal opfylde ved overgang fra grundforløb  

 til skoleundervisning i hovedforløbet.
Stk. 2. Skolen udarbejder sammen med eleven og en eventuel  

 praktikvirksomhed efter reglerne om uddannelsen en personlig uddannelsesplan  

 for eleven.
I den personlige uddannelsesplan beskrives elevens samlede  

 uddannelsesforløb, herunder elevens eventuelle valg af undervisning  

 efter § 24, stk. 3 og 4.« Stk. 2 og 3 bliver herefter stk. 3 og 4.
 10. § 14 affattes således:
 »§ 14. Uddannelsernes grundforløb grupperes i indtil 7  

 erhvervsfaglige fællesindgange af undervisningsministeren efter  

 indstilling fra Erhvervsuddannelsesrådet.
Stk. 2. En uddannelses hovedforløb henføres ved  

 regler efter § 4, stk. 2, til en eller flere  

 fællesindgange.« 11. § 15, stk. 2, ophæves, og i stedet  

 indsættes:
 »Stk. 2. Uddannelserne tilrettelægges efter reglerne om  

 den enkelte uddannelse så vidt muligt således, at eleverne  

 på et eller flere tidspunkter inden udløbet af det almindelige  

 uddannelsesforløb kan afslutte forløbet med en uddannelse, som  

 indeholder på forhånd fastsatte dele af det almindelige  

 uddannelsesforløb.
Stk. 3. Skolen kan med godkendelse fra det faglige udvalg  

 tilrettelægge forløb, der omfatter dele af en eller flere  

 erhvervsuddannelser, hvis eleven ikke antages at kunne opnå en  

 afsluttet uddannelse, herunder uddannelse efter stk. 2. Forløbet  

 beskrives i elevens personlige uddannelsesplan, jf. § 13, stk. 2.  

 Forløbet består af skoleundervisning og praktikuddannelse og  

 varer mindst 2 år.« Stk. 3 bliver herefter stk. 4.
 12. § 15, stk. 3, der bliver stk. 4, affattes  

 således:
»Stk. 4. Elever med uddannelse efter stk. 2 eller  

 stk. 3 skal senere kunne genoptage en uddannelse i det almindelige  

 forløb efter reglerne om uddannelsen.« 13. § 18 affattes således:
 »§ 18. Undervisningsministeren godkender efter  

 ansøgning, hvilke erhvervsskoler og arbejdsmarkedsuddannelsescentre  

 der kan udbyde de enkelte fællesindgange og hovedforløb.  

 Erhvervsuddannelsesrådet afgiver indstilling til ministeren om  

 godkendelse.
 Stk. 2. Undervisningsministeren kan i særlige  

 tilfælde pålægge en erhvervsskole at udbyde bestemte  

 fællesindgange eller hovedforløb.
 Stk. 3. Undervisningsministeren kan efter indstilling fra  

 Erhvervsuddannelsesrådet godkende, at andre skoler, institutioner og  

 virksomheder meddeler bestemte grundforløb eller  

 hovedforløb.
Stk. 4. En afgørelse om godkendelse kan efter  

 indstilling fra Erhvervsuddannelsesrådet tilbagekaldes, hvis der ikke  

 længere er behov for, at uddannelsen gennemføres af  

 institutionen.
Endvidere kan en godkendelse tilbagekaldes, hvis institutionen  

 ikke overholder reglerne om uddannelsen eller påbud fra ministeren om  

 at gennemføre konkrete foranstaltninger til oprettelse af forsvarlige  

 uddannelses- eller undervisningsmæssige forhold.
Stk. 5. Undervisningsministeren fører tilsyn med  

 uddannelserne og undervisningen efter denne lov og vejleder skolerne.  

 Ministeren kan indhente oplysninger om uddannelserne, undervisningen,  

 eleverne, lærerne og skolens drift i øvrigt til brug ved dette  

 tilsyn.« 14. § 19, stk. 1 og 2, affattes således:
»Staten yder tilskud til dækning af de direkte  

 undervisningsudgifter fraregnet indtægter ved skoleundervisning efter  

 denne lov.
Tilskuddet ydes ud fra antal årselever og en takst pr.  

 årselev.
Taksten fastsættes på de årlige finanslove  

 for grupper af grund- og hovedforløb samt øvrige  

 uddannelseselementer.
Stk. 2. Erhvervsuddannelsesrådet afgiver indstilling til  

 ministeren om kriterier for henføring af grund- og hovedforløb  

 til taksterne, jf. stk. 1. Undervisningsministeren kan i løbet af  

 finansåret henføre nye uddannelser til eksisterende  

 takster.« 15. § 22, nr. 2, affattes således:
»2) give eleverne forudsætninger for selvstændigt og ved  

 efter- og videreuddannelse at udbygge deres kvalifikationer, herunder  

 forudsætninger for videregående uddannelse, eventuelt efter  

 supplerende valgfri undervisning, jf. § 24, stk. 3 og 4.« 16. I § 23 ændres »den eller de første  

 skoleperioder« til: »grundforløbet«.
 17. § 24 affattes således:
»§ 24. Skoleundervisningen omfatter grundfag, områdefag,  

 specialefag og valgfag.
Fagene har i almindelighed følgende vægt  

 i den obligatoriske del af grundforløbet og i hovedforløbet  

 tilsammen: Grundfag og områdefag 1/3 af hver, specialefag og valgfag  

 1/6 af hver.
Grundfag kan træde i stedet for områdefag.
Stk. 2. Den obligatoriske del af grundforløbet i en  

 fællesindgang varer 20 uger og omfatter grundfag og fælles  

 områdefag i et omfang på henholdsvis 5 og 10 uger samt  

 områdefag, der er særlige for det enkelte hovedforløb, i  

 et omfang på 5 uger.
I uddannelser, der har et begrænset fagligt  

 fællesskab med andre uddannelser i fællesindgangen, og i  

 uddannelser med særlig kort skoleundervisning kan de fælles  

 områdefag have et mindre omfang end 10 uger eller eventuelt udelades.
I  

 uddannelser, hvor det formål, der er nævnt i § 1,  

 stk. 2, nr. 3, i særlig grad kan begrunde en længerevarende  

 indgang, kan den obligatoriske del være udvidet med indtil 20 ugers  

 grundfag eller områdefag.
 Stk. 3. Eleven kan som valgfri del af grundforløbet  

 vælge undervisning, der varer indtil 40 uger, dog sådan at den  

 obligatoriske og den valgfri del tilsammen højst udgør 60 uger.  

 I den valgfri del af grundforløbet skal skolen tilbyde undervisning,  

 der indeholder en grundlæggende orientering om og indføring i  

 erhvervsuddannelserne, undervisning, hvormed eleven kan supplere sin  

 uddannelse med grundlæggende fag, og undervisning, der er af betydning  

 for videre uddannelse, samt undervisning, hvormed eleven kan fordybe sig i  

 erhvervsfaglige emner og i emner af betydning for elevens personlige  

 udvikling.
Stk. 4. Skolerne skal endvidere tilbyde eleven supplerende  

 studieforberedende eller erhvervsrettet undervisning i forbindelse med  

 uddannelsernes hovedforløb, jf. § 12, stk. 4.« 18. § 25, stk. 1-3, affattes således:
 »Skolerne tilrettelægger undervisningen i  

 grundforløbet inden for regler fastsat i henhold til § 4,  

 stk. 1, og i hovedforløbet efter regler fastsat i henhold til  

 § 4, stk. 2.
 Stk. 2. Undervisningsministeren godkender efter indstilling  

 fra Erhvervsuddannelsesrådet forslag til grundfag, der skal angive  

 mål, indhold, niveau og bedømmelseskriterier, samt hvilke  

 grundfag der er obligatoriske i de pågældende  

 fællesindgange, jf. § 24, stk. 2.
Stk. 3. Erhvervsuddannelsesrådet afgiver efter  

 samråd med de pågældende faglige udvalg indstilling til  

 undervisningsministeren om de områdefag, som skal være  

 fælles for flere uddannelser, jf. § 24, stk. 2.  

 Undervisningsministeren fastsætter nærmere regler herom efter  

 indstilling fra Erhvervsuddannelsesrådet.
De faglige udvalg bestemmer  

 den enkelte uddannelses øvrige områdefag og specialefag samt  

 vælger grundfa-gene i hovedforløbet, jf. dog § 4,  

 stk. 1, og § 38, stk. 2.« 19. I § 25 indsættes som stk. 5:
»Stk. 5. Undervisningsministeren fastsætter  

 nærmere regler om supplerende undervisning efter § 24,  

 stk. 4, herunder om undervisningens varighed.« 20. I § 26, stk. 2, ændres »den  

 pågældende uddannelse« til: »en eller flere uddannelser«.
 21. I § 33, stk. 3, indsættes efter 1.  

 pkt.:
»Bedømmelsesplanen skal indeholde regler om de krav  

 til eleverne, der skal stilles af skolen ved begyndelsen af  

 skoleundervisningen i det pågældende hovedforløb, jf.  

 § 13, stk. 1.« 22. I § 35, stk. 1, nr. 1, litra d, ændres  

 »§ 13, stk. 2« til: »§ 13, stk. 3«.
 23. § 35, stk. 1, nr. 8-12, affattes  

 således:
 »8)	Regler om optagelse på skole, jf. § 8, og om  

 adgangsbegrænsning, jf. § 9, stk. 1.
 9)	Gruppering af uddannelserne, jf. § 14.
 10)	Kriterier for henføring af grund- og hovedforløb til  

 takster, jf. § 19, stk. 2, og afgørelser om, hvilke  

 uddannelser der er omfattet af særlige tilskudsregler for uddannelser  

 med lille elevtilgang, jf. § 19, stk. 3, 2. pkt.
 11)	Regler om tilrettelæggelsen af undervisningen i  

 grundforløb, jf. § 25, stk. 1.
12)	Godkendelse af forslag til grundfag, jf. § 25, stk. 2, og  

 indstilling om fælles områdefag, jf. § 25,  

 stk. 3.« 24. § 35, stk. 1, nr. 21, affattes  

 således:
»21) Godkendelse af skoler m.v. til udbud af uddannelser, jf. § 18,  

 stk. 1 og 3.« 25. I § 35, stk. 1, nr. 24, ændres »2.  

 skoleperiode« til: »grundforløb«.
 26. I § 35, stk. 2, ændres i nr. 3  

 »uddannelser,« til: »uddannelser, og«, og nr. 4 ophæves.
 Nr. 5 bliver herefter nr. 4.
 27. I § 35 indsættes efter stk. 2 som nyt  

 stykke:
»Stk. 3. Rådets tilslutning skal foreligge, før  

 ministeren træffer bestemmelse om, at flere faglige udvalg skal danne  

 et fællesudvalg, jf. 37, stk. 6.« Stk. 3-5 bliver herefter stk. 4-6.
 28. I § 35, stk. 4, der bliver stk. 5,  

 ændres »stk. 2, nr. 4 og 5, stk. 3 og § 36« til:  

 »stk. 2, nr. 4, stk. 3 og stk. 4«.
 29. I § 37 indsættes som stk. 5 og 6:
»Stk. 5. De udvalg, der er nævnt i stk. 1, kan  

 sammenslutte sig i fællesudvalg, som derefter varetager opgaverne som  

 fagligt udvalg efter denne lov.
Et fællesudvalg kan overlade  

 udførelsen af nærmere bestemte opgaver til underudvalg.
Stk. 6. Undervisningsministeren kan med tilslutning fra  

 Erhvervsuddannelsesrådet bestemme, at flere udvalg i fællesskab  

 skal danne et fællesudvalg.« 30. § 38, stk. 1, nr. 3 og 4, affattes  

 således:
 »3)	Eventuelle øvrige rammer for undervisningens indhold,  

 herunder eventuelle niveaukrav, jf. § 13, stk. 1.
4)	Bedømmelsesplan, for så vidt angår  

 områdefag og specialefag, jf. § 33, stk. 3.« 31. I § 38, stk. 1, indsættes som nr.  

 6:
»6)	Uddannelsens tilknytning til en eller flere fællesindgange,  

 jf. § 14, stk. 2.« 32. § 38, stk. 5, nr. 1, affattes  

 således:
»1) Valg af grundfag i den enkelte uddannelses hovedforløb, jf.  

 § 25, stk. 3.« 33. § 38, stk. 8, affattes således:
»Stk. 8. De faglige udvalg medvirker ved  

 Erhvervsuddannelsesrådets indstilling om fælles områdefag,  

 jf. § 25, stk. 3, og afgiver efter anmodning udtalelse til  

 Erhvervsuddannelsesrådet om spørgsmål af betydning for  

 rådets arbejde.« 34. I § 51, stk. 1, ændres »kan tilbyde«  

 til: »tilbyder«.
 35. I § 51, stk. 2, ændres »§ 13,  

 stk. 2« til: »§ 13, stk. 3«.
 36. I § 58, stk. 1, nr. 2, ændres  

 »§ 51, stk. 1« til: »§ 24, stk. 3 og 4, og § 51,  

 stk. 1«.
 37. § 66 a, stk. 1, affattes således:
»Skolepraktik skal tilbydes egnede  

 praktikpladssøgende elever, som 3 måneder efter at have  

 afsluttet et adgangsgivende grundforløb, jf. § 5, stk. 3,  

 ikke har eller har haft en uddannelsesaftale, jf. dog stk. 2. Retten til  

 skolepraktik for-tabes, hvis eleven fortsætter i grundforløb  

 eller i en anden uddannelse bortset fra uddannelse som led i aktivering af  

 unge dagpenge- eller kontanthjælpsmodtagere.« 38. I § 66 a, stk. 3, ændres »2.  

 skoleperiode« til: »grundforløb«.
 39. I § 66 b, stk. 2, 1. pkt., ændres »2.  

 skoleperiode i en erhvervsuddannelse« til: »grundforløb«.
 40. I § 66 b, stk. 4, 1. pkt., ændres »2.  

 skoleperiode« til: »grundforløb«.
 41. I § 66 e ændres »en erhvervsuddannelses 3. og  

 følgende skoleperioder« til: »skoleperioderne i hovedforløbet«,  

 og »skoleperioden« ændres til: »skoleperioderne«.
 42. § 66 g, stk. 2, affattes således:
»Stk. 2. Skolen tilrettelægger skolepraktikken i  

 samråd med det lokale uddannelsesudvalg og kan bestemme, at praktik,  

 der efter reglerne for en uddannelse er placeret mellem grundforløbet  

 og den første skoleperiode i hovedforløbet, helt eller delvis  

 placeres efter den første skoleperiode i hovedforløbet.« § 2 I lov om erhvervsskoler, jf. lovbekendtgørelse nr. 529 af 17. juni  

 1996, som ændret ved § 19 i lov nr. 903 af 16. december 1998,  

 foretages følgende ændringer:
 1. § 7 affattes således:
»§ 7. Bestyrelsen træffer efter indstilling fra lederen  

 beslutning om skolens udbud af erhvervsuddannelser, jf. § 18 i lov om  

 erhvervsuddannelser.« 2. I § 26, stk. 1, 1. pkt., ændres  

 »§ 18, stk. 2« til: »§ 18, stk. 1«.
§ 3 I lov om de erhvervsgymnasiale uddannelser til højere  

 handelseksamen og højere teknisk eksamen, jf. lovbekendtgørelse  

 nr. 495 af 10. juni 1994, som ændret ved § 4 i lov nr. 489 af 1.  

 juli 1998, foretages følgende ændringer:
 1. I § 2, stk. 1, udgår »og som er godkendt  

 til og gennemfører undervisning i vedkommende erhvervsuddannelses 2.  

 eller sammenlagte 1. og 2. skoleperiode,«.
 2. § 2, stk. 2 og 3, affattes således:
 »Stk. 2. Uddannelserne varer 3 år, jf. dog stk. 4.  

 Den indledende del indeholder gymnasial undervisning og undervisning, der  

 skal give forudsætninger for, at eleven kan fortsætte i en  

 erhvervsuddannelses hovedforløb efter nærmere regler fastsat i  

 henhold til § 1, stk. 3.
Stk. 3. Undervisningsministeren kan godkende, at skoler, som  

 ikke er erhvervsskoler, kan udbyde uddannelser efter denne lov, hvis de  

 gennemfører grundforløb i henhold til lov om  

 erhvervsuddannelser.« 3. I § 6, stk. 1, ændres »en 2. eller en  

 sammenlagt 1. og 2. skoleperiode« til: »et grundforløb i en  

 erhvervsuddannelse«.
 4. § 9, stk. 2, 3. pkt., ophæves.
§ 4 Stk. 1. Loven træder i kraft den 1. juli 1999 og har  

 virkning for uddannelser, der begynder den 1. januar 2001 og senere.
 Stk. 2. Erhvervsuddannelseslovens § 66 a, stk. 1,  

 som affattet ved § 1, nr. 37, finder tilsvarende anvendelse for elever,  

 der afslutter 2. skoleperiode efter den 1. juni 1999.
 Stk. 3. Undervisningsministeren fastsætter efter  

 indstilling fra Erhvervsuddannelsesrådet regler om, i hvilket omfang  

 loven finder anvendelse på uddannelser, der er påbegyndt, men  

 ikke afsluttet inden den 1. januar 2001. Undervisning i 1. skoleperiode, der  

 knytter sig til de tekniske erhvervsuddannelser, kan ikke finde sted fra  

 denne dato.
 Stk. 4. Regler, fastsat med hjemmel i de hidtil gældende  

 bestemmelser, forbliver i kraft, indtil de ophæves eller afløses  

 af nye regler udstedt i medfør af denne lov.
