Sag nr. 38: Gramex mod Radio Mercur.
Dækningsområde fastsat til  

 240.000 indbyggere, idet udgangspunktet på 280.000 måtte reduceres på grund  

 af forringede modtageforhold i København/Frederiksberg, men på den anden side  

 blev reduktionen begrænset, fordi udsendelserne kunne modtages direkte i  

 store dele af Gentofte og Gladsaxe.
 I sag nr. 38:
Gramex mod Radio Mercur blev af Nævnet angående vederlag for benyttelse af litterære og  

 kunstneriske værker samt fotografier (Tvangslicensnævnet) den 29. november  

 1989 afsagt sålydende kendelse:
 Ved kendelse af 10. april 1987 i en mellem Gramex og Sammenslutningen af  

 lokale radio- og TV-stationer som mandatar for en række lokale  

 radiofoniforetagender verserende tvist om størrelsen af vederlaget i henhold  

 til ophavsretslovens § 47 bestemte Tvangslicensnævnet følgende:
 »Det vederlag, de af sagen omfattede lokalradioer i medfør af  

 ophavsretslovens § 47, jfr. §§ 59 og 60, vil have at betale til Gramex  

 fastsættes således:
Lokalradioer med et dækningsområde på 50.000 indbyggere skal betale enten  

 50 øre pr. minut udsendelse af beskyttede fonogrammer, eller - i mangel af  

 afgivet specifikation af denne fonogrambenyttelse - 30 øre pr. minut af den  

 samlede sendetid af fonogrammer.
Ved dækningsområder mindre end, henholdsvis  

 større end 50.000 indbyggere formindskes, henholdsvis forøges beløbene  

 proportionalt.« Efter en pristalsreguleringsbestemmelse fortsætter kendelsen således:
»Ved beregningen af dækningsgrundlaget skal der lægges vægt på det  

 befolkningstal, som den pågældende radio efter alt foreliggende må antages at  

 blive aflyttet af.
Eventuelle tvister herom afgøres af nævnet.  

 Afgiftsordningen fastsættes med virkning fra den 1. november 1986.« Efter afsigelsen af kendelsen opstod der mellem Gramex og en række  

 lokalradioer tvist om, hvorledes dækningsområdet nærmere skulle bestemmes,  

 idet Gramex gjorde gældende, at udgangspunktet er det faktiske indbyggertal i  

 den eller de kommuner, for hvilke nærradioen har sendetilladelse  

 (»sendeområdet«), mens lokalradioerne gjorde gældende, at det  

 dækningsområde, der er grundlaget for beregning af det vederlag, som  

 lokalradioerne skal erlægge til Gramex for offentlig fremførelse af  

 fonogrammer, udgøres af det faktiske antal lyttere.
 Denne tvist blev afgjort ved nævnets kendelse af 23. juni 1988, hvor  

 nævnet fastlagde dækningsområdet for de af sagen omfattede syv lokalradioer.  

 I begrundelsen for afgørelsen anførte nævnet bl.a.:
 »Det afgørende for vederlagskravets beregning er omfanget af  

 anvendelsen og fremførelsen af fonogrammerne, uden at det deri indgår, hvor  

 mange der faktisk modtager udsendelsen.
En lokalradio må som udgangspunkt antages at henvende sig til befolkningen  

 i det område, for hvilket den har sendetilladelse, og dens dækningsområde må  

 derfor som udgangspunkt ansættes til indbyggertallet i dette område.
Der kan  

 imidlertid forekomme tilfælde, hvor en sådan opgørelse ikke vil forekomme  

 rimelig.
Eksempelvis kan der være tilfælde, hvor lokalradioens sendestyrke  

 ikke tillader en tilfredsstillende dækning af hele sendeområdet eller omvendt  

 rækker langt derudover, og der kan tænkes tilfælde, hvor en lokalradio har en  

 holdning - religiøs, politisk eller af anden art - der medfører, at den af  

 denne grund kun kan tænkes at have interesse for en begrænset del af  

 sendeområdets indbyggere.
Det er med henblik på sådanne mere generelle  

 vurderinger, at det i nævnets kendelse af 10. april 1987 er udtalt, at der  

 ved beregningen af dækningsgrundlaget skal lægges vægt på det befolkningstal,  

 som den pågældende radio efter alt foreliggende må antages at blive aflyttet  

 af.
Det har derimod ikke været tanken med denne passus, at der skulle lægges  

 vægt på lokalradioens faktiske lyttertal, heller ikke selv om dette begreb  

 kunne defineres og males på forsvarlig vis.« I en senere kendelse af 28. marts 1989 vedrørende bl.a. den københavnske  

 lokalradio »The Voice« anførte Gramex, at man som udgangspunkt  

 lægger vægt på indbyggertallet i den kommune, hvor lokalradioen har  

 sendetilladelse (»sendeområdet«). I København og Frederiksberg kan  

 sendeområderne imidlertid ikke afgrænses efter kommunegrænsen, og disse 2  

 kommuner må derfor behandles som et sendeområde med 560.000 indbyggere.
Til  

 gengæld er det i dette område udgangspunktet for Gramex, at dækningsområdet  

 ansættes til det halve indbyggertal - 280.000.
 Dette tal kunne så nedsættes eller begæres forhøjet efter de konkrete  

 forhold.
 Nævnet udtalte i kendelsen, at man kunne tiltræde det af Gramex valgte  

 udgangspunkt, og man fastlagde dækningsområdet for »The Voice« til  

 280.000 indbyggere.
 Mellem Gramex og lokalradioen Radio Mercur er der ligeledes uenighed om  

 bestemmelsen af dækningsområdet, og tvisten er indbragt for  

 Tvangslicensnævnet til afgørelse.
 I behandlingen af sagerne har højesteretsdommer Poul Høeg,  

 højesteretssagfører Jørgen Pedersen samt kontorchef Lise Østerborg deltaget.
 Sagens nærmere omstændigheder er iøvrigt efter det oplyste følgende:
 I 1988 førte parterne forhandlinger om fastlæggelse af dækningsområdet for  

 Radio Mercur, og herunder gjorde Gramex i skrivelse af 11. august 1988  

 opmærksom på, at man som udgangspunkt anvendte et dækningsområde på 280.000  

 for lokalradioer i København-Frederiksberg kommuner.
 I sin svarskrivelse af 31. august 1988 henviste Radio Mercur til, at dens  

 frekvens var af ringere kvalitet end de øvrige københavnske lokalradioer, og  

 at stationens sender var placeret meget yderligt i Københavns kommune.
I skrivelse af 26. september 1988 redegjorde Gramex nærmere for de  

 overvejelser, der havde ført til udgangspunktet på 280.000 indbyggere.
I  

 skrivelsen anførte Gramex derefter:
»Jørn Andersen, Statens Teletjeneste, har bekræftet, at selve  

 senderen i Ryvangen er OK, men at der er forstyrrelser på frekvensen (95,5).  

 Derfor forekommer tilfælde af dæmpning ind over byen, mens senderen mod vest  

 og nord ikke er begrænset af disse forhold.
Det var hans opfattelse, at  

 rækkevidden for radioer på denne frekvens derfor er halvdelen af de normale  

 5-7 km.
 Befolkningstallet i Københavns kommune inden for en radius på 3 km. fra  

 Ryvangen er 174.200, mens en radius på 5 km. også omfatter størstedelen af  

 Frederiksberg kommune og dermed et befolkningstal på i alt 341.900.
Ud fra en samlet vurdering af de foreliggende forhold, herunder de  

 aktuelle sendevilkår på frekvensen 95,5 mHz, vil jeg mene, at et  

 dækningsområde på 200.000 indbyggere for en radio af Radio Mercurs type ikke  

 vil være urimeligt.« Efter yderligere forhandlinger afviste Radio Mercur i skrivelse af 2.  

 december 1988 tilbuddet om et dækningsområde på 200.000 indbyggere, men  

 tilbød - uden præjudice - at betale efter et dækningsområde på 140.000  

 indbyggere.
 Den 29. marts 1989 tilsendte Gramex Radio Mercur Tvangslicensnævnets  

 førnævnte kendelse af 28. marts 1989 og gentog tilbuddet om et dækningsområde  

 på 200.000 indbyggere.
 Da Radio Mercur fortsat ikke accepterede tilbuddet, har Gramex ved  

 klageskrift af 2. maj 1989 indbragt sagen for Tvangslicensnævnet med påstand  

 om, at Radio Mercur tilpligtes at anerkende, at dækningsområdet udgøres af  

 principalt 200.000 indbyggere i Københavns og Frederiksberg kommuner samt  

 66.200 indbyggere i Gentofte kommune og 62.000 indbyggere i Gladsaxe kommune,  

 ialt 328.000 indbyggere, subsidiært et mindre antal indbyggere efter nævnets  

 skøn, dog mindst 280.000 indbyggere.
Radio Mercur har for nævnet påstået dækningsområdet fastsat til principalt 140.000 indbyggere, subsidiært 200.000 indbyggere og mest subsidiært efter Nævnets skøn mere end 200.000, men mindre end  

 280.000 indbyggere.
Gramex har til støtte for sin principale påstand henvist til, at det af  

 nævnet anerkendte udgangspunkt for København-Frederiksberg området er 280.000  

 indbyggere.
Dette bør reduceres på grund af de dårlige modtageforhold  

 syd/sydøst for senderen.
Til gengæld har Radio Mercur placeret sig således,  

 at den kan modtages direkte i Gentofte og Gladsaxe kommuner.
 Disse kommuners indbyggertal bør derfor medregnes ved fastsættelsen af  

 dækningsområdet.
 Til støtte for den subsidiære påstand har klageren anført, at hvis man  

 ikke vil medregne indbyggertallene i Gentofte og Gladsaxe fuldtud, så bør de  

 gode modtageforhold for Radio Mercur i disse kommuner dog mindst opveje de  

 ringere modtageforhold i dele af Københavns kommune, således at  

 dækningsområdet i hvert fald ikke fastsættes til under udgangspunktet på  

 280.000 indbyggere.
Indklagede har til begrundelse af sin principale påstand anført, at det  

 ikke er noget specielt for Radio Mercur, at den i et vist omfang kan aflyttes  

 uden for København-Frederiksberg området.
Det gælder også andre københavnske  

 lokalradioer, fx »The Voice«, der har et større lyttertal end Radio  

 Mercur, og et dækningsområde på 280.000 indbyggere.
Der er derfor intet  

 grundlag for ved fastsættelsen af dækningsområdet for Radio Mercur også at  

 tage hensyn til indbyggertallene i Gentofte og Gladsaxe.
Udgangspunktet må  

 være 280.000 indbyggere, men på grund af de dårlige modtageforhold i  

 væsentlige dele af København-Frederiksberg området bør dette tal halveres til  

 140.000 indbyggere.
 Til begrundelse af de subsidiære påstande har indklagede anført, at  

 klageren i skrivelsen af 29. marts 1989 bindende har tilkendegivet, at  

 dækningsområdet må fastsættes til 200.000 indbyggere, og at der i hvert fald  

 må ske nogen reduktion i dækningsområdet på grund af de dårlige  

 modtageforhold.
 Nævnet skal indledningsvis bemærke, at klageren ikke efter sagens  

 indbringelse for Tvangslicensnævnet findes at være bundet af sit før  

 indbringelsen fremsatte tilbud om et dækningsområde på 200.000 indbyggere.
Udgangspunktet for fastsættelsen af dækningsområdet findes at måtte være  

 280.000 indbyggere.
Dette tal må imidlertid reduceres på grund af de  

 forringede modtageforhold i betydelige dele af København-Frederiksberg  

 området.
På den anden side må den ved fastsættelsen af reduktionen tages  

 hensyn til, at Radio Mercur kan modtages direkte i i hvert fald store dele af  

 Gentofte og Gladsaxe kommuner.
 Efter en samlet vurdering af det af parterne fremførte findes  

 dækningsområdet passende at kunne fastsættes til 240.000 indbyggere.
 Thi bestemmes:
 Den indklagede lokalradio, Radio Mercur, tilpligtes at anerkende, at det  

 dækningsområde, der er grundlaget for beregning af det vederlag, som Radio  

 Mercur skal erlægge til Gramex for offentlig fremførelse af fonogrammer,  

 bestemmes til 240.000 indbyggere.
