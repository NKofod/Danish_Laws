Grundet  

 den begrænsede bevisførelse for Pressenævnet, kunne nævnet ikke tage stilling  

 til, om [K] normalt foretog tilbagebetaling, når mobiltelefoner returneres.  

 Artiklen omhandlede en utilfreds kunde og det fremgik af den gengivne  

 telefonsamtale, at [K] ikke tog telefoner retur såfremt emballagen var brudt.  

 Denne gengivelse af telefonsamtalen var ikke blevet bestridt af [K], hvorfor  

 Pressenævnet lagde til grund, at han havde udtalt det refererede.
Henset  

 hertil, og idet [K] ikke over for Pressenævnet havde anmodet om genmæle,  

 fandt  

 nævnet, at artiklens overskrift eller indhold ikke var vildledende eller i  

 strid med god presseskik.
Det forhold, at journalisten foretog et prøveopkøb  

 med henblik på at teste, om [K]s firma levede op til lovens forpligtelser,  

 ændrede ikke herved.
Pressenævnet fandt, at artiklen i øvrigt ikke var i  

 strid  

 med god presseskik.
Kendelse  

 fra Pressenævnet i sag 2005-6-180/212 MobileHouse v/ [K] har ved advokat Torben Stenius klaget til  

 Pressenævnet over en artikel i Jyllands-Posten og på www.jp.dk den 27. januar  

 2005, idet han mener, at god presseskik er tilsidesat.
 Artiklen, der bar overskriften   

  

 Magtesløs da netbutik fuskede  

  

 havde følgende ordlyd:
  

 MobileHouse.dk nægter at lade  

 kunderne fortryde køb via internettet, hvis de har åbnet emballagen.
Den  

 holder  

 ikke, fastslår Forbrugerstyrelsen og Forbrugerrådet.
Det skal tages med et stort forbehold, når netbutikken MobileHouse.dk  

 på sin hjemmeside kalder sig Din bedste og billigste  

 telefonhandler.
Firmaet,  

 der har adresse på Falkoner Allé på Frederiksberg, er nemlig ingen af delene.
 Selv om firmaets priser befinder sig i den billigere ende af  

 skalaen, kan man via hjemmesiden mobilpriser.dk med få klik finde andre  

 netbutikker, der sælger billigere mobiltelefoner end MobileHouse, og hvis  

 firmaet virkelig er det bedste, er det ingen god reklame for  

 resten af branchen.
[A] fra København er en af dem, der er kommet i klemme i  

 MobileHouses særprægede fortolkning af forbrugeraftaleloven.
Efter at have  

 læst  

 Derhjemmes test af netbutikker for fire uger siden besluttede han sig for at  

 købe en mobiltelefon i fødselsdagsgave til sin hustru, [B].
 Den 61-årige buschauffør kunne jo læse, at hovedparten af netbutikkerne  

 var hurtige til at sende varerne, og at der med en enkelt undtagelse ikke var  

 problemer med at få pengene tilbage, hvis man skulle fortryde sit køb.
 Normalt handler [A] ikke på internettet, men artiklen gav ham  

 blod på tanden, og han besluttede sig for at købe en Nokia 3510i til sin  

 hustru.
Leveret som lovet Telefonen blev leveret som lovet, og [A] var klar til at overraske  

 hende.
Men få dage senere måtte [A] meddele MobileHouse, at han havde  

 fortrudt sit køb og gerne ville have pengene tilbage.
Hans hustru havde  

 nemlig  

 fået en anden mobiltelefon af sin niece.
Parret havde åbnet den kuvert, som telefonen var sendt i.
Og de  

 havde også åbnet den uplomberede emballage for lige at kigge på telefonen,  

 men  

 de havde end ikke haft telefonen oppe af kassen.
Hverken batteri eller  

 simkort  

 havde således været i brug.
Alligevel nægtede forretningen pure at tage den tilbage.
Heller  

 ikke da [A] mødte personligt op på netbutikkens adresse på Falkoner Allé på  

 Frederiksberg for at aflevere telefonen, ville indehaveren tage den retur.
Han fortalte mig, at jeg havde brudt deres interne regler ved  

 at åbne den kuvert, som den var blevet sendt i.
Derfor kunne jeg ikke  

 returnere  

 den, fortæller [A].
Uden rettigheder Jeg havde en udskrift med fra nettet om mine rettigheder, men  

 den ville han ikke engang kigge på.
Han gentog bare, at jeg havde brudt deres  

 interne regler og ikke kunne få mine penge tilbage, fortæller [A].
[A]s oplevelse er ikke enestående.
Da vi ringede til MobilHouse,  

 var beskeden fra indehaveren den samme: Fortrydelsesretten bortfalder, hvis  

 emballagen er åbnet.
Jamen, hvis man nu ikke har brugt telefonen? Det er lige meget. Hvad så, hvis man blot har åbnet kuverten, som den er sendt i? Du kan ikke returnere telefonen, hvis du har åbnet kuverten. Men loven siger jo, at man har 14 dages fortrydelsesret Loven? Det står på vores hjemmeside, at vi ikke tager pakker retur,  

 hvis de har været åbnet. Men så har man jo ikke mulighed for at se, om man vil have telefonen Du ved jo, hvad du har bestilt.
Hvis du bestiller en Nokia, og  

 vi sender en Ericsson, så tager vi den retur.
Ellers ikke. Men hvad nu hvis jeg bare fortryder? Så tager vi den ikke tilbage, hvis du har åbnet kassen. De vi et par dage senere igen ringer til MobileHouse, bliver vi  

 på ny afvist af indehaveren, som efter en ultrakort samtale lægger røret på  

 med  

 ønsket om, at vi må have en god dag.
 Ifølge Forbrugeraftaleloven har man 14 dages fortrydelsesret ved  

 køb på internettet, og jurist Tina Morell Nielsen fra Forbrugerstyrelsen  

 fastslår, at man ikke kan stille krav om, at kunderne ikke må åbne  

 emballagen.
 Hun bakkes op af jurist Anette Høyrup, Forbrugerrådet.
 Når vi taler om fjernsalg, er der ingen tvivl om, at emballagen  

 må brydes, siger Anette Høyrup, der i øvrigt opfordrer folk til at  

 vælge  

 netbutikker, som har e-mærket.
 Men selv om juristerne er enige om, at [A] har fået en urimelig  

 behandling, må han erkende, at han ikke kan klage til Forbrugerklagenævnet.
Her er minimumsgrænsen 800 kr. for de sager, der tages op.
Og da  

[A]s telefon kun kostede 700 kr. inklusiv fragt, er han henvist til et civilt  

 søgsmål.
Jeg er desværre retsløs.
Jeg kunne selvfølgelig tage et civilt  

 søgsmål, men omkostningerne og besværet ved en retssag overstiger langt  

 varens  

 pris, siger [A], som i stede vil forsøge at sælge telefonen på sin  

 arbejdsplads.
Dermed kan MobileHouse uhindret fortsætte sin tvivlsomme fortolkning  

 af forbrugeraftaleloven. Under et billede af [A] bragt i forbindelse med artiklen stod følgende:
Ingen hjælp  Når en vare som [A]s mobiltelefon koster under  

 800 kr., er der ingen hjælp at hente, når et firma ikke opfylder sin  

 returret. [K] har anført, at han føler sig krænket over artiklens  

 overskrift og indhold, idet han mener, at de bibringer læseren den  

 opfattelse,  

 at han bevidst overtræder forbrugeraftaleloven.  

[K] finder, at det er en skærpende omstændighed, at journalisten forud  

 for udarbejdelse af den pågældende artikel havde foretaget en såkaldt  

 prøvekøb,  

 som han uden problemer tilbageleverede til forhandleren.
[K] har videre anført, at han altid tager mobiltelefoner retur i  

 overensstemmelse med forbrugeraftalelovens regler.
Det er udelukkende i  

 tilfælde, hvor han vurderer, at telefonen har været brugt, at han nægter  

 returnering.
 [K] har derudover bedt Jyllands-Posten bringe en berigtigelse,  

 hvilket er blevet afvist med den begrundelse, at der ikke er påvist faktiske  

 fejl i den pågældende artikel. [K] har derimod ikke over for Pressenævnet  

 klaget  

 over afslag på genmæle.
 Jyllands-Posten har oplyst, at den i en artikel i avisen den 6.  

 januar 2005, hvor journalisterne ved køb af et antal mobiltelefoner testede,  

 om  

 leverandørerne efterlevede deres pligt til at imødekomme kundernes  

 fortrydelsesret, angav, at Mobil House helt i overensstemmelse med gældende  

 regler tilbageførte pengene i løbet af seks dage.
Jyllands-Posten har videre anført, at det er almindelig  

 journalistisk praksis at foretage sådanne prøveopkøb med henblik på at  

 kontrollere, om leverandører efterlever deres forpligtelser i forhold til  

 forbrugerne.
Jyllands-Posten afviser derfor, at dette skulle kunne give  

 anledning  

 til kritik.
 Jyllands-Posten har herudover anført, at der i tilslutning til  

 artiklen af 27. januar 2005 blev henvist til artiklen af 6. januar 2005,  

 ligesom  

 det blev oplyst, at der kun er en enkelt netbutik, som ikke var Mobile House,  

 der havde forsømt at leve op til sin forpligtelse.
Jyllands-Posten har endelig anført, at artiklen af 27. januar  

 2005 specifikt handlede om en kundes uheldige erfaringer med Mobile House, og  

 at oplysningerne var efterprøvet ved forelæggelse for indehaveren af Mobile  

 House.
Af en derpå følgende telefonsamtale, som er gengivet i uddrag i  

 artiklen,  

 fremgår det, at indehaveren ikke mener sig forpligtet til at efterleve lovens  

 krav.
I sagens behandling har følgende nævnsmedlemmer deltaget: Axel  

 Kierkegaard, Michael Ulveman, Kaare R.
Skou og Ole Askvig.
 Pressenævnet udtaler:
Grundet den begrænsede bevisførelse for Pressenævnet, kan nævnet  

 ikke tage stilling til, om [K] normalt foretager tilbagebetaling, når  

 mobiltelefoner returneres.
Artiklen omhandler en utilfreds kunde og det  

 fremgår  

 af den gengivne telefonsamtale, at [K] ikke tager telefoner retur såfremt  

 emballagen  

 er brudt.
Denne gengivelse af telefonsamtalen er ikke blevet bestridt af [K],  

 hvorfor Pressenævnet lægger til grund, at han har udtalt det refererede.  

 Henset  

 hertil, og idet [K] ikke over for Pressenævnet har anmodet om genmæle, finder  

 nævnet, at artiklens overskrift eller indhold ikke er vildledende eller i  

 strid  

 med god presseskik.
Det forhold, at journalisten foretager et prøveopkøb med  

 henblik på at teste, om Mobile House lever op til lovens forpligtelser,  

 ændrer  

 ikke herved.
Pressenævnet finder, at artiklen i øvrigt ikke er i strid med  

 god  

 presseskik.
 Afgjort den 14. september 2005.
