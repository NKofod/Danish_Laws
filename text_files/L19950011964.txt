 I tilslutning til Udenrigsministeriets bekendtgørelse nr. 6 af 16. januar  

 1992 og nr. 90 af 7. oktober 1993, Lovtidende C, meddeles det, at følgende  

 lande med virkning fra de anførte datoer har ratificeret eller tiltrådt  

 FN-konventionen af 20. november 1989 om Barnets Rettigheder:
 Endvidere er følgende lande med virkning fra de anførte datoer succederet  

 i konventionen:
 Der er ved ratifikationen eller tiltrædelsen af konventionen taget  

 forbehold eller afgivet erklæringer som følger:
 Algeriet:
Erklæring om, at bestemmelserne i artikel 14, stk. 1 og 2 vil blive  

 fortolket af den algeriske regering i overensstemmelse med det grundlæggende  

 algeriske juridiske system.
Erklæring om, at artiklerne 13, 16 og 17 skal  

 anvendes under hensyntagen til barnets interesser og behovet for at værne om  

 dets fysiske og psykiske integritet.
 Belgien:
 Erklæring om, at artikel 2, stk. 1 om ikke-diskrimination på grund af  

 national oprindelse ikke nødvendigvis indebærer, at staterne har pligt til  

 automatisk at sikre udlændinge de samme rettigheder som statsborgere.
 Erklæring om, at artiklerne 13 og 15 vil blive anvendt af Belgien i  

 overensstemmelse med artiklerne 10 og 11 i Den europæiske  

 Menneskerettighedskonvention af 4. november 1950.
 Erklæring om, at Belgien i overensstemmelse med de relevante bestemmelser  

 i artikel 18 i den internationale konvention af 16. december 1966 om  

 borgerlige og politiske rettigheder og artikel 9 i Den europæiske  

 Menneskerettighedskonvention af 4. november 1950 fortolker artikel 14, stk. 1  

 således, at barnets ret til tankefrihed, samvittigheds- og religionsfrihed  

 også indebærer friheden til selv at vælge sin religion eller tro.
 Erklæring vedrørende forståelsen af artikel 40, stk. 2 (b) (v) i henhold  

 til belgisk lov.
 Botswana:
 Forbehold vedrørende artikel 1, idet Botswana ikke anser sig for bundet af  

 denne bestemmelse, såfremt den strider mod landets love.
 Canada:
 Forbehold om ikke at anvende bestemmelserne i artikel 21 på en måde, der  

 kan bringe dem i uoverensstemmelse med traditionelle former for omsorg blandt  

 oprindelige folk i Canada, jf. artikel 20, stk. 3 og 30.
 Forbehold over for artikel 37 (c), hvorefter Canada ikke vil holde børn  

 adskilt fra voksne, hvor dette ikke er passende eller gennemførligt.
 Erklæring om, at Canada i sager, der vedrører oprindelige folk, ved  

 opfyldelsen af dets forpligtelser i henhold til konventionens artikel 4 vil  

 tage behørigt hensyn til bestemmelserne i artikel 30.
 Indien:
 Erklæring om, at Indien vil træffe foranstaltninger til gradvist at  

 gennemføre bestemmelserne i artikel 32, især stk. 2 (a) i overensstemmelse  

 med dets nationale lovgivning og relevante internationale instrumenter, som  

 Indien har tilsluttet sig.
 Irak:
 Forbehold vedrørende artikel 14, stk. 1 med hensyn til børns  

 religionsfrihed, hvorefter bestemmelsen om, at et barn kan ændre sin  

 religion, strider mod bestemmelserne i den islamiske Shariah.
 Iran:
 Forbehold med hensyn til retten til ikke at anvende nogen bestemmelser  

 eller artikler i konventionen, som er uforenelige med islamiske love og  

 gældende national lovgivning.
 Island:
Erklæring vedrørende artikel 9, hvorefter islandske administrative  

 myndigheder kan træffe endelige afgørelser i visse sager, der omtales i denne  

 artikel.
Disse afgørelser kan dog efterfølgende underkastes retlig prøvelse.
Erklæring med hensyn til artikel 37, hvorefter det efter islandsk lov ikke  

 er obligatorisk at holde unge lovovertrædere adskilt fra voksne fanger.
Det  

 forventes dog, at der altid vil blive taget hensyn til den unges bedste  

 interesser.
 Japan:
 Forbehold vedrørende artikel 37 (c), hvorefter Japan forbeholder sig  

 retten til ikke at være bundet af bestemmelsen om, at ethvert barn, der er  

 berøvet friheden, skal holdes adskilt fra voksne, idet personer, der er under  

 20 år, efter japansk lov normalt skal holdes adskilt fra personer, der er  

 over denne alder.
 Erklæring om, at artikel 9, stk. 1 skal fortolkes således, at den ikke  

 vedrører sager, hvor et barn er adskilt fra sine forældre som følge af  

 udvisning i overensstemmelse med de japanske immigrationslove.
 Erklæring med hensyn til fortolkningen af artikel 10, stk. 1 vedrørende  

 ansøgninger om indrejse i eller udrejse fra en deltagerstat med henblik på  

 familiesammenføring.
 Folkerepublikken Kina:
 Forbehold om, at konventionens artikel 6 skal forstås i overensstemmelse  

 med den kinesiske grundlovs artikel 25 vedrørende familieplanlægning og i  

 overensstemmelse med bestemmelserne i artikel 2 i den kinesiske lov om  

 mindreårige.
 Republikken Korea:
 Forbehold om, at Republikken Korea ikke anser sig for bundet af  

 bestemmelserne i artikel 9, stk. 3, artikel 21 (a) og artikel 40, stk. 2 (b)  

 (v).
 Kuwait:
 Erklæring om, at Kuwait forstår artikel 7 som en tilkendegivelse af, at  

 børn, som er født i Kuwait og hvis forældre er ukendte (forældreløse), vil  

 blive givet kuwaitisk statsborgerskab i overensstemmelse med landets  

 statsborgerskabslove.
 Erklæring vedrørende artikel 21, hvorefter Kuwait ikke kan godkende  

 adoption, idet Kuwait følger bestemmelserne i den islamiske Shariah, som  

 strengt forbyder opgivelse af den islamiske religion.
 Luxembourg:
 Forbehold vedrørende børn, hvis fader eller moder på  

 undfangelsestidspunktet er bundet i ægteskab til en anden person, samt  

 erklæring vedrørende børn af forældre, hvis ægteskab er forbudt.
 Erklæring om, at konventionens artikel 6 ikke må udgøre nogen hindring for  

 gennemførelsen af lovgivning vedrørende seksualoplysning, forhindring af  

 hemmelige aborter og bestemmelser om svangerskabsafbrydelse.
 Erklæring om, at artikel 7 ikke udgør nogen hindring for den juridiske  

 behandling af anonyme fødsler, som anses for at være i barnets interesse i  

 overensstemmelse med konventionens artikel 3.
 Erklæring om, at artikel 15 ikke hindrer bestemmelserne i den  

 luxembourgske lovgivning vedrørende evnen til at udøve rettigheder.
 Malaysia:
 Forbehold med hensyn til artiklerne 1, 2, 7, 13, 14, 15, 22, 28, 37, 40,  

 stk. 3 og 4, 44 og 45, som kun skal finde anvendelse, såfremt de er i  

 overensstemmelse med den malaysiske grundlov, nationale love og den  

 malaysiske regerings politik.
 Marokko:
 Forbehold over for bestemmelserne i artikel 14, som giver børn  

 religionsfrihed, idet Islam er statsreligion i Marokko.
 Monaco:
 Erklæring om, at konventionen, især artikel 7, ikke skal påvirke  

 monegaskisk lovgivning vedrørende statsborgerskab.
 Forbehold om, at Monaco fortolker artikel 40, stk. 2 (b) (v) som en  

 tilkendegivelse af et generelt princip, som har et antal lovbestemte  

 undtagelser.
 Myanmar:
 Forbehold vedrørende artikel 15 og 37, der er blevet tilbagetrukket ved en  

 erklæring af 19. oktober 1993.
 Nederlandene:
 Forbehold vedrørende artikel 26, hvorefter bestemmelsen ikke skal medføre  

 en selvstændig ret for børn til social sikkerhed, herunder social forsikring.
 Forbehold vedrørende artikel 37 (c), hvorefter bestemmelsen ikke skal  

 hindre anvendelsen af straffebestemmelser for voksne på børn på 16 år eller  

 derover, såfremt visse kriterier i henhold til lovgivningen er opfyldt.
 Forbehold vedrørende artikel 40, hvorefter sager, der vedrører mindre  

 lovovertrædelser, kan afgøres uden tilstedeværelse af en juridisk rådgiver,  

 og uden at der i alle sådanne sager skal være mulighed for at få sagen prøvet  

 af en højere instans.
 Nederlandene har endvidere afgivet erklæring vedrørende forståelsen af  

 artikel 14 om religionsfrihed, artikel 22 om børn, der søger  

 flygtningestatus, samt erklæring vedrørende artikel 38 om mindstealderen for  

 rekruttering i de væbnede styrker.
 New Zealand:
 Forbehold vedrørende New Zealands regerings ret til fortsat i dens love og  

 praksis at skelne mellem personer under hensyn til deres ret til at opholde  

 sig i New Zealand.
 Forbehold vedrørende artikel 32, som anses for tilstrækkeligt opfyldt i  

 New Zealand.
 Forbehold over for artikel 37 (c) for så vidt angår forpligtelsen til at  

 holde børn adskilt fra voksne i fængsler.
 New Zealand har meddelt, at ratifikationen foreløbigt ikke skal gælde for  

 Tokelau.
 Qatar:
 Generelt forbehold med hensyn til bestemmelser, der strider mod  

 bestemmelserne i den islamiske Shariah.
 Samoa:
 Forbehold om retten til at afsætte midler til grunduddannelsen i det  

 Vestlige Samoa i modsætning til forpligtelsen til at tilvejebringe gratis  

 grunduddannelse i henhold til artikel 28, stk. 1 (a).
Det forenede Kongerige Storbritannien og Nordirland:
 Ved en erklæring af 7. september 1994 har Storbritannien meddelt, at  

 konventionen også skal gælde for følgende territorier:
Øen Man, Anguilla, Bermuda-øerne, De britiske Jomfruøer, Cayman-øerne,  

 Falkland-øerne, Hongkong, Montserrat, Pitcairn, Henderson, Ducie og  

 Oeno-øerne, St.
Helena med underliggende områder, South Georgia- og South  

 Sandwich-øerne, Turks og Caicos-øerne.
 Storbritannien har i denne forbindelse erklæret, at ovennævnte under (a),  

 (b) og (c) nævnte forbehold og erklæringer ligeledes skal gælde for de  

 omhandlede territorier.
Storbritannien har endvidere for disse områder afgivet et tilsvarende  

 forbehold som nævnt under (d) med undtagelse af Hongkong og Pitcairn.
For  

 Hongkong er der afgivet særligt forbehold om retten til ikke at anvende  

 artikel 32, stk. 2 (b) på unge mennesker, der er over 15 år, med hensyn til  

 arbejde i ikke-industrielle virksomheder.
 Endvidere er der for de omhandlede territorier afgivet tilsvarende  

 forbehold som nævnt under (e), ligesom der for Hongkong og Cayman-øerne er  

 afgivet forbehold vedrørende artikel 22 om børn, der søger flygtningestatus.
 Syrien:
 Forbehold over for de af konventionens bestemmelser, som ikke er i  

 overensstemmelse med syrisk lovgivning og den islamiske Shariahs principper,  

 især artikel 14 vedrørende børns religionsfrihed og artiklerne 2 og 21  

 vedrørende adoption.
 Thailand:
 Forbehold over for anvendelsen af artiklerne 7, 22 og 29, der skal  

 fortolkes i overensstemmelse med de nationale love, forordninger og gængs  

 praksis i Thailand.
 Tyrkiet:
 Forbehold om retten til at fortolke og anvende bestemmelserne i artiklerne  

 17, 29 og 30 i overensstemmelse med den tyrkiske grundlov og Lausanne  

 traktaten af 24. juli 1923.
 Tunesien:
 Erklæring om, at Tunesien ikke til gennemførelsen af konventionen vil  

 vedtage lovgivning, der er i strid med den tunesiske grundlov.
Erklæring om, at landets forpligtelse med hensyn til at gennemføre  

 konventionens bestemmelser vil blive begrænset af de midler, der er til  

 rådighed.
Erklæring om, at præamblen og konventionens bestemmelser, især  

 artikel 6, ikke skal fortolkes således, at den forhindrer anvendelsen af  

 tunesisk lovgivning vedrørende frivillig afbrydelse af svangerskab.
 Forbehold over for artikel 2, der ikke må forhindre gennemførelsen af den  

 nationale lovgivning vedrørende personlig status, især i relation til  

 ægteskab og arveret.
 Forbehold over for artikel 40, stk. 2 (b) (v), som Tunesien anser for at  

 være et generelt princip, hvortil der kan gøres undtagelser i henhold til  

 national lovgivning.
 Forbehold over for artikel 7, som ikke kan fortolkes som en hindring for  

 gennemførelsen af national lovgivning vedrørende statsborgerskab, især i  

 tilfælde, hvor dette er opgivet.
 Forbundsrepublikken Tyskland:
Erklæring om, at Forbundsrepublikken Tyskland i forbindelse med  

 ratifikationen af konventionen vil påbegynde en reform af den nationale  

 lovgivning, herunder en revision af loven om forældremyndighed.
Endvidere  

 erklæring om, at konventionen ikke vil være umiddelbart anvendelig i  

 Tyskland.
Erklæring om, at artikel 18, stk. 1 vedrørende forældremyndighed ikke  

 indebærer, at forældremyndighed automatisk og uden at der tages hensyn til  

 barnets tarv skal tilfalde begge forældre.
Tilfældene må undersøges fra sag  

 til sag, især hvis forældrene ikke kan enes om fælles udøvelse af  

 forældremyndigheden.
Forbundsrepublikken Tyskland erklærer derfor, at konventionens  

 bestemmelser også er uden præjudice for bestemmelserne i den nationale  

 lovgivning vedrørende Dette gælder uanset den planlagte revision af loven om forældremyndighed,  

 hvis nærmere udformning vil falde inden for lovgivers skøn.
 Forbehold vedrørende artikel 40, stk. 2 (b) (ii) og (v), således at der  

 ved mindre overtrædelser af straffeloven ikke i hver enkelt sag skal være: a)  

 ret til at få »juridisk eller anden passende bistand« til  

 forberedelse og fremstilling af forsvaret og/eller b) en forpligtelse til at  

 få en dom, der ikke indebærer fængsling prøvet af en »højere kompetent,  

 uafhængig og upartisk myndighed eller dømmende organ«.
 Yderligere har Forbundsrepublikken Tyskland afgivet erklæring om, at intet  

 i konventionen må fortolkes som medførende nogen ret til ulovlig indrejse og  

 ophold i Forbundsrepublikken for udlændinge.
 Erklæring om, at Forbundsrepublikken Tyskland ikke vil gøre brug af den i  

 artikel 38, stk. 2 indeholdte mulighed for at fastsætte en aldersgrænse på 15  

 år for deltagelse i fjendtligheder.
 Østrig:
 Forbehold om, at konventionens artikel 13 og 15 vil blive anvendt i det  

 omfang, de ikke påvirker juridiske begrænsninger i henhold til artikel 10 og  

 11 i Den europæiske Menneskerettighedskonvention af 4. november 1950.
 Forbehold om, at artikel 17 vil blive anvendt i den udstrækning, den er  

 forenelig med andres grundlæggende rettigheder, især retten til informations-  

 og pressefrihed.
 Erklæring om, at Østrig ikke vil gøre brug af den i artikel 38, stk. 2  

 indeholdte mulighed for at fastsætte en aldersgrænse på 15 år for deltagelse  

 i fjendtligheder.
 Erklæring om, at Østrig i overensstemmelse med dens grundlov vil anvende  

 artikel 38, stk. 3 under hensyn til, at kun mandlige østrigske borgere kan  

 indkaldes til militærtjeneste.
 Der er ved successionen i konventionen taget forbehold eller afgivet  

 erklæringer som følger:
 Bosnien-Herzegovina, Kroatien, og Slovenien:
 Forbehold om retten til ikke at anvende konventionens artikel 9, stk. 1,  

 idet de pågældende landes lovgivning giver de kompetente myndigheder ret til  

 at afgøre, hvorvidt et barn skal adskilles fra sine forældre uden forudgående  

 retlig prøvelse.
 Den Slovakiske Republik og Den Tjekkiske Republik:
 Erklæring om, at de to lande anser sig for bundet af erklæringen, der blev  

 afgivet af Tjekkoslovakiet ved dettes ratifikation den 7. januar 1991  

 vedrørende artikel 7, stk. 1.
Udenrigsministeriet, den 5. oktober 1995 F.M.
