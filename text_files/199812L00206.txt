Fremsat den 24. marts 1999 af indenrigsministeren (Thorkild  

 Simonsen) Forslag til Lov om Hovedstadens Udviklingsråd Kapitel 1 Indledende bestemmelser § 1. Hovedstadens Udviklingsråd varetager de i kapitel 2  

 nævnte opgaver inden for hovedstadsområdet.
 Stk. 2. Hovedstadsområdet omfatter i denne lov  

 Københavns og Frederiksberg Kommuner samt Københavns,  

 Frederiksborg og Roskilde Amtskommuner.
§ 2. Hovedstadens Udviklingsråd består af 11  

 medlemmer.
Formændene for Københavns og Frederiksberg  

 Kommunalbestyrelser og Københavns, Frederiksborg og Roskilde  

 Amtsråd er fødte medlemmer.
Herudover vælger  

 Københavns Kommunalbestyrelse og Københavns Amtsråd hver  

 2 medlemmer blandt deres medlemmer, og Frederiksborg og Roskilde  

 Amtsråd hver 1 medlem blandt deres medlemmer.
 Stk. 2. For hvert medlem vælges en stedfortræder,  

 der kan indtræde, når det pågældende medlem har  

 forfald.
 Stk. 3. Valgene af medlemmer og stedfortrædere har  

 virkning for kommunalbestyrelsernes og amtsrådenes funktionsperiode.  

 Valgene har dog virkning, indtil nyvalg har fundet sted.
 Stk. 4. Kommunalbestyrelserne og amtsrådene har  

 instruktionsbeføjelse over for deres repræsentanter i  

 udviklingsrådet.
Kapitel 2 Opgaver § 3. Hovedstadens Udviklingsråd skal i overensstemmelse  

 med den lovgivning, der regulerer de nævnte områder:
1)	koordinere og varetage opgaver i forbindelse med  

 øresundssamarbejdet, 2)	varetage regionplanlægning samt regionale opgaver i  

 tilknytning hertil, 3)	medvirke til en samlet trafikplanlægning, 4)	varetage samordning, udbygning og drift af kollektiv trafik, 5)	koordinere og gennemføre udvikling af regionens  

 erhvervspolitik og turismeinitiativer, og 6)	medvirke til udvikling af kulturlivet samt iværksætte  

 regionale kulturinitiativer.
 Stk. 2. Udviklingsrådet kan med indenrigsministerens  

 samtykke beslutte at varetage andre opgaver, som ikke ved lovgivningen er  

 henlagt til kommunerne, amtskommunerne, staten eller andre.
 § 4. Udviklingsrådet kan yde lån eller tilskud til  

 hovedstadsområdets kommuner og amtskommuner til fremme af initiativer,  

 der ligger inden for rådets virkefelt, jf. § 3.  

 Udviklingsrådet kan endvidere yde lån eller tilskud til trafikale  

 infrastrukturinvesteringer.
 Stk. 2. Indenrigsministeren fastsætter nærmere  

 regler for ydelse af lån eller tilskud fra udviklingsrådet.
Kapitel 3 Styrelse § 5. De nærmere regler om styrelsen af Hovedstadens  

 Udviklingsråds anliggender fastsættes i en  

 styrelsesvedtægt, der vedtages af udviklingsrådet og godkendes af  

 indenrigsministeren.
Forslag til styrelsesvedtægt samt ændringer  

 i vedtægten skal undergives 2 behandlinger i udviklingsrådet med  

 mindst 6 dages mellemrum.
 Stk. 2. Udviklingsrådet vedtager selv sin  

 forretningsorden.
§ 6. Udviklingsrådet afholder sit konstituerende  

 møde, så snart valg af medlemmer og stedfortrædere har  

 fundet sted og før funktionsperiodens begyndelse.
Indkaldelse til det  

 konstituerende møde foretages af det medlem, der længst har  

 været medlem af udviklingsrådet, eller, hvis flere har  

 været medlem lige længe, af det ældste medlem.
Stk. 2. På det konstituerende møde vælger  

 udviklingsrådet sin formand blandt de fødte medlemmer af  

 udviklingsrådet.
Valget foretages efter reglerne i § 24,  

 stk. 1, i lov om kommunernes styrelse.
Valget ledes af det medlem, der  

 har indkaldt til mødet.
Stk. 3. Når valget af formand har fundet sted,  

 vælger udviklingsrådet blandt de fødte medlemmer en  

 første og anden næstformand til i den nævnte  

 rækkefølge at fungere ved formandens forfald.
Valget ledes af  

 den nyvalgte formand, eller i dennes forfald af det medlem, der har ledet  

 formandsvalget.
Valget foretages under ét som forholdstalsvalg, jf.  

 § 24, stk. 3, i lov om kommunernes styrelse.
 Stk. 4. Valgene af formand og næstformænd har  

 virkning for udviklingsrådets funktionsperiode, jf. § 2,  

 stk. 3.
 § 7. Udviklingsrådet er beslutningsdygtigt, når  

 mindst 7 medlemmer er til stede.
Stk. 2. Udviklingsrådets beslutninger træffes ved  

 stemmeflertal.
Til vedtagelse af beslutning om udviklingsrådets budget,  

 optagelse af lån og påtagelse af garantiforpligtelser  

 kræves dog, at mindst 7 medlemmer stemmer for beslutningen.
 § 8. Udviklingsrådet kan nedsætte et eller flere  

 udvalg til at varetage den umiddelbare forvaltning af udviklingsrådets  

 anliggender.
 § 9. Medmindre andet bestemmes i denne lov eller i  

 styrelsesvedtægten for Hovedstadens Udviklingsråd, finder  

 følgende bestemmelser i lov om kommunernes styrelse tilsvarende  

 anvendelse for Hovedstadens Udviklingsråd:
1)	§§ 7-14 om møder m.v., 2)	kapitel III om udvalg m.v., 3)	§§ 30-33 om kommunalbestyrelsens formand, 4)	kapitel V og § 54 om kommunernes økonomiske forvaltning,  

 jf. dog stk. 2, og 5)	§§ 63, 66, 67 og 68 om oplysningspligt, funktionsvægring,  

 løn- og øvrige ansættelsesforhold for personale i  

 kommunal tjeneste samt udbud af faste ejendomme.
 Stk. 2. Indenrigsministeren fastsætter fristerne i  

 forbindelse med udviklingsrådets budgetvedtagelse, jf. stk. 1, nr.  

 4.
§ 10. Udviklingsrådet træffer bestemmelse om  

 vederlag til rådets medlemmer og stedfortrædere.
Vederlagene  

 godkendes af indenrigsministeren.
Kapitel 4 Økonomi og finansiering § 11. De udgifter, der er forbundet med rådets  

 virksomhed, herunder støtte efter § 4, dækkes af  

 Københavns og Frederiksberg Kommuner samt Københavns,  

 Frederiksborg og Roskilde Amtskommuner.
Stk. 2. Fordelingen sker i forhold til kommunernes og  

 amtskommunernes udskrivningsgrundlag for det regnskabsår, bidragene  

 vedrører.
Udskrivningsgrundlaget opgøres efter regler, der  

 fastsættes af indenrigsministeren.
Fordelingsnøglen kan fraviges  

 ved aftale, som godkendes af indenrigsministeren.
 Stk. 3. Tvivlsspørgsmål om beregningen af  

 bidraget afgøres af indenrigsministeren.
 Stk. 4. Indbetaling af bidraget sker efter regler, der  

 fastsættes af indenrigsministeren.
 Stk. 5. Der foretages ikke regulering af statens generelle  

 tilskud til kommunerne og amtskommunerne for kommunernes og amtskommunernes  

 udgifter i forbindelse med denne lov.
Kapitel 5 Tilsyn § 12. Tilsynet med Hovedstadens Udviklingsråd varetages  

 af indenrigsministeren.
Lov om kommunernes styrelse § 47, stk. 5,  

 § 55, stk. 1, § 57, § 60, § 61, stk. 1 - 6, og  

 § 61 b, stk. 1, om tilsynet med kommunalbestyrelsens virksomhed  

 finder tilsvarende anvendelse på tilsynet.
Kapitel 6 Straffebestemmelser § 13. Et medlem af Hovedstadens Udviklingsråd, der  

 gør sig skyldig i grov tilsidesættelse af de pligter, som den  

 pågældendes hverv medfører, straffes med bøde.  

 Simpel uagtsom pligttilsidesættelse straffes dog ikke.
 Stk. 2. Påtale efter stk. 1 sker efter  

 indenrigsministerens begæring.
Kapitel 7 Ikrafttrædelsesbestemmelser m.v.
 § 14. Loven træder i kraft den 1. januar 2000.
 Stk. 2. Bestemmelserne i kapitel 2 træder i kraft den 1.  

 juli 2000.
 § 15. Medlemmerne af Hovedstadens Udviklingsråd  

 vælges første gang i tidsrummet 1.-15. januar 2000.
 Stk. 2. Udviklingsrådets første konstituerende  

 møde afholdes i tidsrummet 15. - 31. januar 2000.
Bemærkninger til lovforslaget Almindelige bemærkninger Regeringens initiativer Udviklingen i hovedstadsområdet er i de seneste  

 år vendt til det positive.
Det stiller de nuværende  

 administrative strukturer over for en række opgaver, som bedst  

 løses i et større fællesskab.
Derfor skal samarbejdet  

 forstærkes mellem myndighederne til gavn for borgerne og til sikring af  

 en fortsat og afbalanceret udvikling i området.
Regeringen kan samtidig konstatere, at der ikke kan samles  

 et bredt politisk flertal for mere gennemgribende strukturreformer i  

 hovedstadsområdet.
Dertil kommer, at myndighederne i  

 hovedstadsområdet er stærkt uenige om, hvilken strukturreform det  

 vil være mest hensigtsmæssigt at gennemføre.
En  

 strukturreform vil derfor skulle tvinges igennem, hvilket selvsagt er et  

 dårligt udgangspunkt for at fortsætte den positive udvikling i  

 hovedstadsområdet til gavn for borgerne, som regeringen vil fremme.
For regeringen er strukturændringer imidlertid ikke  

 et mål i sig selv.
Det afgørende er, at borgerne får gavn  

 af de kvalitets- og ressourcegevinster, som et tættere samarbejde  

 indebærer.
Ikke mindst på sygehusområdet, hvor et bedre  

 samarbejde om indsatsen inden for sygehusvæsenet i almindelighed og om  

 de højt specialiserede opgaver i særdeleshed, vil være til  

 gavn for patienterne.
Det ville være forkert at sætte samarbejdet i  

 stå, fordi strukturerne ikke lader sig tilpasse.
Regeringen har derfor  

 valgt at gå andre samarbejdsveje for at nå det samme mål:  

 En stadig bedre service for borgerne, også i  

 hovedstadsområdet.
Baggrunden for en reform af beslutningsstrukturen i  

 hovedstadsområdet Regeringen nedsatte i november 1994 en  

 Hovedstadskommission, der fik til opgave at belyse forskellige modeller for  

 en reform af den amtskommunale struktur og opgavevaretagelse i  

 hovedstadsområdet.
Hovedstadskommissionen afgav sin betænkning i  

 december 1995 (betænkning 1307/1995). I betænkningen blev der  

 peget på behovet for en ændret administrativ struktur i  

 hovedstadsområdet med henblik på navnlig en bedre løsning  

 af de regionale opgaver, der har betydning for udviklingen i hele  

 området.
I betænkningen blev fremlagt to modeller for en  

 administrativ reform af den amtskommunale struktur i  

 hovedstadsområdet.
På grundlag af betænkningen fra  

 Hovedstadskommissionen optog regeringen i januar 1996 forhandlinger med  

 Folketingets partier om en hovedstadsreform.
Forhandlingerne viste, at der  

 var et bredt politisk ønske om en grundig gennemgang af  

 opgavefordelingen mellem staten, amtskommunerne og kommunerne forud for de  

 strukturelle overvejelser om en hovedstadsreform.
 På den baggrund besluttede regeringen i marts 1996,  

 at det videre arbejde med gennemførelsen af en hovedstadsreform skulle  

 bygge på et bredere grundlag, der bl.a. omfattede en samlet gennemgang  

 af opgavefordelingen i hele landet.
Regeringen nedsatte derefter en Opgavekommission, der  

 påbegyndte sit arbejde i september 1996. Opgavekommissionen fik til  

 opgave inden udgangen af 1998 at gennemgå opgavefordelingen mellem  

 stat, amtskommuner og kommuner i hele landet.
Repræsentanter for alle  

 Folketingets partier, repræsentanter for de kommunale parter samt  

 repræsentanter for en række udvalgte ministerier har deltaget i  

 kommissionens arbejde.
Opgavekommissionen afgav sin betænkning i december  

 1998 (betænkning 1366/1998). Af betænkningen fremgår det  

 bl.a., at kommissionen på baggrund af en samlet gennemgang af den  

 offentlige opgavefordeling har vurderet, at den eksisterende opgavefordeling  

 mellem staten, amtskommunerne og kommunerne grundlæggende fungerer  

 hensigtsmæssigt.
Desuden er det Opgavekommissionens forventning, at  

 opgavefordelingen i sin grundstruktur også i de kommende år vil  

 vise sig robust over for udviklingen i kravene til den offentlige sektor.
Regeringen bad endvidere i marts 1996 Sygehuskommissionen  

 om at gennemføre en særskilt analyse af sygehuskapaciteten i  

 hovedstadsområdet inden den 1. oktober 1996 som et led i kommissionens  

 generelle overvejelser om tilrettelæggelsen af det danske  

 sygehusvæsen.
Sygehuskommissionen afgav sin delbetænkning om  

 sygehuskapaciteten i hovedstadsområdet i oktober 1996 (betænkning  

 1324/1996). I betænkningen peger Sygehuskommissionen bl.a. på, at  

 der er behov for en koordineret kapacitetsplanlægning i  

 hovedstadsområdet.
Desuden beskrev kommissionen tre forskellige  

 modeller for en ændret organisation af sygehusvæsenet i  

 hovedstadsområdet.
 Endelig nedsatte regeringen Hovedstadsudvalget i marts  

 1996. Hovedstadsudvalget er et internt regeringsudvalg, som har  

 iværksat og publiceret en række analyseinitiativer, der  

 særligt har omhandlet forskellige aspekter af den økonomiske  

 udvikling i hovedstadsområdet.
 Under Hovedstadsudvalget er således udgivet  

 følgende publikationer:
-	Oversigt over nye statslige og regionale investeringer og initiativer  

 i Hovedstadsområdet (januar 1997) -	Familieindkomster 1996 (juni 1997) -	Erhvervsredegørelse for Hovedstadsområdet (september  

 1997) -	Markedskræfter og politisk styring, Den  

 regionaløkonomiske udvikling i Hovedstadsområdet og det  

 øvrige land (oktober 1998). Rapporten er udarbejdet af et  

 ekspertudvalg nedsat under Hovedstadsudvalget.
 De ovenfor omtalte nyere udvalgsarbejder og  

 analyseinitiativer peger under ét på, at der  

 grundlæggende er tale om en velbegrundet indretning af den offentlige  

 sektor og en hensigtsmæssig opgavefordeling mellem niveauerne,  

at der er behov for et organ til varetagelse af de regionale opgaver,  

 som har betydning for hele hovedstadsregionens udvikling, og at der er  

 behov for en større koordinering af sygehuskapaciteten i  

 området, specielt mellem Hovedstadens Sygehusfællesskab og  

 Københavns Amtskommunes Sygehusvæsen.
Herudover har en række nye udviklingstræk  

 fået en særlig betydning i hovedstadsområdet i de senere  

 år.
Der er således sket en betydelig internationalisering af  

 økonomien, og konkurrencen mellem storbyregionerne i Europa har  

 fået en stigende betydning.
Med gode rammebetingelser kan  

 storbyregionerne tiltrække investeringer.
Dette er ofte  

 tilfældet, hvis regionen har en tæt koncentration af  

 universiteter og forskningsinstitutioner, der virker i et tæt samspil  

 med erhvervslivet, et højt uddannelsesniveau og en veludbygget  

 infrastruktur, gode kulturelle begivenheder og institutioner samt et godt  

 miljø.
Hertil kommer, at åbningen af den faste forbindelse  

 over Øresund i år 2000 betyder, at hovedstadsområdet  

 får en helt ny placering i international sammenhæng som en del af  

 den nye Øresundsregion.
Det skaber fundament for en samlet region  

 præget af høj vækst, et godt miljø og et tæt  

 kulturelt fællesskab.
Udviklingen af Øresundsregionen stiller de  

 nuværende administrative strukturer i hovedstadsområdet over for  

 en række nye overordnede opgaver, som bedst løses i et  

 større fællesskab.
Der er derfor behov for et intensiveret og  

 mere formaliseret samarbejde mellem de amtskommunale myndigheder i regionen  

 til gavn for befolkning og erhvervsliv.
Hovedstadens Udviklingsråd For alle områder gælder, at borgerne skal  

 være i centrum i opgaveløsningen.
Det gælder også  

 for andre områder end sygehusvæsenet, som skal udvikles på  

 tværs af amts- og kommunegrænser.
Regeringen vil derfor oprette  

 et udviklingsråd for hovedstadsområdet.
Hovedstadsområdet  

 omfatter i denne forbindelse Københavns og Frederiksberg Kommuner samt  

 Københavns, Frederiksborg og Roskilde Amtskommuner.
 Samtidigt lægger regeringen op til et styrket  

 samarbejde på sygehusområdet mellem Hovedstadens  

 Sygehusfællesskab og Københavns Amtskommune, som kan  

 forøge kvaliteten i sygdomsbehandlingen og forbedre servicen til gavn  

 for borgerne.
 Dette lovforslag omfatter alene oprettelse af Hovedstadens  

 Udviklingsråd.
Hovedstadens Udviklingsråd vil bestå af  

 repræsentanter fra Københavns og Frederiksberg Kommuner samt  

 Københavns, Frederiksborg og Roskilde Amtskommuner.
Borgmestrene fra  

 disse kommuner og amtskommuner (i Københavns Kommune overborgmesteren)  

 er fødte medlemmer af rådet.
Oprettelsen af udviklingsrådet betyder, at der  

 skabes en formel samarbejdsstruktur, som er koncentreret om løsningen  

 af de tværgående opgaver, der har betydning for den fremtidige  

 udvikling i området.
Herunder fremme af vidensudvikling og  

 beskæftigelse.
Desuden vil forslaget betyde, at der skabes et  

 fælles organ, der kan tegne det danske hovedstadsområde udadtil,  

 og som kan indgå i et fast samarbejde med de svenske myndigheder  

 på den anden side af Øresund.
Dette vil styrke  

 hovedstadsområdets position og mulighederne for at tiltrække  

 virksomheder, kapital, turister m.v. både internt i  

 Øresundsregionen og i forhold til andre udenlandske  

 storbyregioner.
 Det fælles organ vil dermed give bedre muligheder  

 for at udnytte de udviklingsmuligheder, der følger af de senere  

 års store trafikinvesteringer i hovedstadsområdet.
Udviklingsrådets opgaver Forslaget om en ny hovedstadsordning skal sikre en  

 effektiv løsning af de opgaver, der kræver en fælles  

 varetagelse i området.
Det drejer sig om opgaver inden for  

 følgende områder:
·	Samarbejde om Øresundsregionen ·	Regionplanlægning samt regionale opgaver i tilknytning  

 hertil ·	Trafikplanlægning ·	Kollektiv trafik ·	Erhvervsudvikling og turisme ·	Kultursamarbejde Det er sigtet med lovforslaget, at en række af de  

 eksisterende samarbejder mellem de tre amtskommuner og Københavns og  

 Frederiksberg Kommuner vil blive varetaget af det nye samarbejdsorgan.
Det  

 drejer sig bl.a. om følgende samarbejder:
·	HT ·	Copenhagen Capacity ·	Hovedstadsregionens Erhvervsudviklingsprogram ·	Det Storkøbenhavnske Teaterfællesskab ·	Samarbejdet om støtte til museer og større  

 kulturinstitutioner i området ·	Samarbejdet med henblik på koordinering af regionplanerne i  

 området Også andre samarbejder som f.eks.
Wonderful  

 Copenhagen og Hovedstadens Statistikkontor kan indgå i  

 udviklingsrådets arbejde.
Med oprettelsen af udviklingsrådet vil hver af de  

 deltagende parter skulle afgive enkelte opgaver til det nye samarbejdsorgan  

 vedrørende planlægning og trafik m.v.
Udviklingsrådet skal  

 således varetage de opgaver, der har regional karakter.
 Udviklingsrådet skal ikke overtage amtskommunernes  

 funktion som vejbestyrelser.
Hovedstadens Udviklingsråd vil være en del af  

 den offentlige forvaltning.
Udviklingsrådet vil således bl.a.  

 være omfattet af såvel offentlighedslovens som forvaltningslovens  

 bestemmelser og være undergivet Folketingets Ombudsmands  

 virksomhed.
Udviklingsrådets opgaver fastsættes i denne  

 lov i oversigtlig form.
Det er hensigten, at de nærmere bestemmelser om  

 rådets kompetence udformes i et samlet lovforslag, som indeholder  

 forslag til ændringer i den lovgivning, der regulerer de nævnte  

 opgaveområder.
Lovforslaget vil blive fremsat senere.
Udviklingsrådets ledelse og finansiering Udviklingsrådet udpeges af de tre amtsråd i  

 området samt af Københavns Borgerrepræsentation og  

 Frederiksberg Kommunalbestyrelse.
 Udviklingsrådet, der består af i alt 11  

 medlemmer, vil blive sammensat af:
·	3 medlemmer udpeget af Københavns Amtsråd ·	3 medlemmer udpeget af Københavns  

 Borgerrepræsentation ·	2 medlemmer udpeget af Frederiksborg Amtsråd ·	2 medlemmer udpeget af Roskilde Amtsråd ·	1 medlem udpeget af Frederiksberg Kommunalbestyrelse Amtsborgmestrene i Københavns, Frederiksborg og  

 Roskilde Amtskommuner samt overborgmesteren i Københavns Kommune og  

 borgmesteren i Frederiksberg Kommune er fødte medlemmer af  

 rådet.
Rådet konstituerer sig selv, idet formanden udpeges blandt  

 amtsborgmestrene og borgmestrene.
 Udviklingsrådet vil få til opgave at arbejde  

 for at fremme det samlede hovedstadsområdes udvikling.
Rådets størrelse og sammensætning skal  

 sikre, at der skabes tæt kontakt til de kommunale myndigheder i  

 området.
Det sikrer samtidig sammenhængen mellem  

 udviklingsrådets aktiviteter og indsatsen i de deltagende kommuner og  

 amtskommuner.
 Finansieringen af udviklingsrådet vil ske i forhold  

 til de deltagende kommuners og amtskommuners udskrivningsgrundlag.
Lovforslagets økonomiske konsekvenser for det offentlige Lovforslagets økonomiske konsekvenser knytter sig  

 til udviklingsrådets varetagelse og finansiering af de opgaver, der er  

 henlagt til rådet, samt til rådets økonomiske  

 støtte til større fælles projekter i  

 hovedstadsområdet.
I vurderingen af de økonomiske konsekvenser af  

 udviklingsrådets virksomhed må formålet med etableringen af  

 et udviklingsråd tages i betragtning.
Der er således først  

 og fremmest tale om at sikre en bedre koordinering gennem samling af de  

 amtskommunale opgaver, der har betydning for udviklingen i hele  

 hovedstadsområdet.
Etableringen af udviklingsrådet vil dermed  

 navnlig betyde en overflytning af visse udgifter fra Københavns,  

 Frederiksborg og Roskilde Amtskommuner samt Københavns og  

 Frederiksberg Kommuner.
Hertil kommer enkelte nye udgifter, først og  

 fremmest vedrørende etablering og drift af udviklingsrådet.  

 Omfanget af disse udgifter vil imidlertid i betydeligt omfang afhænge  

 af de politiske beslutninger, som udviklingsrådet selv træffer om  

 tilrettelæggelsen af rådets arbejde.
I tilknytning hertil skal  

 det mere generelt bemærkes, at fastlæggelsen af udgiftsniveauet  

 for udviklingsrådets virksomhed i vidt omfang vil bero på  

 rådets egne beslutninger.
På grundlag af udgiftsskøn fra bl.a.  

 Indenrigsministeriet, Kulturministeriet, Miljø- og Energiministeriet  

 og Trafikministeriet er opstillet nedenstående samlede skøn over  

 de økonomiske virkninger, først og fremmest i form af  

 udgiftsforskydninger i forbindelse med etableringen og driften af  

 udviklingsrådet.
De anførte skøn omfatter alene de  

 fælles udgifter i dag, som direkte vil kunne overtages af  

 udviklingsrådet ved dettes etablering.
Rådet forventes herunder  

 som et led i varetagelsen af sine opgaver på en række  

 områder at overtage udgifter, som i dag afholdes af de deltagende  

 kommuner og amtskommuner, jf. i øvrigt noterne til oversigten.  

 Rådets samlede økonomiske virksomhed vil herigennem komme til at  

 overstige det anførte niveau.
 Mill. kr.
(1) Udgifter i alt (2) Heraf udgifter, der er udtryk for en omfordeling (3) Direkte merudgifter   

 (1) - (2) = (3) Erhvervsudvikling og turisme1 40 40 Kultursamarbejde - teaterstøtteordning - anden kulturstøtte2 57 30 57 30 Planlægning og drift af den kollektive  

 trafik3 900 900 Regionplanlægning samt regionale opgaver i tilknytning  

 hertil4 35 35 Generelle administrationsudgifter5 10 - 10 I alt 1.072 1.062 10 1	Udgiftsskønnet omfatter Københavns og  

 Frederiksberg Kommuners samt Københavns, Frederiksborg og Roskilde  

 Amtskommuners udgifter til Copenhagen Capacity, Wonderful Copenhagen og  

 Nordtour, men ikke udgifter til øvrige initiativer til fremme af  

 erhvervsudvikling og turisme i hovedstadsområdet.
2	Udgiftsskønnet omfatter den fælles finansiering af otte  

 kulturinstitutioner i hovedstadsområdet samt Sjællands  

 Symfoniorkester, som Københavns og Frederiksberg Kommuner samt  

 Københavns, Frederiksborg og Roskilde Amtskommuner i dag samarbejder  

 om.
Herudover yder de deltagende kommuner og amtskommuner individuelle  

 tilskud til kulturinstitutioner i deres områder.
Disse tilskud vil  

 ligeledes i et vist omfang kunne overtages af rådet.
3	Udgiftsskønnet omfatter Københavns og Frederiksberg  

 Kommuners samt Københavns, Frederiksborg og Roskilde Amtskommuners  

 nettoudgifter til Hovedstadsområdets Trafikselskab.
Det  

 forudsættes, at udviklingsrådet vælger at bevare  

 Hovedstadsområdets Trafikselskabs navnetræk m.v., således  

 at der ikke opstår udgifter i forbindelse med ændringer heraf.
4	Udgiftsskønnet omfatter de direkte udgifter i forbindelse med  

 varetagelsen af regionplanlægningen og regionale opgaver i tilknytning  

 hertil samt udgifterne ved overtagelse af bl.a.
Hovedstadens  

 Statistikkontor.
5	Udgiftsskønnet omfatter udgifter til vederlæggelse af  

 udviklingsrådets formand og medlemmer samt udgifter til dækning  

 af omkostninger til sekretariatsbetjening af rådet, administrativ  

 ledelse og kontorfunktioner.
Det forudsættes, at øvrige  

 nødvendige fællesfaciliteter vil kunne varetages inden for  

 rammerne af den nuværende organisation i Hovedstadsområdets  

 Trafikselskab.
 Det skal bemærkes, at de anførte  

 skøn er baseret på den nuværende varetagelse af de  

 pågældende opgaver, herunder de nuværende kvalitets- og  

 serviceniveauer, og at der knytter sig en usikkerhed til de enkelte  

 udgiftsskøn, idet de konkrete udgifter i høj grad  

 afhænger af arbejdstilrettelæggelsen i de deltagende kommuner og  

 amtskommuner.
 Ved en samling af de opgaver, der har regional karakter,  

 vil der opnås en bedre koordinering af opgavevaretagelsen, hvilket vil  

 gøre det muligt for udviklingsrådet at effektivisere  

 opgaveløsningen.
For så vidt angår de økonomiske  

 konsekvenser af udviklingsrådets adgang til at yde tilskud eller  

 lån til amtskommuner og kommuner i hovedstadsområdet samt  

 aktiviteter i forhold til udviklingen af Øresundsregionen  

 bemærkes, at omfanget heraf vil afhænge af udviklingsrådets  

 politiske beslutninger.
Det er således ikke muligt at angive et  

 skøn over udgifterne hertil.
 Merudgifter i forbindelse med etableringen og driften af  

 udviklingsrådet vil blive dækket gennem udviklingsrådets  

 udskrivning af bidrag fra Københavns, Frederiksborg og Roskilde  

 Amtskommuner samt Københavns og Frederiksberg Kommuner.
 Lovforslaget har ikke nogen økonomiske konsekvenser  

 for staten.
Lovforslagets administrative konsekvenser for det offentlige Lovforslaget og den tilknyttede følgelovgivning vil  

 have positive administrative konsekvenser for Københavns,  

 Frederiksborg og Roskilde Amtskommuner samt Københavns og  

 Frederiksberg Kommuner.
Det vil således indebære en administrativ  

 lettelse, at der for de regionale opgaver, hvor de deltagende kommuner og  

 amtskommuner i dag hver især står for opgavevaretagelse og  

 koordinering, med etableringen af udviklingsrådet sker en samling hos  

 én myndighed.
For de deltagende kommuner og amtskommuner vil der dog  

 omvendt opstå et behov for samarbejde m.v. i forhold til  

 udviklingsrådet, hvilket vil kunne medføre en vis  

 administration.
Men samlet set vurderes ændringerne at ville  

 medføre en administrativ lettelse for de deltagende kommuner og  

 amtskommuner i hovedstadsområdet.
Med hensyn til de personalemæssige konsekvenser af  

 lovforslaget vil der som et led i opgaveoverførslen til  

 udviklingsrådet skulle ske en overførsel af personale, der er  

 beskæftiget inden for disse områder.
Omfanget heraf vil skulle  

 forhandles mellem de involverede parter i forbindelse med etableringen af  

 udviklingsrådet.
Lovforslaget og følgelovgivningen vil ikke have  

 direkte administrative konsekvenser for staten.
Samlingen af de opgaver, der  

 har regional karakter hos udviklingsrådet, må dog forventes at  

 kunne indebære en vis administrativ lettelse for de statslige  

 myndigheder, idet statslige myndigheder hermed alene skal rette henvendelse  

 til én myndighed i sager af regional karakter.
Administrative og økonomiske konsekvenser for erhvervslivet Lovforslaget vil gøre det muligt at  

 gennemføre en koordineret udvikling af erhvervspolitikken i  

 hovedstadsområdet.
Samtidig vil det blive lettere at gennemføre  

 udviklingsaktiviteter på tværs af Øresund i samarbejde med  

 regionale myndigheder i Sverige.
Det skal sikre bedre rammebetingelser for  

 udvikling og vækst for virksomhederne i Øresundsregionen.  

 Lovforslaget forventes således at få positive økonomiske  

 konsekvenser for erhvervslivet.
Samtidig vil lovforslaget medføre  

 øget gennemsigtighed og færre administrative byrder for  

 erhvervslivet som følge af et tættere samarbejde og øget  

 koordinering af erhvervsrettet regulering mellem de regionale myndigheder  

 på en række områder.
Miljømæssige konsekvenser Lovforslaget ændrer ikke på de  

 nugældende materielle regler vedrørende miljø- og  

 naturbeskyttelse.
Der er således alene tale om, at der med lovforslaget  

 lægges op til en samling af de overordnede regionale opgaver hos  

 udviklingsrådet.
Hermed vil der blive bedre muligheder for en  

 helhedsorienteret planlægningsindsats i hovedstadsområdet,  

 herunder for at fastlægge fælles retningslinier for natur- og  

 miljøbeskyttelsesindsatsen i området.
Set i dette lys vil  

 lovforslaget få positive konsekvenser for en bæredygtig udvikling  

 i hovedstadsområdet.
Forholdet til EU-retten Lovforslaget indeholder ikke EU-retlige aspekter.
Administrative konsekvenser for borgerne Lovforslaget har ingen administrative konsekvenser for  

 borgerne.
Høring Lovforslaget er samtidig med fremsættelsen sendt i  

 høring hos Kommunernes Landsforening, Amtsrådsforeningen,  

 Københavns og Frederiksberg Kommunalbestyrelser, Københavns,  

 Frederiksborg og Roskilde Amtsråd, Foreningen af Kommuner i  

 Københavns Amt, kommuneforeningerne i Frederiksborg og Roskilde Amter  

 og Hovedstadsområdets Trafikselskab.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, amtskommuner og  

 kommuner Mulighed for effektiviseringsgevinst 10 mill. kr. fra Københavns, Frederiksborg og Roskilde  

 Amtskommuner samt Københavns og Frederiksberg Kommuner Administrative konsekvenser for stat, amtskommuner og  

 kommuner Administrative lettelser vedr. løsningen af de  

 regionale opgaver i hovedstadsområdet Behov for en vis administrativ koordinering mellem  

 udviklingsrådet og Københavns, Frederiksborg og Roskilde  

 Amtskommuner samt Københavns og Frederiksberg Kommuner Økonomiske konsekvenser for  

 erhvervslivet Forbedrede rammebetingelser for udvikling og vækst i  

 erhvervslivet i hovedstadsområdet Ingen Administrative konsekvenser for  

 erhvervslivet Enklere samspil med det offentlige vedr.  

 erhvervsudviklingsinitiativer i hovedstadsområdet Ingen Miljømæssige konsekvenser Forbedrede rammer for miljø- og naturbeskyttelse Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til kapitel 1 Til § 1 Oprettelsen af udviklingsrådet betyder, at der  

 skabes en formel samarbejdsstruktur, som er koncentreret om løsningen  

 af de tværgående opgaver, der har betydning for den fremtidige  

 udvikling i hovedstadsområdet.
Til § 2 Udviklingsrådets sammensætning sikrer, at der  

 skabes tæt kontakt til de amtskommunale myndigheder i området.  

 Samtidig sikres sammenhængen mellem udviklingsrådets aktiviteter  

 og indsatsen i de deltagende kommuner og amtskommuner.
Overborgmesteren i Københavns Kommune, borgmesteren  

 i Frederiksberg Kommune og amtsborgmestrene i Københavns,  

 Frederiksborg og Roskilde Amtskommuner er fødte medlemmer af  

 udviklingsrådet.
Baggrunden herfor er et ønske om at styrke  

 koordineringen mellem udviklingsrådet og de deltagende kommuner og  

 amtskommuner.
 Udviklingsrådets øvrige medlemmer udpeges  

 blandt medlemmerne af Københavns Borgerrepræsentation og  

 medlemmerne af Københavns, Frederiksborg og Roskilde  

 Amtsråd.
Det foreslås, at der udpeges en stedfortræder  

 for hvert medlem, der kan indtræde i udviklingsrådet i  

 tilfælde, hvor det pågældende medlem er forhindret i at  

 deltage i et møde.
Det er fundet væsentligt, at  

 udviklingsrådet så vidt muligt er fuldtalligt ved møderne.  

 Bestemmelsen indebærer således en fravigelse af reglerne i den  

 kommunale styrelseslovs § 15, hvorefter stedfortræderindkaldelse  

 normalt er betinget af forfald i mindst en måned.
Stedfortræderen for et født medlem  

 indtræder ved medlemmets forfald, medmindre det udpegende amtsråd  

 eller den udpegende kommunalbestyrelse i medfør af § 15,  

 stk. 5, i lov om kommunernes styrelse har valgt en fungerende  

 borgmester.
I så fald indtræder den fungerende borgmester.
Ved et medlems eller en stedfortræders  

 udtræden af udviklingsrådet tilkommer det den kommunalbestyrelse  

 eller det amtsråd, der har udpeget den pågældende, at  

 udpege et nyt medlem.
Udpegning sker i overensstemmelse med reglerne i den  

 kommunale styrelseslovs § 28, stk. 1, hvorefter det tilkommer den  

 gruppe, der har indvalgt den pågældende, at besætte den  

 ledigblevne plads.
Medlemmer og stedfortrædere udpeges ved begyndelsen  

 af hver ny kommunal valgperiode.
Herved sikres det, at medlemmerne altid  

 afspejler den politiske sammensætning i henholdsvis Københavns  

 og Frederiksberg Kommunalbestyrelser samt Københavns, Frederiksborg og  

 Roskilde Amtsråd.
 Det er fundet hensigtsmæssigt at præcisere den  

 almindelige regel om instruktionsbeføjelse, som tillige omfatter de  

 fødte medlemmer af udviklingsrådet.
Til kapitel 2 Til § 3 Udviklingsrådets opgavesammensætning bygger  

 på varetagelsen af de opgaver, der har regionale aspekter.
Opregningen af udviklingsrådets opgaver i  

 lovforslagets § 3 giver en oversigtlig sammenfatning af rådets  

 funktioner.
I den lovgivning, der regulerer de nævnte  

 opgaveområder, vil der senere gennem lovændringer blive fastsat  

 nærmere bestemmelser om rådets kompetence.
Udviklingsrådets opgaver i forbindelse med  

 øresundssamarbejdet er begrundet i ønsket om at styrke  

 samarbejdet i Øresundsregionen med henblik på en bedre  

 udnyttelse af de muligheder, som den nye regionsdannelse giver.
Det skal  

 bl.a. ske ved, at udviklingsrådet fremover kan tegne det samlede  

 hovedstadsområde i samarbejdet med den svenske del af regionen med  

 henblik på at sikre gode betingelser for en gunstig erhvervsudvikling i  

 regionen og at sikre befolkningen gode muligheder for at udnytte  

 uddannelses-, kultur- og fritidstilbud på tværs af sundet.
Det er sigtet med lovforslaget, at udviklingsrådet  

 endvidere skal have ansvaret for regionplanlægningen, det vil sige  

 kompetencen efter planloven til at udarbejde en regionplan og til at  

 gøre indsigelse mod forslag til kommune- og lokalplaner i strid med  

 planen samt administrationen af regionplanen, herunder landzonekompetencen.  

 Der er her tale om en overførsel af regionplankompetencen fra de  

 amtskommunale myndigheder til rådet.
Regionplanlægningen er et  

 væsentligt og nødvendigt instrument i forbindelse med  

 udviklingsrådets øvrige planlægningsopgaver inden for  

 trafikplanlægning, herunder vejplanlægning, erhvervsudvikling og  

 den kollektive trafik.
I forbindelse med en overførsel af  

 regionplankompetencen skal udviklingsrådet også varetage de helt  

 overordnede opgaver inden for sektorplanlægningen på  

 naturbeskyttelses- og miljøområdet, således at det  

 nødvendige grundlag for udarbejdelsen af regionplanen sikres.
 I sammenhæng med ansvaret for den kollektive trafik  

 og med regionplanlægningen skal rådet også medvirke til en  

 samlet trafikplanlægning såvel for individuel som for  

 kollektiv trafik.
Trafikplanlægningen er en central opgave for  

 tilrettelæggelsen af den fremtidige by- og erhvervsudvikling i  

 området.
En samlet planlægning for de regionale trafikopgaver er  

 desuden nødvendig for at sikre en optimal udnyttelse af potentialet i  

 de betydelige infrastrukturinvesteringer, der allerede er foretaget i  

 området.
Endelig er trafikplanlægningen et væsentligt  

 instrument til sikring af et sammenhængende trafiksystem inden for  

 Øresundsregionen.
Det er hensigten, at udviklingsrådet skal varetage  

 samordning, udbygning og drift af den kollektive bustrafik i området.  

 Disse opgaver varetages i dag af Hovedstadsområdets Trafikselskab (HT).  

 HT s bestyrelse har ansvaret for de overordnede opgaver, mens selve  

 driftsopgaven (udførelsen) varetages af operatører på  

 basis af udbud fra HT.
Der vil blive fremsat lovforslag om, at ansvaret for  

 HT s nuværende opgaver overføres samlet til  

 udviklingsrådet.
Udviklingsrådet skal dermed overtage ansvaret  

 for busdriften.
Det vil endvidere skulle undersøges, hvordan  

 planlægningen og koordineringen af den samlede kollektive trafik i  

 området bedst varetages, herunder hvorvidt og i givet fald på  

 hvilken måde ansvaret for S-tog og privatbaner skal tildeles  

 rådet.
Udviklingsrådet vil herudover have til opgave at  

 gennemføre en strategisk og koordineret udvikling af den regionale  

 erhvervspolitik i hovedstadsområdet med henblik på at sikre gode  

 rammebetingelser for erhvervslivet i området, at tiltrække  

 udenlandske investeringer og at markedsføre området som  

 mål for turisme.
Hertil kommer, at Hovedstadens Udviklingsråd  

 skal samarbejde med de øvrige sjællandske amtskommuner og  

 Bornholms Amtskommune, der bliver medlemmer af  

 Øresundskomitéen, samt med Region Skåne om den  

 fælles markedsføring af Øresundsregionen og den  

 fremtidige erhvervsudvikling inden for Øresundsregionen.
Endelig skal udviklingsrådet medvirke til at  

 fastholde de gode virkninger af den store statslige og kommunale satsning  

 på Kulturby 96 ved fortsat at udvikle kulturlivet i  

 hovedstadsområdet.
Opgaven er begrundet i, at borgerne i stort omfang  

 benytter sig af kulturtilbud på tværs af amts- og  

 kommunegrænserne inden for det samlede hovedstadsområde, ligesom  

 mange kulturinitiativer bør gennemføres i en bredere regional  

 sammenhæng.
Udviklingsrådet vil skulle give drifts- og  

 anlægsstøtte til såvel eksisterende som nye regionale  

 kulturinstitutioner og aktiviteter samt idrætsfaciliteter, herunder  

 museer, teatre og idrætshaller.
Udviklingsrådet vil således  

 skulle overtage ydelsen af tilskud til de større museer og andre  

 kulturinstitutioner i hovedstadsområdet, som de tre amtskommuner samt  

 Københavns og Frederiksberg Kommuner i dag finansierer i  

 fællesskab.
Det drejer sig bl.a. om Zoologisk Have, Glyptoteket,  

 Cirkusbygningen, Louisiana, Arken, Teknisk Museum og Vikingeskibshallen i  

 Roskilde.
Samtidig vil der blive fremsat lovforslag om, at  

 udviklingsrådet overtager Det Storkøbenhavnske  

 Teaterfællesskabs opgaver.
 En række af de nuværende samarbejder mellem de  

 tre amtskommuner og Københavns og Frederiksberg Kommuner vil blive  

 berørt af udviklingsrådets oprettelse.
Det drejer sig særligt om samarbejder eller  

 særlige organer som Hovedstadsområdets Trafikselskab, Copenhagen  

 Capacity, Wonderful Copenhagen, Hovedstadsregionens  

 Erhvervsudviklingsprogram, Det Storkøbenhavnske  

 Teaterfællesskab, samarbejdet om støtte til museer og  

 større kulturfaciliteter i området og samarbejdet med henblik  

 på koordinering af regionplanerne i området, herunder samarbejdet  

 om bl.a.
Hovedstadens Statistikkontor.
Som nævnt lægges der op til, at  

 Hovedstadsområdets Trafikselskabs ansvarsområde overføres  

 til udviklingsrådet.
Fælles for de fleste af de øvrige  

 samarbejder er, at der er tale om frivillige samarbejder, hvor der vil  

 være behov for overvejelser om, hvorvidt samarbejdet skal opretholdes i  

 sin nuværende form eller ændres som følge af etableringen  

 af et udviklingsråd.
Eksempelvis vil samarbejdsorganer som Copenhagen  

 Capacity og Wonderful Copenhagen   der også involverer  

 repræsentanter for det private erhvervsliv i området   kunne  

 forenkles ved, at én myndighed   udviklingsrådet   fremover kan  

 tegne områdets myndigheder i disse samarbejder.
Til § 4 Med bestemmelsen skabes hjemmel til, at  

 udviklingsrådet kan yde lån eller tilskud til  

 hovedstadsområdets kommuner og amtskommuner til fremme af de  

 formål, der ligger inden for rådets virkefelt, samt til trafikale  

 infrastrukturinvesteringer.
Hermed sikres der mulighed for, at  

 udviklingsrådet kan bidrage til etableringen og driften af  

 større projekter, herunder anlægsprojekter, der vil have  

 betydning for det samlede hovedstadsområde, og som derfor også  

 bør bygge på et element af fælles finansiering.
Det vil  

 f.eks. kunne dreje sig om nye kulturtilbud, erhvervsfremme eller anlæg  

 af trafikal infrastruktur med regional betydning.
Til kapitel 3 Reglerne for styrelsen af Hovedstadens  

 Udviklingsråds anliggender er opstillet med udgangspunkt i lov om  

 kommunernes styrelse.
Baggrunden herfor er, at udviklingsrådet skal  

 varetage opgaver, som i det øvrige land varetages af kommuner og  

 amtskommuner.
Udviklingsrådets sammensætning og opgaver har dog  

 nødvendiggjort enkelte fravigelser af den kommunale styrelseslov.
Til § 5 De nærmere regler om Hovedstadens  

 Udviklingsråds styrelse fastsættes i en  

 styrelsesvedtægt.
Styrelsesvedtægten skal godkendes af  

 indenrigsministeren.
Baggrunden herfor er, at der i vedtægten kan  

 fastsættes bestemmelser, der fraviger reglerne i den kommunale  

 styrelseslov, jf. lovforslagets § 9.
Til § 6 Valgene af formand og næstformænd foretages  

 på det konstituerende møde, der afholdes snarest efter, at valg  

 af medlemmer og stedfortrædere har fundet sted.
Det fremgår af § 6 i den kommunale  

 styrelseslov, at den nyvalgte kommunalbestyrelse afholder sit konstituerende  

 møde i tidsrummet 1.-15. december i det år, hvori valget  

 afholdes, dog tidligst efter at den hidtidige kommunalbestyrelse har truffet  

 afgørelse vedrørende eventuelle valgklager og begæringer  

 om fritagelse for at modtage valg.
I praksis vil det konstituerende  

 møde i Hovedstadens Udviklingsråd blive afholdt i tidsrummet  

 16.-31. december i det år, hvori kommunalvalget afholdes, men det  

 konstituerende møde kan afholdes på et tidligere tidspunkt, hvis  

 alle de udpegende kommunalbestyrelser og amtsråd da har foretaget valg  

 af medlemmer til udviklingsrådet.
På det konstituerende møde kan der alene  

 behandles de emner, som er foreskrevet i loven og i lov om kommunernes  

 styrelse.
Det vil   ud over valg af udviklingsrådets formand og  

 næstformænd være valg af medlemmer af udvalg, kommissioner,  

 bestyrelser m.v., hvori udviklingsrådet skal være  

 repræsenteret i henhold til andre bestemmelser, jf. § 17,  

 stk. 2, i lov om kommunernes styrelse.
 I tilfælde af, at udviklingsrådet beslutter at  

 nedsætte ét eller flere udvalg til at varetage den umiddelbare  

 forvaltning af udviklingsrådets anliggender, jf. herved lovforslagets  

 § 8, skal valg af medlemmer til disse udvalg tillige foretages på  

 det konstituerende møde.
 Valgene af formand og næstformænd for  

 udviklingsrådet skal foretages blandt de fødte medlemmer.  

 Valgene har virkning for udviklingsrådets funktionsperiode.
Til § 7 Udviklingsrådet er beslutningsdygtigt, når  

 mindst 7 medlemmer er til stede.
Kravet til udviklingsrådets  

 beslutningsdygtighed er en fravigelse af bestemmelsen i den kommunale  

 styrelseslovs § 11, stk. 2, hvorefter kommunalbestyrelsen er  

 beslutningsdygtig, når mindst halvdelen af medlemmerne er til  

 stede.
Baggrunden for det skærpede krav til quorum er, at  

 det er fundet væsentligt, at repræsentanter fra mindst 3 af de 5  

 deltagende kommuner og amtskommuner er til stede, når  

 udviklingsrådet træffer beslutninger.
Bestemmelsen skal ses i  

 sammenhæng med bestemmelsen i lovforslagets § 2, stk. 3,  

 hvorefter der udpeges en stedfortræder for hvert medlem, der kan  

 indtræde i udviklingsrådet i tilfælde, hvor det  

 pågældende medlem er forhindret i at deltage.
 Udviklingsrådets beslutninger træffes ved  

 stemmeflertal.
 Vedtagelse af beslutninger om budget, optagelse af  

 lån og påtagelse af garantiforpligtelser kræver dog  

 kvalificeret flertal.
 Kravet om kvalificeret flertal indebærer en  

 fravigelse af reglen i den kommunale styrelseslovs § 11, stk. 3,  

 hvorefter de omhandlede beslutninger træffes ved stemmeflertal.
 Det er imidlertid fundet væsentligt, at disse  

 overordnede økonomiske beslutninger vedtages af et kvalificeret  

 flertal.
Til § 8 Bestemmelsen er en fravigelse af den kommunale  

 styrelseslov, hvorefter den umiddelbare forvaltning af kommunens anliggender  

 varetages af et økonomiudvalg og mindst ét stående  

 udvalg.
Der stilles således ikke krav om, at Hovedstadens  

 Udviklingsråd nedsætter udvalg.
På den anden side er der  

 med bestemmelsen i § 8 åbnet mulighed for, at  

 udviklingsrådet kan vælge at lade den umiddelbare forvaltning af  

 et eller flere af udviklingsrådets anliggender varetage af udvalg.
Til § 9 I bestemmelsen fastsættes, at en række af  

 bestemmelserne i den kommunale styrelseslov skal finde tilsvarende anvendelse  

 på Hovedstadens Udviklingsråd.
Den kommunale styrelseslovs bestemmelser om  

 mødeoffentlighed finder således anvendelse for Hovedstadens  

 Udviklingsråd.
Herved sikres åbenhed om udviklingsrådets  

 beslutninger.
 Endvidere finder den kommunale styrelseslovs regler om  

 møder m.v., udvalg m.v., kommunalbestyrelsens formand, kommunens  

 økonomiske forvaltning, oplysningspligt, funktionsvægring,  

 løn- og ansættelsesforhold for personale i kommunal tjeneste  

 samt udbud af fast ejendom tilsvarende anvendelse på Hovedstadens  

 Udviklingsråd.
 Henvisningen til kapitel III i styrelsesloven om udvalg  

 m.v. er relevant i det omfang, udviklingsrådet udnytter adgangen i  

 denne lovs § 8 til at nedsætte udvalg til at varetage den  

 umiddelbare forvaltning af rådets anliggender.
Udviklingsrådet er ansvarlig for udarbejdelse af  

 forslag til årsbudget og flerårige budgetoverslag.
Hvis  

 udviklingsrådet nedsætter et økonomiudvalg eller et udvalg  

 svarende hertil, vil det være dette udvalg, der udarbejder forslag til  

 årsbudget og flerårige budgetoverslag, jf. henvisningen til  

 kapitel V, herunder § 37, i styrelsesloven.
 Efter bestemmelsen er der åbnet mulighed for i  

 styrelsesvedtægten for Hovedstadens Udviklingsråd at fravige  

 bestemmelserne i lov om kommunernes styrelse i et videre omfang end fastsat i  

 loven.
Dette skyldes, at Hovedstadens Udviklingsråd er en  

 nydannelse, og at der derfor kan vise sig et behov for at modificere den  

 kommunale styrelseslovs regler.
Eksempelvis kan der vise sig et behov for at  

 fravige bestemmelsen i styrelseslovens § 67, hvorefter løn- og  

 øvrige ansættelsesforhold for personale skal godkendes af  

 Kommunernes Lønningsnævn.
Eventuelt vil det kunne besluttes, at  

 bestemmelsen i § 67 skal finde anvendelse fra et senere tidspunkt end  

 tidspunktet for lovens ikrafttræden.
 Forslag om fravigelser af styrelseslovens regler vedtages  

 af udviklingsrådet, men kan kun gennemføres i det omfang de  

 pågældende bestemmelser i styrelsesvedtægten godkendes af  

 indenrigsministeren.
Med bestemmelsen i stk. 2 gives indenrigsministeren  

 bemyndigelse til at fastsætte fristerne i forbindelse med  

 udviklingsrådets budgetvedtagelse.
Det forudsættes, at fristen  

 for 2. behandling af udviklingsrådets budget fastsættes til en  

 måned tidligere end den af indenrigsministeren fastsatte frist for 2.  

 behandling af kommunalbestyrelsernes og amtsrådenes budget.
Til § 10 Det foreslås, at udviklingsrådets beslutning  

 om vederlæggelse af dets medlemmer og stedfortrædere skal  

 godkendes af indenrigsministeren.
I den forbindelse vil der blandt andet  

 blive taget hensyn til mødevirksomheden i udviklingsrådet.
Til kapitel 4 Til § 11 Efter forslagets § 11, stk. 1, afholdes  

 udviklingsrådets udgifter af Københavns og Frederiksberg  

 Kommuner samt Københavns, Frederiksborg og Roskilde Amtskommuner.  

 Udgifterne fordeles i forhold til de deltagende kommuners og amtskommuners  

 udskrivningsgrundlag, jf. stk. 2. Dette svarer til den gældende  

 ordning for Hovedstadsområdets Trafikselskab.
De nærmere regler om opgørelse af  

 udskrivningsgrundlaget og regler om indbetaling af bidraget fastsættes  

 af indenrigsministeren.
Reglerne vil blive fastsat efter de samme principper,  

 som i dag er gældende for Hovedstadsområdets Trafikselskab.
Dette  

 indebærer blandt andet, at de deltagende kommuners og amtskommuners  

 bidrag vil blive efterreguleret i overensstemmelse med udviklingen i det  

 faktiske udskrivningsgrundlag.
De deltagende kommuners og amtskommuners bidrag til  

 udviklingsrådet vil ikke skulle indgå ved opgørelsen af de  

 nettodrifts- og anlægsudgifter for amtskommunerne, der indgår i  

 den amtskommunale udligning, jf. lov om kommunal udligning og generelle  

 tilskud til kommuner og amtskommuner.
Størrelsen af de deltagende  

 kommuners og amtskommuners udgifter til udviklingsrådet vil  

 således ikke indgå i beregningen af den amtskommunale udligning  

 af skattegrundlag og udgiftsbehov.
 Det samme er på nuværende tidspunkt  

 gældende for de deltagende kommuners og amtskommuners tilskud til  

 Hovedstadsområdets Trafikselskab.
Der gives adgang til, at fordelingsnøglen kan  

 fraviges.
Sigtet med denne bestemmelse er at give mulighed for øget  

 trafikbetjening i de enkelte kommuner eller amtskommuner, såfremt en af  

 de deltagende kommuner eller amtskommuner måtte ønske et  

 højere serviceniveau og er villig til at påtage sig udgifter  

 herved.
 Tvivlsspørgsmål om beregningen af bidraget  

 afgøres af indenrigsministeren.
 Bestemmelsen i § 11, stk. 5, indebærer, at  

 der ved beregningen af det generelle tilskud til primærkommuner og  

 amtskommuner i henhold til Det Udvidede Totalbalanceprincip (DUT) ikke  

 foretages regulering for udgifter i medfør af denne lov.
Baggrunden herfor er, at der med lovforslaget først  

 og fremmest sker en overførsel af opgaver   og de dertil relaterede  

 udgifter til finansiering   fra Københavns, Frederiksborg og Roskilde  

 Amtskommuner samt Københavns og Frederiksberg Kommuner.
Herudover vil  

 udviklingsrådet selv i meget høj grad have mulighed for at  

 fastsætte udgiftsniveauet for Hovedstadens Udviklingsråd.
 For at undgå tvivl om placeringen af ansvaret for  

 økonomien i Hovedstadens Udviklingsråd, herunder ansvaret for  

 tilrettelæggelsen af en effektiv administration, afholdes samtlige  

 udgifter i forbindelse med etablering og drift af Hovedstadens  

 Udviklingsråd af Københavns, Frederiksborg og Roskilde  

 Amtskommuner samt Københavns og Frederiksberg Kommuner.
Til kapitel 5 Til § 12 Det foreslås, at indenrigsministeren fører  

 tilsyn med Hovedstadens Udviklingsråd, og at indenrigsministeren  

 tillægges de samme reaktionsmuligheder, som de kommunale  

 tilsynsmyndigheder har over for kommuner og amtskommuner.
Det tilsyn, som indenrigsministeren skal udøve over  

 for udviklingsrådet, er et legalitetstilsyn.
Det vil sige, at tilsynet  

 omfatter spørgsmål om overholdelse af lovgivningen, herunder  

 offentligretlige retsgrundsætninger.
Det vil således også  

 være en tilsynsopgave at tage stilling til lovligheden af  

 udviklingsrådets beslutninger om støtte til konkrete projekter,  

 initiativer m.v., herunder om projekterne m.v. ligger inden for rådets  

 virkefelt.
Til kapitel 6 Til § 13 Bestemmelsen svarer til de bestemmelser om strafansvar,  

 som gælder for kommunalbestyrelsesmedlemmer, jf. § 61 c i lov om  

 kommunernes styrelse.
Til kapitel 7 Til § 14 Efter bestemmelsen træder loven i kraft den 1.  

 januar 2000, idet kapitel 2 om udviklingsrådets opgaver dog  

 først træder i kraft den 1. juli 2000.
Baggrunden for den forskudte ikrafttræden er  

 navnlig, at udviklingsrådet derved får adgang til at forberede og  

 planlægge rådets virksomhed i en periode, inden de i kapitel 2  

 nævnte opgaver henlægges til rådet.
Udviklingsrådet  

 får således mulighed for at indrette en administration, der kan  

 være funktionsdygtig den 1. juli 2000, hvor lovens kapitel 2  

 træder i kraft.
Samtidig får udviklingsrådet med den  

 forskudte ikrafttræden en rimelig tid til at udarbejde og vedtage et  

 budget samt at udarbejde en styrelsesvedtægt med henblik på  

 godkendelse af indenrigsministeren, således at budget og  

 styrelsesvedtægt er henholdsvis vedtaget og godkendt inden lovens fulde  

 ikrafttræden.
Til § 15 Medlemmerne af Hovedstadens Udviklingsråd  

 vælges første gang i tidsrummet 1.-15. januar 2000.
