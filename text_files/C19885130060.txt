 Vejledning vedrørende månedsbalancer/statistik for 1988.
 Fra og med ultimo januar 1988 vil følgende bestemmelser vedrørende  

 månedsbalance med bilag/månedsstatistik m.v. være gældende:
I.
Generelle bestemmelser:
1. Til tilsynet skal for de første 6 måneder af 1988  

 alene indsendes siderne F.A. 1-5 og 14. Herefter skal pengeinstitutterne  

 alene indsende F.A. 1-5. Siderne indsendes enten i form af den i  

 regnskabsbekendtgørelsen anvendte fællesform, eller i form af eget materiale,  

 såfremt det indeholder de samme oplysninger og er opstillet på samme måde som  

 fællesformen.
Der skal specielt gøres opmærksom på, at eget materiale skal  

 indeholde de ud for hvert beløb anførte »feltcifre«.
Det er  

 endvidere er betingelse, at materialet er i A4 format.
Ved manuel  

 indberetning af siderne F.A. 1-5 skal direktionens underskrift på F.A.5 være  

 i original.
2. Til I/S Datacentralen indsendes for de første 6  

 måneder siderne F.A. 1-13 på magnetbånd.
For de følgende måneder indsendes  

 siderne F.A. 1-14 til I/S Datacentralen.
Specifikationer til magnetbåndenes  

 indhold er tidligere sendt direkte til de berørte datacentraler og  

 pengeinstitutter.
 3. Materialet til tilsynet skal som hidtil sendes  

 senest 7. arbejdsdag efter udløbet af den foregående måned (kvartal), således  

 at det er tilsynet i hænde senest den 8. arbejdsdag.
Materialet til I/S Datacentralen skal sendes senest 8. arbejdsdag efter udløbet af den foregående måned, således at det er centralen i hænde senest den 9. arbejdsdag.
4. I de månedsbalancer, der indsendes pr. 31. januar  

 1988 og indtil årsregnskabet er godkendt i banken respektive andelskassen på  

 generalforsamlingen og i sparekassen på repræsentantskabsmødet, må der ikke  

 være foretaget overskudsfordeling.
Vindings- og tabskontoen skal, indtil  

 årsregnskabet er godkendt, posteres i månedsbalancen under »7. Renter og  

 provision (netto) m.v.«.
 5. For sparekasser og andelskasser, der i henhold til  

 regnskabsbekendtgørelsens § 6 kun indsender balance/statistik kvartalsvis,  

 skal F.A. 1-14 sendes til tilsynet enten på fællesformen eller på eget  

 materiale, der overholder de under pkt. 1 nævnte krav.
 6. Andelskasser, der indgår i en sammenslutning af  

 andelskasser omfattet af kapitel 4 D i lov om banker og sparekasser m.v.,  

 skal ikke indsende månedbalancer.
II.
Vedrørende de enkelte sider og poster skal følgende iagttages:
Ved ændringen af regnskabsbekendtgørelsen den 27. november 1987 blev  

 følgende F.A.-skemaer ændret: F.A.3, F.A.7, F.A.9 og F.A.14. Disse er mærket  

 med 31.12.87 i nederste venstre hjørne, hvorimod de øvrige F.A.-skemaer er  

 mærket med 1.10.86 i nederste venstre hjørne.
Kun disse skemaer må anvendes  

 efter 1. januar 1988.
1. F.A.3. »Fradrag« »Lån på indlånsbeviser udstedt af Danmarks Nationalbank« er  

 udgået som selvstændig post under fradrag, fordi Nationalbanken er ophørt med  

 at udstede indlånsbeviser.
 2. F.A.4, post 2. »Anfordringstilgodehavender i  

 Danmarks  Nationalbank.«:
 Beløb deponeret i Nationalbanken - i henhold til reglerne af 6. juni 1985  

 om særlige indskud - kan betragtes som anfordringstilgodehavende.
 3. F.A.4, post 6 »Sikre letsælgelige  

 (børsnoterede) ubelånte  værdipapirer«.:
 I det omfang pengeinstituttet har børsnoteret ansvarlig indskudskapital i  

 pengeinstitutter og andre børsnoterede virksomheder, skal denne medtages.
 4. F.A.5. »Bogført værdi af erhvervede aktie-,  

 andels- eller  garantibeviser .....«:
 Ved beregning af denne post skal kun posterne 7.1., 7.2., 7.3. og 7.4 på  

 side F.A.7. medregnes.
 5. F.A.7. »Ad debetpost 5.1. (indenlandske mellemværender).«:
 Opmærksomheden skal henledes på, at noten til posten er ændret, således at  

 beholdninger af statsobligationer skal specificeres i fastforrentede,  

 variabelt forrentede samt fremmedmøntede statsobligationer.
 6. F.A.9., post 2. »Gæld til Danmarks Nationalbank.
 Denne post er nu opsplittet i 3 underposter: »Træk på  

 foliokonto«, »Pengemarkedet« samt »Andet«.
 7. F.A.11., post 8. »Ansvarlig indskudskapital.«:
 Beløbet, der kan ligestilles med egenkapitalen - post 8.2. -, skal svare  

 til beløbet under »Netto« eller »40 pct. af bankens eller  

 sparekassens egenkapital andrager« side F.A.4. nederst.
 8. F.A.14. (»Måling af ændringer i kursværdi på pengeinstututtets  

  børsnoterede kroneobligationer«).:
Opmærksomheden skal henledes på, at alle beløb på skemaet skal angives i  

 tusinde kr. ved anvendelse af de sædvanlige afrundingsregler.
Beløb i  

 intervallet 0-499 kr. skal således angives med et 0.
 Opmærksomheden skal videre henledes på, at under skemaets post 4. anføres  

 8 % af pengeinstituttets reducerede gælds- og garantiforpligtelser.  

 Pengeinstituttets reducerede gælds- og garantiforpligtelser fremgår af linie  

 11 på FA 3.
9. De pengeinstitutter, der har udenlandske filialer  

 kan på pengeinstituttets balance exclusive udenlandske filialer samt på d e  enkelte filialbalancer undlade at indberette FA 3, 4, 5, 12 og 13.
 Pengeinstituttets balance incl. filialer skal indberettes i samme omfang  

 som hidtil.
 10. Det skal endvidere understreges, at eventuelle  

 rettelser til balancen skal specificeres i »statistikken« -  

 skemaerne F.A.6. til F.A.13.
 Ved indberetning af rettelser til månedsbalance/månedsstatistik bedes  

 vedlagte rettelsesskema anvendt.
 Det skal endelig henstilles til pengeinstitutterne, at når rettelser  

 indberettes, så skal også eventuelle konsekvensrettelser indberettes  

 samtidigt.
 11. Endelig vedlægges et ajourført oplysningsskema,  

 som bedes indsendt til tilsynet ved ændringer i tidligere indberettede data  

 vedrørende datacentraler samt kontaktpersoner på datacentralen eller i  

 instituttets regnskabsafdeling.
Som felt nr. anføres det ud for hvert beløbsfelt i fællesformen anførte  

 nummer.
Såfremt en rettelse medfører konsekvensrettelser i f.eks. totaler  

 eller mellembalance (F.A. 1 & 2) og statistik /F.A. 6 - 13) , skal alle  

 konsekvensrettelser tillige indberettes.
