FORELØBIGE GODKENDELSES- OG PRØVNINGSBETINGELSER FOR DOBBELTMUFFER I AFLØBSSYSTEMER AF PLAST AUGUST 1978 GODKENDELSESBETINGELSER 0.1 Gældende forskrifter Bygningsreglemetn, 1977.
 DIF's norm vedrørende afløbsinstallationer, 1974.
 DIF's norm for afløbsledninger af PEL, PEH og stift PVC i jord, 1973.
Nærværende betingelser vedrører dobbeltmuffer af termoplastisk materiale  

 og forsynet med elastiske samlinger anvendt i godkendte afløbssystemer af  

 plast.
Dobbeltmuffer skal derfor tillige være udført i overensstemmelse med  

 boligministeriets »Godkendelses- og prøvningsbetingelser for  

 afløbssystemer af plast, august 1978« (VA.2.10/DK 007) og opfylde  

 betingelserne for prøvning og kontrol som angivet for formstykker.
02. Tilsvarende udenlandske bestemmelser Nærværende betingelser for godkendelse af dobbeltmuffer i afløbssystemer  

 af plast er hovedsagelig udarbejdet i samarbejde med va-myndigheder i de  

 øvrige nordiske lande og stemmer således i overvejende grad overens med  

 tilsvarende betingelser i disse lande.
1.0 Funktion- og udførelse Idet tætningselementernes antal fordobles i forhold til rør med faste  

 muffer, skal det tilsikres, at dette forhold ikke medfører forøget risiko for  

 utæthed.
 Dette indebærer, at tætningselementet ved forskriftsmæssig eller fejlagtig  

 montage af systemet ikke må kunne forskyde sig i sit leje, samt at det ikke  

 forsætligt eller uforsætligt må kunne fjernes eller ombyttes med andet  

 tætningselement.
 Da brungen af dobbeltmuffer medfører, at væskestrømmen vil gå fra muffe  

 til rør, skal det sikres, at modstrøms vendte muffer ikke lækker, samt at  

 ekspansionsevnen bevares under drift.
 De nævnte forhold kontrolleres ved, at afprøvningen beskrevet i VA/DK  

 11.1a udføres og bestås.
 Dobbeltmuffer skal være således konstrueret, at de i muffen indstukne  

 rørspidsender ikke kan forskydes forbi dobbeltmuffens midte under drift af  

 afløbssystemet.
Monteringsvejledning Til brug for anvendelse af dobbelmuffer skal forefindes en  

 montagevejledning med alle nødvendige oplysninger for korrekt anvendelse og  

 montering.
2.0 Definition En dobbeltmuffe er et formstykke, som skal danne en tæt forbindelse mellem  

 to glatte rørender, der er anbragt i retliniet eller tilnærmelsesvis  

 retliniet forlængelse af hinanden.
3.0 Mærkning Dobbeltmuffer og de dertil hørende gummitætningsringe skal være mærket i  

 overensstemmelse med kravene anført i VA 2.10/DK 007, august 1878, pkt. 3.0  

 for formstykker og tætningsringe.
4.0 Prøvning Dobbeltmuffer til anvendelse i afløbssystemer af plast skal afprøves i  

 henhold til efterstående prøvningsbetingelser på en af boligministeriets  

 va-godkendelsesudvalg anerkendt prøvningsinstitution.
Der udføres prøvninger  

 af dobbeltmufferne således, som det fremgår af pkt. 7.0, Prøvningsbetingelser  

 i VA 2.10/DK 007, august 1978.
 Den udarbejdede prøvningsattest eller prøvningsrapport må ved ansøgningen  

 om godkendelse normalt højst være 1 år gammel.
Tætningsringene afprøves i henhold til særlige prøvningsbetingelser.  

 Indtil sådanne betingelser er udarbejdet, skal tætningsringe af gummi opfylde  

 krav til materiale iflg.
DS 421.2 eller SIS 36 76 11. Oliebestandige  

 tætningsringe af gummi skal indtil videre opfylde kravene iflg.
SIS 36 76 12.
5.0 Kontrol Dobbeltmuffer er med hensyn tl kontrol omfattet af betingelserne i VA  

 2.10/DK 007, august 1978 pkt. 5.0, 5.1, 5.2 og 5.3, idet dobbeltmufferne  

 indgår i det godkendte afløbssystem på linie med systemets øvrige  

 formstykker.
6.0 Gebyr For udstedelse af godkendelse betaler ansøgeren et gebyr, som fastsættes  

 af Boligministeriet.
Betaling for prøvninger og kontrol erlægges særskilt til  

 den pågældende prøvningsinstitution efter regning.
PRØVNINGSBETINGELSER 7.0 Alment Prøvningsbetingelserne for afløbsrør af plast er angivet i VA 2.10/DK 007,  

 august 1978, VA/DK nr. 1-14.
En dobbeltmuffe af plast klassificeres som et formstykke og skal derfor  

 opfylde samtlige krav til formstykker.
Endvidere skal dobbeltmuffer opfylde  

 en særlig temperaturbestandighedsprøvning, som er beskrevet i nærværende  

 betingelser som prøvning VA/DK nr. 11.1a.
 Omfanget af de nødvendige afprøvninger for typegodkendelse og kontrol af  

 rør og formstykker fremgår i øvrigt af tabel 2 i VA 2.10/DK 007, august 1978.
 En oversigt over de relevante standarder for prøvningerne VA/DK nr. 1-14  

 fremgår af tabel 1 i VA 2.10/DK 007, august 1978.
Prøvning VA/DK nr. 11.1a. - Temperaturbetandighed Prøvningen tilsigter at fastslå, at dobbeltmufferne og deres samlinger til  

 stadighed kan tåle at blive udsat for gennemstrømninger af skiftevis varmt og  

 koldt vand, uden at lækage i samlinger, betydelige formændringer eller andre  

 skader opstår.
Prøvningens udførelse Prøvning af plast-dobbeltmuffers temperaturbestandighed udføres i henhold  

 til SFS 3144, november 1976 med nedenstående ændringer og tilføjelser.
Temperaturer Prøvningen udføres med varmt vand af 93 plus/minus 2 grader C og koldt  

 vand af 10 plus/minus 5 grader C.
Dimensioner Rørsystemet til afprøvning af temperaturbestandighed skal bestå af rør og  

 formstykker med følgende dimensioner:
 I prøveopstillingen skal dobbeltmufferne være af samme type.
 Rørsystemet opbygges i henhold til figur 1.
Massen påføres muffen i et jævnt lag i området bag tætningselementet,  

 efter at spidsenden akkurat dækker tætningselementet.
Derefter bevæges  

 spidsenden frem til bunden af muffen og tilbage igen flere gange, mens der  

 påfyldes masse, således af hele hulrummet mellem rør og muffe fyldes op.
 Når muffen er monteret, trækkes spidsenden tilbage i henhold til  

 fabrikantens anvisning for at give plads til temperaturbevægelsen.
 For dobbeltmuffer beregnet for afløbsrør i jord deformeres røret ved  

 muffen mrk. a3 i overensstemmelse med VA/DK nr. 4 i VA 2.10/DK 017, august  

 1978.
Besigtigelse Efter 1.500 cykler afkøles rørsystemet i mindst 16 timer.
Derefter  

 afproppes udløbet, og systemet fyldes med vand af rumtemperatur til en højde  

 af mindst 500 mm over det højeste punkt på samlingen ved grenrørets  

 afgrening.
 Rørsystemet observeres i 15 minutter for lækage.
 Rørsystemet tømmes for vand, og nedbøjningen på midten af rørstykket  

 mellem de to glidestyr (afstand 10 d) på den øverste, liggende del måles i  

 forhold til en linje fra røroverkant til røroverkant ved glidestyrene  

 (udføres ikke for dobbeltmuffer til afløbssystemer, der udelukkende anvendes  

 i jord).
 Derefter demonteres rørsystemet, og hvert rør og formstykke besigtiges.
Krav For godkendelse kræves at hele systemet er tæt, og at ingen lækage  

 forekommer.
En eller et par stilleliggende dråber ved hver stilling betragtes  

 ikke som lækage.
Synlige sprækker - såvel indvendigt som udvendigt - må ikke  

 forekomme.
 Nedbøjningen må ikke være større end 0,1 d. (Gælder ikke for dobbeltmuffer  

 til afløbssystemer, der udelukkende anvendes i jord).
 Figur 1. Eksempel på opstilling og prøvningsudrustning for  

 temperaturvekslingsprøvning af dobbeltmuffer.
 Figur 2. Anbringelse af pasta i dobbeltmuffe.
 (* 1) for PVC-rør klasse L anvendes overalt mindste dimension 200 mm.
