Resumé  


  

 A, der var visiteret til plejehjem i K kommune, fremsatte - to måneder  

 efter at være blevet tilbudt og have afslået indflytning på plejehjem X -  

 ønske  

 om indflytning alligevel.
K kommune afslog at imødekomme A's ønske, idet man  

 fandt A's funktionsniveau for højt til at kunne berettige til en  

 plejehjemsplads.
Amtsankenævnet (AAN) afviste at behandle A's klage med  

 henvisning til, at afgørelsen vedrørte kommunens generelle serviceniveau.  

 Denne  

 afgørelse indbragte A for Den Sociale Ankestyrelse (DSA), som afviste at  

 optage  

 sagen til behandling som en principiel sag.
Ombudsmanden fandt, at K kommune i forhold til A traf en konkret  

 afgørelse, hvori - blandt andre hensyn - hensynet til kommunens ressourcer  

 indgik.
Dette forhold fandtes ikke at kunne medføre, at sagen som helhed  

 drejede sig om det generelle serviceniveau, og AAN's afvisning i henhold til  

 bistandslovens § 15 fandtes uberettiget.
 Ombudsmanden fandt, at DSA burde have optaget sagen til  

 realitetsbehandling, idet bestemmelsen giver adgang til at behandle ikke  

 alene  

 realitetsafgørelser, men også afgørelser om amtsankenævnets kompetence.  

 Ombudsmanden fandt, at den pågældende sag var egnet til at medvirke til en  

 afgrænsning af udtrykket "det generelle serviceniveau" i  

 bistandslovens § 15, stk. 1, 2. pkt., og at den derfor var af principiel  

 betydning. (J. nr. 1990-1950-063).
 Udtrykket "fastlæggelse  

 af det generelle serviceniveau" i bistandslovens § 15, stk. 1  

 .
Det fremgår af de foreliggende oplysninger, at A den 21.  

 april 1987 blev visiteret til plejehjem.
A blev noteret på venteliste, idet K  

 kommune ikke på daværende tidspunkt havde ledig kapacitet på kommunens  

 plejehjem.
I januar 1990 tilbød K kommune telefonisk A, at A kunne  

 flytte ind på plejehjemmet B.
Dette tilbud afslog A.
I marts måned 1990 rettede A henvendelse til K kommune og  

 fremsatte ønske om indflytning på plejehjemmet B.
I denne forbindelse foretog  

 K  

 kommune en undersøgelse af A's aktuelle helbredsforhold.
Ergoterapeut C ved K kommunes dagcenter konkluderede i sin rapport  

 af 23. april 1990: "(A) er stort set selvhjulpen og vil sagtens kunne bo  

 alene i en almindelig/beskyttet bolig." På baggrund heraf skønnede K  

 kommune, at A's funktionsniveau var for højt til, at man kunne tildele A en  

 plejehjemsplads på daværende tidspunkt.
A forblev indskrevet på venteliste.
 Denne afgørelse indbragte A ved skrivelse af 22. april 1990  

 for Amtsankenævnet i Y Amt (nu Det Sociale Ankenævn i Y Amt), som i skrivelse  

 af 1. november 1990 erklærede sig inkompetent over for kommunens afgørelse.  

 Amtsankenævnet anførte bl.a. følgende:
 "...
 (K) kommune har herefter i skrivelse af 10. september 1990  

 oplyst, at inden kommunen går videre med sagen oplyses det, at (A) fortsat  

 står  

 på venteliste til plejehjem.
Det er videre i skrivelsen oplyst, at hver gang der er ledig  

 plads, får den person, som har størst behov, tilbudt plads.
Det er på denne  

 måde, (A) har fået at vide, at (A) er for god til plejehjemsbolig set i  

 relation til andre ansøgere.
 Det er endelig i skrivelsen oplyst, at (A) sandsynligvis har  

 den opfattelse, at når man er visiteret til plejehjem, kan man selv bestemme  

 indflytningstidspunktet, hvilket ifølge ovennævnte ikke er tilfældet.
 I henhold til lov om social bistand § 79 skal  

 kommunalbestyrelsen sørge for, at personer, hvis helbredstilstand bevirker,  

 at  

 de ikke med bistand i form af praktisk bistand og hjælpemidler kan klare sig  

 i  

 eget hjem, får mulighed for optagelse i plejehjem.
Det er således kommunalbestyrelsen, der skal sørge for det  

 nødvendige antal plejehjemspladser for kommunens beboere.
Kommunalbestyrelsen  

 foretager en løbende vurdering og planlægning i henhold til den sociale  

 styrelseslovs § 26.
Amtsankenævnet må derfor afvise at behandle (A's) klage, der  

 falder udenfor nævnets kompetence.
Sagen vil herefter blive henlagt.
..." A påklagede denne afgørelse til Den Sociale Ankestyrelse ved  

 skrivelse af 8. november 1990, som traf afgørelse den 21. november 1990 og i  

 denne forbindelse anførte følgende:
 "...
 I denne anledning meddeler man, at kommunalbestyrelsens  

 afgørelser om fastsættelse af det generelle serviceniveau, herunder om hvilke  

 pladser der skal være til rådighed for kommunens indbyggere ikke kan  

 indbringes  

 for anden administrativ klagemyndighed, jf. § 15, stk. 1 i lov om social  

 bistand.
Ankestyrelsen kan derfor ikke behandle sagen." Jeg indhentede under min behandling af sagen udtalelser af  

 20. juni og 15. august 1990 fra henholdsvis Amtsankenævnet i Y Amt og Den  

 Sociale Ankestyrelse.
 Amtsankenævnet anførte i sin udtalelse følgende:
 "...
 Amtsankenævnet skal i den anledning bemærke, at der, således  

 som det fremgår af sagens akter, har været tvivl om, hvorvidt der er tale om  

 visitationssag efter bistandslovens § 83, hvilken afgørelse kan indbringes  

 for  

 amtsankenævnet, men i skrivelse af 10. september 1990 er det fra (K) kommune  

 oplyst, at (A) fortsat står på venteliste til plejehjem, men at der af  

 kommunen  

 foretages en prioritering af ventelisten.
 Amtsankenævnet er derfor fortsat af den opfattelse, at det  

 er en afgørelse efter bistandslovens § 79, som ikke kan indbringes for anden  

 administrativ myndighed.
..." Den Sociale Ankestyrelse anførte i sin udtalelse følgende:
 "...
Det fremgår af (K) Kommunes brev af 10. maj 1990 til  

 Amtsankenævnet for (Y) Amt, at antallet af plejehjemspladser i (K) Kommune  

 fra  

 1987-1990 er reduceret med 10 pladser.
Kommunens prioritering af  

 plejehjemspladserne er som følge heraf også ændret.
 (K) Kommunes afgørelse om, at (A) for tiden ikke opfylder  

 betingelserne for at komme på plejehjem, men fortsat er optaget på  

 venteliste,  

 skyldes efter Ankestyrelsens opfattelse nedsættelsen af antallet af  

 plejehjemspladser i kommunen og den ændring af kriterierne for optagelse på  

 plejehjem, der er en følge heraf, altså spørgsmål om fastsættelsen af det  

 generelle serviceniveau i kommunen.
 Afgørelser om fastsættelse af det generelle serviceniveau,  

 herunder om hvilke pladser der skal være til rådighed for kommunens  

 indbyggere,  

 kan, jf. bistandslovens § 15, stk. 1, 2. pkt., ikke indbringes for anden  

 administrativ myndighed.
 Hvis der havde været tale om en afgørelse om afslag på  

 optagelse på plejehjem udelukkende med henvisning til (A's) helbredsmæssige  

 forhold, og uden at (A) fortsat stod på venteliste, ville der efter  

 Ankestyrelsens opfattelse have været tale om en afgørelse, der kunne  

 indbringes  

 for amtsankenævnet.
..." I et brev til A udtalte jeg følgende:
 "1)  

  

 Amtsankenævnets  

 afvisning af at behandle (A's) klage.
 Ankenævnets afgørelse skal vurderes på baggrund af den  

 dagældende lov om social bistand (lovbekendtgørelse nr. 637 af 27. september  

 1989) § 15, stk. 1, § 79, stk. 1, og § 83, stk. 1, som har følgende ordlyd:
"  

  

 § 15.  

  

 Kommunalbestyrelsen og det i den sociale styrelseslovs § 3 nævnte særlige  

 udvalgs afgørelser efter denne lov kan, medmindre andet er bestemt i loven,  

 indbringes for amtsankenævnet, i Københavns og Frederiksberg kommuner for den  

 sociale ankestyrelse.
Afgørelser om fastsættelse af det generelle  

 serviceniveau, herunder om, hvilke pladser der skal være til rådighed for  

 kommunens indbyggere, og takstfastsættelse for tilbudene, kan ikke indbringes  

 for anden administrativ klagemyndighed." "  

  

 § 79.  

  

 Kommunalbestyrelsen skal sørge for, at personer, hvis helbredstilstand  

 bevirker, at de ikke med bistand efter reglerne i afsnit IV og V kan klare  

 sig  

 i eget hjem, får mulighed for optagelse i plejehjem." "  

  

 § 83.  

  

 Kommunalbestyrelsen træffer bestemmelse om optagelse i et plejehjem eller en  

 beskyttet bolig." Det følger af § 15, stk. 1, at afgørelser om det generelle  

 serviceniveau ikke er omfattet af klageadgangen.
Omvendt er afgørelser om  

 optagelse på plejehjem i henhold til § 83, stk. 1, omfattet af ankenævnets  

 kompetence.
Afgørelser om optagelse i plejehjem må efter sammenhængen  

 mellem § 83 og § 79 antages at skulle tage sit udgangspunkt i ansøgerens  

 helbredstilstand.
Ansøgere, der efter en sagkyndig vurdering under ingen  

 omstændigheder  

 - heller ikke med omfattende bistand - kan antages at kunne klare sig i eget  

 hjem, må antages at have en egentlig ret til plejehjemsoptagelse.
Den  

 praktiske  

 gennemførelse af plejehjemsoptagelsen må ske under hensyntagen til kommunens  

 muligheder for at skaffe plads til ansøgeren på egne eller andre kommuners  

 plejehjem.
For ansøgere, hvis plejehjemsbehov er mindre udtalt eller akut,  

 vil  

 optagelsesbeslutningen ikke alene afhænge af ansøgerens helbredstilstand, men  

 også af forholdet mellem institutionspladser, antallet af borgere med  

 plejehjemsbehov samt de forskellige grader af dette behov.
Endelig vil der  

 ved  

 udvælgelsen af det blandt flere plejehjem, optagelse kan ske på, typisk blive  

 taget hensyn til oplysninger om bl.a. ansøgerens personlige forhold samt til  

 helbredstilstand, funktionsniveauer og alder hos de beboere, der allerede er  

 optaget på det overvejede hjem.
I den foreliggende sag har (K) kommune i overensstemmelse  

 med det foran anførte vurderet, at (A's) plejehjemsbehov er mindre  

 presserende  

 end visse andre ansøgeres, og i den forbindelse taget hensyn til antallet af  

 plejehjemspladser.
Hensynet til kommunens ressourcer er dermed indgået som et  

 led i den samlede vurdering af, om (A's) ansøgning burde imødekommes.
I  

 forhold  

 til (A) blev der således truffet en konkret afgørelse om (A's) ret til i  

 henhold til bistandsloven at blive optaget på plejehjem.
Det forhold, at kommunens generelle serviceniveau på denne  

 måde er indgået som et kriterium i afvejningen, kan efter min mening ikke  

 begrunde, at sagen som helhed må antages at dreje sig om det generelle  

 serviceniveau.
Klagebegrænsningen i § 15, stk. 1, 2. pkt., vedrører efter min  

 opfattelse alene kommunens generelle beslutninger om antallet af  

 plejehjemspladser, plejehjemmenes standard, personalenormering osv., dvs.  

 afgørelser, der typisk ikke direkte udmønter sig som skrivelser til  

 enkeltborgere, der har indgivet ansøgning om optagelse.
 Amtsankenævnets afvisning i skrivelse af 17. maj 1990 af at  

 behandle (A's) klage må således efter min mening anses for uberettiget.
Jeg har gjort Det Sociale Ankenævn i (Y) Amt bekendt med min  

 opfattelse.
Samtidig har jeg henstillet til ankenævnet, at (A's) sag nu  

 optages  

 til realitetsbehandling.
I den forbindelse har jeg særskilt bedt ankenævnet  

 tage stilling til, hvilken betydning det efter nævnets opfattelse bør have,  

 at  

 (K) kommune tilbød (A) en plads på plejehjemmet (B) i januar måned 1990, dvs.  

 et par måneder før, (A) selv anmodede om optagelse.
 2)  

  

 Den Sociale  

 Ankestyrelses afgørelse af 24. november 1990.
Denne afgørelse skal vurderes på baggrund af § 15, stk. 3, i  

 bistandsloven.
Bestemmelsen har følgende indhold:
"  

  

 Stk. 3.  

  

 Amtsankenævnets afgørelser kan ikke indbringes for anden administrativ  

 myndighed.
Den sociale ankestyrelse kan dog optage en sag til behandling, når  

 ankestyrelsen skønner, at sagen er af principiel betydning." (A) indbragte amtsankenævnets afgørelse af 1. november 1990  

 for Den Sociale Ankestyrelse, og ankestyrelsen afviste at behandle sagen  

 under  

 henvisning til, at ankenævnets afvisning måtte anses for korrekt.
 Bestemmelsen i § 15, stk. 3, afgrænser klageadgangen til at  

 omfatte "amtsankenævnets afgørelse." Dette udtryk må forstås som  

 ikke  

 alene ankenævnets realitetsafgørelser, men også nævnets afgørelser vedrørende  

 dets egen kompetence m.v., f.eks.  

  

 om  

  

 en klage har været rettidig,  

  

 om  

  

 klageren er klageberettiget, samt (som i det foreliggende tilfælde),  

  

 om  

  

 sagen var omfattet af klageadgangen i  

 § 15, stk. 1. Således har ankestyrelsen også hidtil forstået § 15, jf.  

 eksempelvis SM 0-1-85 og SM 0-76-88.
§ 15, stk. 3, stiller som en yderligere betingelse for, at  

 ankestyrelsen kan behandle en sag, at ankestyrelsen skønner, at sagen har  

 "principiel betydning", jf. § 15, stk. 3, 2. pkt.
Hvorvidt en sag  

 kan  

 antages at have principiel betydning beror især på, om sagen kan antages at  

 indebære et hidtil uafklaret, generelt socialretligt problem.
 Det forhold, at amtsankenævnets afvisning efter  

 ankestyrelsens opfattelse havde været berettiget, kunne derfor ikke i sig  

 selv  

 begrunde, at ankestyrelsen afviste at behandle sagen, men alene inddrages som  

 et led i ankestyrelsens vurdering af sagens principielle karakter.
Det rejste kompetenceproblem drejede sig - som det fremgår  

 af mine bemærkninger under 1) - om den rette afgrænsning af udtrykket  

 "det  

 generelle serviceniveau" i § 15, stk. 1, 2. pkt., og havde således klart  

 et mere principielt og vidererækkende sigte end afklaringen af den konkrete  

 sag.
Ankestyrelsen burde derfor efter min mening have betragtet sagen som  

 principiel og derfor optaget den til behandling, medmindre man kunne henvise  

 til, at det pågældende fortolkningsspørgsmål allerede måtte anses for  

 afklaret.
