Bekendtgørelse om  

 ernæringsdiplomuddannelser I medfør af § 11, stk. 2, § 13, stk. 4, § 15, stk. 5   6, § 19, nr.  

 1, litra a, § 20 og § 30, stk. 2, i lov nr. 488 af 31. maj 2000 om  

 erhvervsrettet grunduddannelse og videregående uddannelse  

 (videreuddannelsessystemet) for voksne fastsættes:
Kapitel 1 Formål og struktur m.v.
 § 1. En ernæringsdiplomuddannelse har til  

 formål at forbedre voksnes erhvervskompetence og deres personlige og  

 faglige kompetence til at varetage forskellige funktioner inden for  

 ernæring, fødevarer, forbrug, service og husholdningsfaglige  

 områder til sundheds- og miljøfremme i offentlige som private  

 virksomheder og institutioner m.v. samt give forudsætninger for  

 videreuddannelse.
 Stk. 2. Uddannelsen gennemføres på et  

 niveau, der svarer til niveauet for en mellemlang videregående  

 uddannelse, herunder professionsbacheloruddannelse, eller en  

 bacheloruddannelse.
 Stk. 3. Nationale og internationale forskningsresultater,  

 der er relevante for det erhvervsområde, uddannelsen retter sig imod,  

 integreres i størst muligt omfang i undervisningen.
 Stk. 4. Uddannelsen udgør et selvstændigt  

 afrundet uddannelsesforløb.
 § 2. Uddannelserne er erhvervsrettede  

 videregående deltidsuddannelser, der udbydes som åben  

 uddannelse.
 Stk. 2. Den enkelte uddannelse er normeret til et  

 studenterårsværk, som er en heltidsstuderendes arbejde i 1  

 år og svarer til 60 point i European Credit Transfer System  

 (ECTS-point).
 Stk. 3. Uddannelserne tilrettelægges som  

 deltidsundervisning inden for en tidsramme på indtil 3 år, men  

 kan tilrettelægges som heltidsundervisning, jf. § 2, stk. 7, i lov om  

 åben uddannelse.
 Stk. 4. Uddannelserne tilrettelægges som fagligt  

 afgrænsede moduler, jf. § 2, stk. 3, i lov om åben  

 uddannelse.
Stk. 5. Den studerende skal have afsluttet uddannelsen  

 senest 6 år efter studiestart.
Institutionen kan ved usædvanlige  

 forhold dispensere herfra.
§ 3. Den, der har gennemført en  

 ernæringsdiplomuddannelse, har ret til at anvende bogstaverne ED efter  

 sit navn som betegnelse for uddannelsen.
Den engelske betegnelse er: Diploma  

 of Nutrition.
 § 4. Den enkelte ernæringsdiplomuddannelse,  

 herunder dens faglige indhold, skal godkendes af Undervisningsministeriet,  

 inden den udbydes.
 Stk. 2. Uddannelserne udbydes af institutioner, der er  

 godkendt hertil af Undervisningsministeriet.
 § 5. Institutionen bestemmer selv, hvor mange  

 studerende den vil optage, medmindre Undervisningsministeriet  

 fastsætter et årligt minimums- eller maksimumstal for  

 optagelseskapaciteten.
 Stk. 2. Udbud af uddannelserne skal annonceres  

 offentligt.
Kapitel 2 Adgang § 6. Adgang til uddannelsen er betinget af, at  

 ansøgeren har gennemført en relevant uddannelse mindst på  

 niveau med en kort videregående uddannelse eller en videregående  

 voksenuddannelse gennemført som et reguleret forløb.  

 Institutionen kan i studieordningen, jf. § 9, stk. 1, fastsætte regler  

 om krav til ansøgerens særlige faglige  

 forudsætninger.
 Stk. 2. Ansøgere skal have mindst 2 års  

 relevant erhvervserfaring efter gennemført adgangsgivende  

 uddannelse.
 Stk. 3. Institutionen kan optage ansøgere, der  

 ikke opfylder betingelserne i stk. 1, men som ud fra en konkret vurdering  

 skønnes at have uddannelsesmæssige forudsætninger, der kan  

 sidestilles hermed, herunder ansøgere, der har gennemført en  

 relevant videregående voksenuddannelse som fleksibelt  

 forløb.
Kapitel 3 Indhold m.v.
 § 7. Den enkelte uddannelse omfatter efter regler  

 fastsat i studieordningen, jf. § 9, stk. 1,:
 1)	Obligatorisk modul, der er konstituerende for uddannelsens identitet  

 og kompetenceprofil: Videnskabsteori, etik og metode, svarende til 9  

 ECTS-point.
 2)	4   8 moduler valgt inden for uddannelsens faglige område,  

 hver svarende til 9 ECTS-point, hvoraf den studerende skal vælge 4,  

 svarende i alt til 36 ECTS-point.
 3)	Et afgangsprojekt, svarende til 15 ECTS-point, der inden for et af  

 institutionen godkendt emne i tilknytning til uddannelsens 5 moduler  

 dokumenterer, at niveauet for uddannelsen er opnået.
Kapitel 4 Eksamen § 8. Hvert af de 5 moduler afsluttes med en  

 bedømmelse, jf. § 2, stk. 4, i lov om åben uddannelse.
Regler  

 herom fastsættes i studieordningen, jf. § 9, stk. 1.
 Stk. 2. Det obligatoriske modul og afgangsprojektet  

 afsluttes hver med en individuel bedømmelse med ekstern censur.
Stk. 3. Der benyttes de eksisterende censorkorps for  

 uddannelsen til professionsbachelor i ernæring og sundhed.
Det  

 fastsættes i studieordningen for de enkelte uddannelser, hvilket  

 censorkorps der skal anvendes.
 Stk. 4. For eksamen gælder i  

 øvrigt:
 1)	Bekendtgørelse om eksamen ved visse videregående  

 uddannelser under Undervisningsministeriet og Ministeriet for Videnskab,  

 Teknologi og Udvikling (eksamensbekendtgørelsen).
 2)	Bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen).
 3)	Bekendtgørelse om karakterskala og anden  

 bedømmelse.
Kapitel 5 Studieordning § 9. De institutioner, der udbyder den samme  

 ernæringsdiplomuddannelse, udarbejder i fællesskab en  

 studieordning for uddannelsen. Ændringer i studieordningen sker i  

 samarbejde mellem de udbydende institutioner.
Studieordningen skal indeholde  

 de regler, som institutionen i henhold til denne bekendtgørelse  

 fastsætter om:
 1)	Adgangsgivende uddannelser og særlige faglige  

 forudsætninger, jf. § 6, stk. 1.
 2)	De enkelte moduler, jf. § 7, nr. 1   2:
a)	mål, b)	indhold, c)	omfang, angivet i ECTS-point, d)	undervisnings- og arbejdsformer og e)	tidsmæssig placering, herunder tilrettelæggelse som  

 heltid og deltid.
 3)	Udarbejdelse af afgangsprojekt, jf. § 7, nr. 3.
 4)	Bedømmelse, jf. § 8, stk. 1.
 5)	Udpegning af censorkorps, jf. § 8, stk. 3.
 6)	Overgangsordninger, jf. § 10, stk. 2.
 7)	Merit, jf. § 11.
 Stk. 2. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 Stk. 3. Det skal af studieordningen fremgå, at  

 institutionen, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 institutionerne.
 § 10. Ved udarbejdelse af studieordninger og  

 væsentlige ændringer heraf indhenter institutionerne udtalelse  

 fra aftagerrepræsentanter og fra censorformandskabet, jf.  

 censorbekendtgørelsen.
 Stk. 2. Studieordninger og væsentlige  

 ændringer heraf skal træde i kraft ved et studieårs  

 begyndelse og skal indeholde de fornødne overgangsordninger.
 Stk. 3. Gældende studieordninger skal være  

 offentligt tilgængelige på institutionernes hjemmesider.
Kapitel 6 Andre regler § 11. Beståede uddannelseselementer fra en  

 anden dansk eller udenlandsk videregående uddannelse kan efter  

 institutionens afgørelse i det enkelte tilfælde eller efter  

 regler fastsat i studieordningen træde i stedet for  

 uddannelseselementer, der er omfattet af denne bekendtgørelse (merit).  

 Afgørelsen træffes på grundlag af en faglig vurdering af  

 ækvivalensen mellem de berørte uddannelseselementer.
§ 12. Undervisningsministeriet kan tillade  

 fravigelse af denne bekendtgørelse som led i forsøg.
Samtidig  

 fastsætter ministeriet forsøgets varighed og  

 rapporteringsformen.
 § 13. Undervisningsministeriet træffer  

 afgørelse om at dispensere fra denne bekendtgørelse, når  

 det er begrundet i usædvanlige forhold, bortset fra de tilfælde,  

 der er nævnt i § 2, stk. 5.
§ 14. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af mindst 1 uge.
Institutionen  

 sender klagen til ministeriet vedlagt udtalelsen og klagerens eventuelle  

 kommentarer hertil.
 Stk. 2. Fristen for at indgive klage efter stk. 1 er to  

 uger fra den dag, afgørelsen er meddelt klageren.
Kapitel 7 Ikrafttræden § 15. Bekendtgørelsen træder i kraft den 1.  

 januar 2003, og har virkning for studerende, der begynder på  

 uddannelserne den 1. februar 2003.
