Nr BTL 101 Betænkning over Forslag til lov om ændring af lov om boligbyggeri (Kvoter  

 for 1987, vedligeholdelse i boperioden og istandsættelse ved fraflytning,  

 ændret finansiering af almennyttigt boligbyggeri, ungdomsboliger samt  

 byggeskader og renoveringsarbejder i kollegier m.v.)   

 Nr L 101 1986-87, 1. samling Blad nr 338 Afgivet af boligudvalget Afgivet: 19861211 Udvalget har behandlet lovforslaget i flere møder og har herunder stillet spørgsmål til boligministeren, som denne har besvaret dels skriftligt, dels i samråd.
 Skriftlige og/ eller mundtlige henvendelser er modtaget fra:
Forretningsudvalget ved Danmarks Internationale Kollegium, Kollegianerrådet, Kunstnerkollegiet, Kommunernes Landsforening og Lejernes LO - Kollegiesektionen.
Der er af boligministeren og af et mindretal stillet ændringsforslag, hvorom henvises til de ledsagende bemærkninger.
Boligministeren har over for udvalget givet tilsagn om, at han vil følge udviklingen i huslejen for kollegier/ ungdomsboliger med henblik på en orientering af Folketingets boligudvalg i løbet af foråret 1987.
Herefter indstiller et FLERTAL (udvalget med undtagelse af Socialdemokratiets og Socialistisk Folkepartis medlemmer) lovforslaget til VEDTAGELSE med de af boligministeren stillede ændringsforslag.
Et MINDRETAL INDEN FOR FLERTALLET (Det Radikale Venstres medlem af udvalget) ønsker dog at udtale, at man under henvisning til det af boligministeren givne tilsagn vil overveje, hvorvidt forhøjelsen af støtten og selve kollegiestøtten er tilfredsstillende.
Dette mindretal betragter på denne baggrund ordningen som værende 1-årig.
Et MINDRETAL (Socialdemokratiets og Socialistisk Folkepartis medlemmer af udvalget) indstiller lovforslaget til VEDTAGELSE med de af mindretallet stillede eller tiltrådte ændringsforslag og vil under lovforslagets 2. behandling redegøre for sin stilling til det af boligministeren under nr. 1 stillede ændringsforslag.
Et FLERTAL INDEN FOR MINDRETALLET (Socialdemokratiets medlemmer af udvalget) ønsker at udtale følgende:
Det er en kendsgerning, at behovet for boliger er større ved udgangen af 1986, end det var for et år siden.
Kommunernes ansøgninger om andel af bevillingskvoten, de lange ventelister af boligsøgende samt tilgangen af flygtninge, som søger en bolig, dokumenterer dette behov.
Derfor foreslår mindretallet, at der i 1987 bygges 12.000 almennyttige boliger og 4.000 ungdomsboliger.
Regeringens forslag om byggeomfang er helt utilstrækkelige.
Prognoserne for boligbyggeriet i 1987 viser det laveste boligbyggeri siden 1982. Det er derfor helt uforståeligt, at regeringspartierne ikke vil være med til en ekstra indsats på dette område og udnytte kapaciteten i byggesektoren, når det private boligbyggeri går ned som følge af rentestigningen og regeringens kartoffelkur.
Der har - specielt i København - været uroligheder på grund af manglende ungdomsboliger.
Ud over en forøgelse af kvoten for ungdomsboliger til 4.000, ønsker Socialdemokratiet at få undersøgt mulighederne for gennem en statslig ungdomsboligfond at fremme forsøgsbyggeri og eksperimenterende ungdomsboligbyggeri med alternative boligformer, hvor ungdommen selv inddrages aktivt i processen.
 Boligministerens ændringsforslag om en regulering til 22 mill. kr.
pr. år er ikke tilstrækkeligt i forhold til huslejestigningen de seneste 4 år.
Mindretallet foreslår en regulering til 23,8 mill. kr. i hvert af studieårene.
Med hensyn til den fremtidige regulering har Socialdemokratiet noteret sig boligministerens tilsagn om, at han vil følge udviklingen i huslejen.
Socialdemokratiet skal opfordre boligministeren til at sikre en regulering af huslejestøtten til kollegier, der tager højde for udviklingen i huslejen.
Socialdemokratiet har noteret sig boligministerens forslag om forlængelse af selskabernes indskud i Boligselskabernes Landsbyggefond.
Socialdemokratiet har bemærket, at forlængelsen kun gælder for 1987, men har med denne forlængelse ikke taget stilling til evt. videreførelse af ordningen.
Boligselskabernes Landsbyggefond har for de indbetalte midler bidraget til løsning af helt nødvendige opgaver i den almennyttige sektor.
Socialdemokratiet er af den principielle opfattelse, at afdelingerne bør klare sig selv økonomisk.
Når de resterende opgaver er løst, bør indbetalingerne derfor afvikles.
Socialdemokratiet tager klart afstand fra enhver tanke om anden anvendelse af Landbyggefondens midler, f.eks. bidrag til grundkapital eller andre statslige opgaver.
ÆNDRINGSFORSLAG Af BOLIGMINISTEREN, tiltrådt af ET FLERTAL (KF, V RV, CD og KRF):
Til § 1 1) I den under NR. 4 foreslåede affattelse af § 24, STK, 2, indsættes efter »samt for tidligere ibrugtagne afdelinger, der« ordene:
 »inden den 1. januar 1983 af kommunalbestyrelsen«.
 Af et MINDRETAL (S og SF):
 2) NR. 8 affattes således:
 »8. I § 48, STK. 2, ændres »9.000« til: »12.000«  

 og »1986« til:
»1987«.' 3) I den under NR. 23 foreslåede affattelse af § 67, STK. 2, ændres »3.000« til: »4.000«.
 Af BOLIGMINISTEREN, tiltrådt af UDVALGET:
 4) Efter nr. 23 indsættes som nyt nummer:
»01. I § 67, STK. 4, ændres »§ 72, stk. 3,» til: »§  

 72, stk. 2,».« Af BOLIGMINISTEREN, tiltrådt af et FLERTAL (KF, V, RV, CD og KRF):
 5) Efter nr. 28 indsættes som nyt nummer:
 »02. § 73 A, STK. 2, affattes således:
»Stk. 2. I hvert af studieårene 1984/85-1986/87 kan der gives tilsagn om tilskud på indtil 20 mill. kr. og indtil 22 mill. kr. i hvert af studieårne 1987/88-1989/90.«» Af et MINDRETAL (S og SF):
Underændringsforslag til ændringsforslag nr. 5 6) I den under ændringsforslag nr. 5 foreslåede nye affattelse af § 73 A, STK. 2, ændres »22 mill. kr.« til: »23,8 mill.  

 kr.«.
 Af BOLIGMINISTEREN, tiltrådt af et FLERTAL (KF, V, RV, CD og KRF):
 7) NR. 29 affattes således:
 »29. I § 73 A, STK. 3, indsættes som nyt 4. PKT.:
»Herefter forhøjes det for kollegiet fastsatte tilskud for studieåret 1984/ 85 med 10 pct., og det forhøjede tilskud ydes med samme beløb i hvert af studieårene 1987/ 88-1989/ 90.« 4. pkt. bliver herefter 5. pkt.' Af et MINDRETAL (S og SF):
Underændringsforslag til ændringsforslag nr. 7 8) I det under ændingsforslag nr. 7 foreslåede nye 4. PKT. i § 73 A, STK. 3, ændres »10 pct.« til: »19 pct.«.
 Af BOLIGMINISTEREN, tiltrådt af UDVALGET:
 9) I den under NR. 32 foreslåede nye § 73 B affattes STK. 1 således:
»Boligministeren kan på statskassens vegne meddele tilsagn om statslån til dækning af indtil 15 pct. af de godkendte udgifter til udbedring af byggeskader, større ekstraordinære renoveringsarbejder samt i ganske særlige tilfælde til ekstraordinære opretning af økonomien i kollegier/ungdomsboliger, der har fået tilsagn om statsstøtte til opførelse efter byggestøtte-, kollegiestøtte- eller boligbyggerilovgivningen før 1. juli 1986, i det omfang udgifterne ikke dækkes ved erstatninger eller gennem forsikringer.« 10) Efter nr. 32 indsættes som nyt nummer:
 »03. I § 77 indsættes efter stk. 1 som nyt stykke:
»Stk. 2. Boliger for unge, der er indrettet i almennyttigt boligbyggeri med tilsagn om støtte før 1. april 1982, er omfattet af de for almennyttigt byggeri fastsatte bestemmelser, uanset at boligerne er udlejet samlet ved en lejekontrakt til en institution med sociale eller almennyttige formål.« Stk. 2-9 bliver herefter stk. 3-10.' BEMÆRKNINGER Til nr. 1 For at forhindre, at afdelinger, som Boligselskabernes Landsbyggefond i medfør af § 24, stk. 3, har bevilget delvis fritagelse i perioden 1983-86, vil få nedsat deres bidrag yderligere i 1987, præciseres det, at sådanne fritagelser skal være bevilget af kommunalbestyrelsen.
Til nr. 2 Ændringsforslaget vil betyde en samlet byggekvote i 1987 på 12.000 almennyttige boliger, en stigning på 3.000 i forhold til lovforslaget.
Til nr. 3 Ændringsforslaget vil betyde en samlet byggekvote i 1987 på 4.000 ungdomsboliger, en stigning på 1.000 i forhold til lovforslaget.
Til nr. 4, 5 og 7 Det foreslås, at tilskuddet til nedsættelse af huslejen, som har været uændret siden studieåret 1984/ 85, forhøjes med 10 pct., således at det tilskud, der er ydet til det enkelte kollegium i studieåret 1984/85 forhøjes med 10 pct. med virkning fra studieåret 1987/88. Der ydes tilskud med samme beløb i studieårene 1988/89 og 1989/90 som i studieåret 1987/88.
 Ændringen til § 67, stk. 4, er af teknisk art.
Til nr. 6 Det foreslås, at tilskuddet til nedbringelse af lejen i kollegier forhøjes med 3,8 mill. kr. til 23,8 mill. kr. i studieårene 1987/88-1989/90, svarende til udviklingen i huslejen.
Til nr. 8 Ændringsforslaget er en konsekvens af ændringsforslag nr. 6.
Til nr. 9 Ved forslaget opretholdes adgangen til i ganske særlige tilfælde at give tilsagn om støtte, hvor kollegiets/ungdomsboligernes vanskeligheder skyldes rent økonomiske forhold, og hvor en opretning heraf er nødvendig for at bevare kollegiet.
Til nr. 10 Den foreslåede bestemmelse vedrører de boliger for unge, som er indrettet i almennyttigt byggeri, og hvor boligselskabet har udlejet boligerne på en samlet lejekontrakt til en social eller almennyttig institution (f.eks.
Landsforeningen Ungbo), der derefter fremlejer dem til unge boligtagere.
Det skønnes, at ca.
 2.500 almennyttige boliger for unge er udlejet på denne måde.
Bestemmelsen tager sigte på at sikre, at disse boliger, der udgør en integreret del af den pågældende almennyttige boligafdeling, også i relation til de unge boligtagere er omfattet af de regler, der gælder for almennyttigt byggeri, dvs. først og fremmest reglerne om lejefastsættelse og om det offentlige tilsyn.
Disse boliger er allerede nu som altovervejende hovedregel undergivet kommunalt tilsyn, ligesom lejefastsættelsen skal ske efter boligbyggerilovens regler, idet boligerne er omfattet af huslejetilskudsordningen og/eller driftssikringsordningen.
Boligstyrelsen har således i forbindelse med ydelse af huslejetilskud og/eller driftssikring til disse boliger stillet krav om, at boligbyggerilovens regler fandt anvendelse.
Der henvises til §§ 73 a og 76 i boligbyggeriloven vedrørende huslejetilskudsordningen og Boligstyrelsens cirkulære af 7.
 december 1979 vedrørende driftssikringsordningen.
Den foreslåede bestemmelse vil således ikke på nuværende tidspunkt indebære nogen reel ændring for de boliger, der allerede er omfattet af huslejetilskudsordningen og/eller driftssikringsordningen.
Bestemmelsen vil derimod få betydning på det tidspunkt, hvor boligerne ikke længere vil være omfattet af huslejetilskudsordningen og/ eller driftssikringsordningen.
Den valgte udlejningsmodel, hvorefter den almennyttige boligafdeling til en institution med sociale eller almennyttige formål udlejer boliger til unge samlet ved en lejekontrakt, indehbærer, at lejeforholdet mellem de unge boligtagere og institutionen vil være omfattet af lejelovgivningens regler - og ikke de almennyttige regler i boligbyggeriloven - når huslejetilskudsorningen og/eller driftssikringsordningen ophører.
Dette har ikke været hensigten.
Bestemmelsen er foreslået indskrænket til kun at omfatte de boliger, der er indrettet i almennyttigt byggeri, der har fået tilsagn om støtte inden den 1. april 1982, dvs. før indeksreformen.
For ungdomsboliger integreret i almennyttigt byggeri, hvortil der er meddelt støtte efter 1. april 1982, vil der ikke blive tilladt indgået samlede lejeaftaler mellem en almennyttig boligafdeling og en social eller almennyttig institution.
Allerede indgåede aftaler vil blive ophævet.
For disse ungdomsboliger gælder de for almennyttigt byggeri fastsatte bestemmelser.
AGNETE LAUSTSEN (KF) BIRGIT FOGH-ANDERSEN (KF) SVEND ÅGE PETERSEN (KF) MERETE AARUP (KF) PAGELS (V) HELGE SANDER (V) BIRGITH MOGENSEN (CD) KOFOD-SVENDSEN (KRF) SVEND ANDERSEN (S) BAKHOLT (S) BAADSGAARD (S) KNUD DAMGAARD (S) fmd.
TORBEN LUND (S) LISSA MATHIASEN (S) RUTH OLSEN (SF) PELLE VOIGT (SF) ESTRUP (RV) Partierne VS og FP havde ikke medlemmer i udvalget.
