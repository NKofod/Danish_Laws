 Efter forslag fra en under forsvarsministeriet nedsat arbejdsgruppe, der,  

 med bl.a. arbejdsministeriets og arbejdsdirektoratets medvirken, har  

 behandlet problemerne omkring de værnepligtiges beskæftigelse m.v. efter  

 hjemsendelsen, har forsvarsministeriet udsendt vedlagte kundgørelse af 14.  

 november 1972 om erhvervsorientering, erhvervsvejledning og arbejdsformidling  

 for værnepligtigt personel.
Det må især bemærkes, at der i forhold til tidligere, jfr.
ANV cirkulære  

 nr. 225/63 med bilag, vil blive lagt større vægt på en opsøgende virksomhed  

 blandt de værnepligtige og overensstemmende hermed også på den individuelle  

 vejledning.
Samtidig forudsættes det, at fællesorienteringen i indkaldelsens  

 første tid koncentreres om dels at motivere de værnepligtige til at  

 beskæftige sig med deres erhvervsforhold, dels at oplyse om hvorledes man kan  

 få bistand til at løse eventuelle problemer.
 Idet man i øvrigt henviser til kundgørelsen og vedlagte beretning af  

 oktober 1972 fra ovennævnte arbejdsgruppe, henstilles det, at  

 erhvervsvejledningen yder den ønskede bistand i det omfang, den lokale  

 kapacitet og et rimeligt hensyn til andre opgaver gør dette muligt.
 Til brug for erhvervsvejlederne vedlægges cirkulæret med bilag i det  

 fornødne antal.
P.
D.
V.
