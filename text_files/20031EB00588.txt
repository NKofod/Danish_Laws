Beretning afgivet af Europaudvalget den 28. maj 2004 Beretning over Forslag til  

 folketingsbeslutning om revision af Euratom-traktatens  

  

 bestemmelser og afvikling af traktatens bestemmelser vedrørende fremme af  

 nuklear energi [af  

 Anne Grete Holmsgaard (SF) m.fl.] 1. Udvalgsarbejdet Beslutningsforslaget blev fremsat den 13. januar 2004 og var til  

 1. behandling den 20. februar 2004. Beslutningsforslaget blev efter 1.  

 behandling henvist til behandling i Europaudvalget.
Møder Udvalget har behandlet beslutningsforslaget i 1 møde.
2. Politiske bemærkninger Et  

  

 flertal  

  

 i udvalget  

 (V, DF og KF) opfordrer regeringen til at arbejde for, at Euratoms låneramme  

 ikke udvides generelt.
 Flertallet ønsker ikke at fremme atomkraft som energiform og  

 finder heller ikke, at EU bør gøre det.
 Flertallet vil ikke på forhånd afvise en udvidelse af  

 lånerammen, såfremt denne eventuelt kan begrænses til sikring af værker, der  

 ikke i dag betrygger omgivelserne, men mener ej heller, at en udvidelse bør  

 anvendes til nye a-kraft-værker.
 Et  

  

 mindretal  

  

 i  

 udvalget (S, SF og RV) opfordrer regeringen til at arbejde for, at Euratoms  

 låneramme  

 ikke udvides.
 Mindretallet ønsker ikke at fremme atomkraft som energiform og  

 finder heller ikke, at EU bør gøre det.
 Mindretallet er bekendt med, at Kristendemokraterne, der ikke er  

 repræsenteret i udvalget, deler denne opfattelse.
P. u. v.  

  

 Claus Larsen-Jensen  

  

 Formand Bilag 1 Oversigt over bilag vedrørende B 101 Bilagsnr.
