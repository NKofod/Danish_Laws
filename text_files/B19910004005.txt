I medfør af §§ 1, 19 og 21-27 i lov nr. 198 af 9. april 1986 om støtte til forbedring af strukturen og effektiviteten i jordbruget, som ændret ved lov nr. 382 af 7. juni 1989 og lov nr. 413 af 13.
 juni 1990, fastsættes:
Indledende bestemmelser § 1.  Jordbrugsdirektoratet træffer afgørelse om:
 Stk. 2.  Jordbrugsdirektoratet udøver  

 landbrugsministerens beføjelser efter lovens §§ 22 og 27.
 Stk. 3.  Jordbrugsdirektoratet godkender et antal  

 skovbrugskonsulenter, der skal bistå ansøgerne med at udfærdige ansøgninger  

 og kontrollere etableringernes udførelse.
 § 2.  Jordbrugsdirektoratets afgørelser i henhold til  

 denne bekendtgørelse kan ikke indbringes for anden administrativ myndighed.
 § 3.  Tilskud kan ydes til private ejere af  

 landbrugspligtige arealer.
 Stk. 2.  Tilskud kan ydes til private ejere, der indgår  

 i fællesprojekter, og som opfylder de fastsatte betingelser og krav om  

 oplysninger.
 Stk. 3.  Tilskud kan ydes til private ejere, der  

 modtager tilskud til udtagning af jord af produktion med henblik på  

 etablering af skov i henhold til bekendtgørelse nr. 693 af 18. oktober 1990.
 Stk. 4.  Der ydes ikke tilskud til staten, kommuner,  

 kirker og præsteembeder.
 § 4.  Tilskud ydes til etablering af skov på  

 landbrugspligtige arealer.
 Stk. 2.  Der ydes ikke tilskud til:
 Stk. 3.  Jordbrugsdirektoratet kan, hvor særlige forhold  

 taler for det, og med amtskommunens godkendelse, fravige bestemmelserne i  

 stk. 2, nr. 4.
Betingelser for tilskud § 5.  Tilsagn om tilskud er betinget af, at:
 Stk. 2.  Antallet af planter efter 3. vækstsæson skal  

 mindst udgøre:
4.000 pr. ha 3.000 pr. ha 2.500 pr. ha Stk. 3.  Ved blandingskulturer bestående af forskellige  

 træarter i henhold til stk. 2, beregnes planteantallet pr. hektar på grundlag  

 af træarternes arealfordeling.
 Stk. 4.  Jordbrugsdirektoratet fastsætter, hvilke arter  

 af træer og buske, der kan ydes tilskud til ved skovbryn.
Stk. 5.  Ved etableringen skal benyttes planter, frø og  

 andet formeringsmateriale, der opfylder kravene i Landbrugsministeriets  

 bekendtgørelse nr. 150 af 31. marts 1981 om handel med forstligt  

 formeringsmateriale.
Dette gælder dog ikke ved brug af egne planter eller for  

 buske til skovbryn.
 Stk. 6.  Jordbrugsdirektoratet kan i særlige tilfælde  

 fravige bestemmelserne i stk. 1, nr. 4, og stk. 2, 4 og 5.
 § 6.  Ophæves landbrugspligten eller fredskovspligten  

 inden 20 år efter indberetning om etablering, skal tilskud tilbagebetales med  

 tillæg af renter beregnet fra udbetalingstidspunktet og fastsat i henhold til  

 reglerne i lov om renter.
 Stk. 2.  Ophævelse af landbrugspligten kan efter  

 ansøgning ske i overensstemmelse med reglerne i landbrugsloven.
Stk. 3.  For skov, hvortil der er ydet tilskud til  

 etablering efter denne bekendtgørelse, bortset fra etableringer, der  

 forbedrer arronderingen af fredskove, vil fredskovspligten blive ophævet,  

 hvis ejeren fremsætter begæring herom inden 20 år efter indberetning om  

 etablering.
Arronderingen beregnes som forholdet mellem arealet af skoven og  

 længden af skovbrynet.
 Stk. 4.  Ophævelse af fredskovspligten efter stk. 3 kan  

 kun foretages for fællesprojekter, hvis fredskovspligten ophæves samlet på  

 alle arealer, hvortil der er ydet tilskud efter denne bekendtgørelse.
 Stk. 5.  Hvis skovlovsmyndigheden finder, at  

 fredskovspligten kan ophæves på en del af det fredskovspligtige areal uden  

 gener for det samlede areal, kan Jordbrugsdirektoratet fravige bestemmelsen i  

 stk. 3 om etableringer, der forbedrer arronderingen af fredskove, og  

 bestemmelsen i stk. 4.
Tilskuddets beregning § 7.  Tilskudsgrundlaget omfatter følgende  

 tilskudsberettigede omkostninger:
 Stk. 2.  Tilskudsgrundlaget omfatter ikke:
 § 8.  Tilskudsgrundlaget i henhold til § 9 opgøres for  

 henholdsvis:
 Stk. 2.  Tilskudsgrundlaget kan højst udgøre følgende  

 beløb:
pr. hektar 30.000 kr.
 15.000 kr.
 Stk. 3.  I blandingskulturer af løv- og nåletræarter  

 opgøres tilskudsgrundlaget for løvskov og skovbryn henholdsvis nåleskov på  

 baggrund af forholdet mellem træarternes arealfordeling.
 Stk. 4.  Tilskuddet reduceres med tilskud til etablering  

 af 2 hektar, beregnet som gennemsnittet af tilskuddet pr. hektar.
 Stk. 5.  For fællesprojekter og for projekter, der  

 gennemføres over etaper, beregnes reduktionen i henhold til stk. 4 for det  

 samlede projekt.
 Stk. 6.  For projekter, der forbedrer arronderingen for  

 fredskove, fradrages det hidtidige fredskovspligtige areal i de 2 hektar ved  

 reduktionen i henhold til stk. 4. Arronderingen beregnes som forholdet mellem  

 arealet af skoven og længden af skovbrynet.
Stk. 7.  Tilskudsgrundlaget skal mindst udgøre 25.000  

 kr. pr. ansøgning.
For etablering af skovbryn ved eksisterende fredskov skal  

 tilskudsgrundlaget mindst udgøre 2.000 kr.
 Stk. 8.  Ved væsentlige ændringer i pris- og  

 omkostningsforhold kan Jordbrugsdirektoratet ændre de i stk. 2 og 7 nævnte  

 beløb.
 § 9.  I skovrejsningsområder, udpeget i medfør af lov  

 nr. 340 af 24. maj 1989 om lands- og regionplanlægning og om  

 regionplanlægning i Hovedstadsområdet, udgør tilskuddet højst følgende andel  

 af tilskudsgrundlaget:
 Stk. 2.  Uden for skovrejsningsområder udgør tilskuddet  

 højst følgende andel af tilskudsgrundlaget:
Stk. 3.  Indtil regionplantillæggene er godkendt, jf.  

 stk. 1, fastsættes tilskudsprocenten på grundlag af en udtalelse fra  

 amtskommunen om, hvorvidt det pågældende areal forventes at blive omfattet af  

 et skovrejsningsområde eller øvrige områder, hvor etablering af skov er  

 tilladt.
Amtskommunen afgiver udtalelse herom inden 6 uger efter modtagelse  

 af forespørgsel.
 Stk. 4.  Jordbrugsdirektoratet fastsætter  

 tilskudsprocenterne for de i stk. 1 og 2 nævnte områder.
 § 10.  Tilskuddet kan ikke beregnes af et større beløb  

 end det, der er lagt til grund ved meddelelse af tilsagn.
 § 11.  Hvis der til etableringer, hvortil der ydes  

 tilskud efter denne lov, tillige ydes andre tilskud af statslige eller  

 kommunale midler eller af andre midler, der kan sidestilles hermed, nedsættes  

 tilskuddet efter denne lov med et beløb, svarende til de andre offentlige  

 tilskud.
Ansøgning og tilsagn § 12.  Ansøgningen skal udfærdiges med bistand af en  

 godkendt skovbrugskonsulent, jf. § 1, stk. 3.
 Stk. 2.  Ansøgningen indgives til Jordbrugsdirektoratet  

 på skemaer, der fås ved henvendelse til Jordbrugsdirektoratet.
Stk. 3.  Ansøgningen skal være bilagt et oversigtskort  

 og en plan for etableringen.
Kravene til planens indhold fastsættes af  

 Jordbrugsdirektoratet.
Stk. 4.  Ansøgningen skal indeholde de oplysninger og  

 erklæringer, der fremgår af ansøgningsskemaet, herunder erklæring fra en  

 godkendt skovbrugskonsulent om, hvorvidt de etableringer, der er omfattet af  

 ansøgningen, er forstligt forsvarlige og i overensstemmelse med anden  

 lovgivning og den offentlige planlægning, der gælder for de pågældende  

 arealer.
For etableringer i områder, der ikke er omfattet af et godkendt  

 regionplantillæg, vedlægges erklæring fra amtskommunen, jf. § 9, stk. 3.
 § 13.  Tilsagnsrammen for det pågældende finansår  

 fordeles med halvdelen til ansøgninger indkommet inden den 1. januar og den  

 anden halvdel til ansøgninger, indkommet inden den 1. juli.
 Stk. 2.  Udnyttes tilsagnsrammens midler til ansøgninger  

 indkommet inden den 1. januar ikke fuldt ud, overføres den resterende del til  

 ansøgninger indkommet inden den 1. juli.
 Stk. 3.  Tilsagn om tilskud kan endvidere ydes til  

 ansøgninger indkommet inden den 1. marts 1991.
 Stk. 4.  Modtages der flere ansøgninger om tilskud, end  

 tilsagnsrammen efter stk. 1 giver mulighed for at imødekomme, vil ansøgninger  

 blive behandlet i den rækkefølge, de er modtaget i Jordbrugsdirektoratet.  

 Ansøgninger modtaget inden den 1. januar, som ikke har kunnet imødekommes  

 inden for den afsatte del af tilsagnsrammen, vil blive overført til  

 behandling sammen med ansøgninger modtaget før den 1. juli.
 Stk. 5.  Ansøgninger inden for skovrejsningsområder vil  

 blive behandlet forud for ansøgninger uden for skovrejsningsområder.  

 Ansøgninger om arronderingsforbedrende etableringer vil blive behandlet forud  

 for ansøgninger om ikke-arronderingsforbedrende etableringer.
 Stk. 6.  Jordbrugsdirektoratet kan fravige  

 bestemmelserne i stk. 1, 3 og 4.
 § 14.  For projekter vedrørende etableringer i  

 endeligt udpegede skovrejsningsområder tinglyses fredskovspligt efter  

 Jordbrugsdirektoratets henvendelse til den lokale skovlovsmyndighed ved  

 statsskovdistriktet.
 Stk. 2.  For øvrige ansøgninger, hvortil der forventes  

 givet tilsagn om tilskud, indhenter Jordbrugsdirektoratet en udtalelse hos de  

 lokale skovlovsmyndigheder ved statsskovdistrikterne om, hvorvidt der vil  

 kunne tinglyses fredskovspligt på de pågældende arealer.
 Stk. 3.  Senest 6 uger efter modtagelse af  

 høringsanmodning meddeler de lokale skovlovsmyndigheder ved  

 statsskovdistrikterne svar herom til Jordbrugsdirektoratet.
 § 15.  Kan en ansøgning imødekommes, giver  

 Jordbrugsdirektoratet tilsagn om tilskud på betingelser, som fastsættes i  

 tilsagnet.
 Stk. 2.  Ansøgninger, som ikke har kunnet imødekommes,  

 tilbagesendes til ansøger med meddelelse af afslag.
 § 16.  Etableringen skal være afsluttet og  

 indberetning herom indsendt senest 2 år efter meddelelse af tilsagn om  

 tilskud.
 Stk. 2.  Gennemføres etableringen over flere etaper,  

 skal etaperne være afsluttet, og der skal være indsendt indberetning om  

 samtlige etaper senest 6 år efter meddelelse af tilsagn om tilskud.
 Stk. 3.  Jordbrugsdirektoratet kan i særlige tilfælde  

 fastsætte anden frist i tilsagnet.
 Stk. 4.  Jordbrugsdirektoratet kan i særlige tilfælde  

 tillade, at etableringen af skov afsluttes senere end den frist, der er  

 fastsat efter stk. 1-3.
Indberetning og udbetaling af tilskud § 17.  Tilskud udbetales i 2 rater efter henholdsvis  

 1. og 2. indberetning om etablering. 1. rate kan maksimalt udgøre 60 pct. af  

 det i tilsagnet meddelte tilskud.
 Stk. 2.  Jordbrugsdirektoratet kan ikke notere transport  

 på tilskuddet.
 § 18.  Efter etablering og inden udløbet af den frist,  

 der er nævnt i § 16, stk. 1, jf. stk. 2, indsendes 1. indberetning om  

 etablering, jf. stk. 3. Indberetningen skal være bilagt:
 Stk. 2.  Efter 3. vækstsæson og senest 3 år efter  

 udløbet af den frist, der er nævnt i § 16, stk. 1, jf. stk. 2, indsendes 2.  

 indberetning om etablering, jf. stk. 3, bilagt dokumentation for og  

 specifikation af de afholdte tilskudsberettigede omkostninger.
 Stk. 3.  Indberetningerne skal udfærdiges på skemaer,  

 der fås ved henvendelse til Jordbrugsdirektoratet.
 Stk. 4.  Ved fællesprojekter indsendes indberetningerne  

 af og tilskud udbetales til den eller de personer, som af projektdeltagerne  

 er udpeget til at modtage tilskud.
 Stk. 5.  Indberetningerne skal udfærdiges med bistand af  

 en godkendt skovbrugskonsulent, jf. § 1, stk. 3.
Almindelige bestemmelser § 19.  Jordbrugsdirektoratet eller den,  

 Jordbrugsdirektoratet bemyndiger dertil, foretager kontrol og eftersyn, jf.  

 lovens §§ 22 og 27.
 Stk. 2.  Tilskudsmodtageren har pligt til at ledsage  

 eller lade en stedfortræder ledsage kontrolpersonalet og yde den nødvendige  

 bistand for kontrollen.
 § 20.  Ændres ejerforholdet, for hele eller dele af  

 den etablering, som er omfattet af tilsagn om tilskud eller hvortil der er  

 udbetalt tilskud, forbliver tilskudsmodtager eller de, der måtte indtræde i  

 dennes rettigheder, ansvarlige for, at forpligtelser efter tilsagnet  

 overholdes.
 Stk. 2.  Jordbrugsdirektoratet kan efter ansøgning  

 tillade, at den, der som ejer overtager et areal, hvortil der er meddelt  

 tilsagn om tilskud til etablering af skov, indtræder i tilsagnet.
§ 21.  Tilsagn om tilskud bortfalder helt eller  

 delvist, og udbetalt tilskud skal tilbagebetales helt eller delvist med  

 tillæg af renter beregnet fra udbetalingstidspunkt og fastsat i henhold til  

 reglerne i lov om renter, § 22.  En tilskudsmodtager er forpligtet til straks at  

 give Jordbrugsdirektoratet meddelelse om forhold, der kan medføre  

 tilbagebetaling af tilskud eller tilsagnets bortfald efter §§ 20 og 21.
 § 23.  Bekendtgørelsen træder i kraft den 1. februar  

 1991.
