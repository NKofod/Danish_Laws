§ 1 I bekendtgørelse nr. 801 af 23. oktober 1997 om klassificering,  

 emballering, mærkning, salg og opbevaring af kemiske stoffer og produkter,  

 foretages følgende ændringer:
 1. § 26, stk. 3 og 4 erstattes af følgende:
 Stk. 3.  Kemiske stoffer, der er optaget på listen over  

 farlige stoffer og klassificerede som kræftfremkaldende, mutagene og  

 reproduktionstoksiske i kategori 1 og 2 og tildelt farebetegnelsen  

 »Giftig«, må ikke sælges en detail til offentligheden.
 Stk. 4.  Kemiske produkter, der indeholder de i stk. 3  

 nævnte stoffer og som følge heraf i henhold til kriterierne i bilag 1 skal  

 klassificeres som kræftfremkaldende, mutagene eller reproduktionstoksiske i  

 kategori 1 og 2 og tildeles farebetegnelsen »Giftig« må ikke sælges  

 en detail til offentligheden.
 Stk. 5.  Stk. 3 og 4 gælder dog ikke for brugsfærdige  

 farver til kunstnerisk brug.
 2. Bilag 2, afsnit 2, pkt. 2.12 affattes:
2.12. CMR-stoffer og produkter Kemiske stoffer og produkter omfattet af § 26, stk. 3-4, skal på  

 emballagen være læseligt og uudsletteligt mærket med: »Udelukkende til  

 erhvervsmæssig brug.
NB: Undgå enhver kontakt.
Indhent særlige anvisninger  

 før brug«.
§ 2 Bekendtgørelsen træder i kraft den 30. juni 1998.
Miljø- og Energiministeriet, den 17.  

 december 1997 Svend Auken /Niels Juul Jensen (* 1) Bekendtgørelsen indeholder bestemmelser, der gennemfører  

 Europa-Parlamentets og Rådets direktiv 94/60/EF og Kommissionens direktiv  

 97/10/EF.
