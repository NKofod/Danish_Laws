INDHOLDSFORTEGNELSE.
Kapitel KAPITEL I INDLEDNING I Kapitel II Værnepligtige I INDLEDNING Disse bestemmelser om tilvejebringelse, uddannelse m.v. af personel til  

 det lokale civilforsvar er en samling af de pr. 1. januar 1987 gældende  

 regler på området.
Bestemmelserne udsendes som cirkulære med hjemmel i lov  

 nr. 253 af 27. maj 1981, civilforsvarslov, Indenrigsministeriets  

 bekendtgørelse nr. 486 af 30. august 1982 om statens deltagelse i visse  

 civilforsvarsudgifter, Indenrigsministeriets bekendtgørelse nr. 387 af 18.  

 juni 1986 om værnepligtige og frivillige i civilforsvaret samt nr. 510 af 31.  

 juli 1986 ændring af sidstnævnte og har som sådan bindende virkning for de  

 pesoneladministrerende myndigheder.
Bilagene, der indgår som et led i  

 bestemmelsessamlingen, har samme bindende virkning.
 Bestemmelserne udgør sammen med »Bestemmelserne om  

 personaladministration i det lokale civilforsvar«,  

 Civilforsvarsstyrelsens uddannelsesoversigt og grundbogen  

 »Tjenestevejledning for K-værnepligtige i det kommunale  

 civilforsvar« (tidligere § 31-værnepligtige) de regler, der pr. 1.  

 januar 1987 er gældende på dette område, og de tilsigter at være udtømmende.  

 Det tilføjes, at der findes et tilsvarende bestemmelsessæt for den  

 kasernemæssige grunduddannelse af de K-værnepligtige.
 I retningslinierne findes en tekstdel (hvide blade) indeholdende generelle  

 retningslinier samt en bilagsdel (gule blade), indeholdende mere detaljerede  

 regler og vejledninger.
 I tekstdelen er nu som noget nyt indføjet et kapitel VIII,  

 sikkerhedsbestemmelser.
I bilagmaterialet indgår bl.a. en oversigt over de til enhver tid af  

 staten fastsatte instruktørhonorarer og øvrige satser for diverse ydelser til  

 værnepligtige og frivillige.
Efter indførelse pr. 1. januar 1985 af  

 elevtimebetaling for uddannelse i det kommunale civilforsvar er satserne med  

 enkelte nærmere angivne undtagelser vejledende minimumssatser for det  

 kommunale civilforsvar, idet de danner grundlag for fastsættelse af  

 elevtimesatsen.
For personel i politiets CF-ordenskorps er satser og  

 honorarer bindende.
 Som bilag 21 er endvidere medtaget en fortegnelse over de  

 cirkulærskrivelser og retningslinier, der blev ophævet i forbindelse med  

 udsendelsen af bestemmelsessættet med Civilforsvarsstyrelsens  

 cirkulærskrivelse af 26. januar 1984.
 Samlingen vil løbende blive ajourført ved udsendelse af rettelsesblade.
II. 1 K-VÆRNEPLIGTIGE Disse værnepligtige, der indkaldes og fordeles til det kommunale  

 civilforsvar i kommuner med udvidet hjælpetjeneste, har først gennemgået en  

 kasernemæssig grunduddannelse af indtil 33 dages varighed.
 De væsentligste bestemmelser om denne personelkategori findes i  

 Indenrigsministeriets bekendtgørelse nr. 387 af 18. juni 1986 og nr. 510 af  

 31. juli 1986 om værnepligtige og frivillige i civilforsvaret (herefter  

 kaldet personelbekendtgørelsen), der er optaget som bilag 1. og 1.2.
A.
FORTSAT LOKAL UDDANNELSE 1. TIDSFRISTER Efter bestemmelsen i § 8 i personelbekendtgørelsen skal de værnepligtige  

 efter hjemsendelsen fra den første samlede uddannelse gennemgå en  

 efterfølgende tjeneste af ialt indtil 100 timers varighed.
Herudover kan de  

 indkaldes til mønstringer og øvelse af indtil 24 timers varighed (se pkt. 4 -  

 side 9).
 I stk. 2 bestemmes det, at denne tjeneste skal foregå om aftenen eller på  

 lørdage og søndage, med mindre kommunalbestyrelsen træffer anden aftale med  

 de værnepligtige.
 Efter § 10 skal Civilforsvarsstyrelsen fastsætte bestemmelser om de  

 værnepligtiges uddannelse og om tjenestens tilrettelæggelse.
 De værnepligtige skal som hidtil indkaldes snarest muligt til lokal  

 uddannelse efter hjemsendelsen fra den kasernemæssige grunduddannelse.
Uddannelsen på 100 timer bør afvikles over en periode på højst 2 år med  

 ikke over 50 timer om året.Uddannelsen skal være afsluttet inden 3 1/2 år  

 efter hjemsendelsen fra kaserneuddannelsen.
Den værnepligtige kan ikke  

 indkaldes til afvikling af resterende uddannelse efter dette tidspunkt, med  

 mindre der foreligger en af nedennævnte grunde til forlængelse af fristen.
 En indkaldelsesordre til den lokale uddannelse skal mindst udsendes 1  

 måned før det fastsatte mødetidspunkt og helst 2 måneder før.
 Hvis der meddeles udsættelse med indkaldelsen, vil varigheden af den  

 meddelte udsættelse skulle lægges til 3 1/2-års fristen, og dette gælder  

 uanset, hvornår i det lokale uddannelsesforløb en sådan udsættelse måtte være  

 meddelt.
 Hvis den værnepligtige forsømmer den fortsatte uddannelse på grund af  

 sygdom, skal han indkaldes til eftertjeneste af samme varighed som fraværet.  

 Dette skal dog ikke ske ved kortvarige forsømmelser.Eftertjeneste, pålagt på  

 grund af sygdom, skal så vidt muligt være afviklet inden for den almindelige  

 3 1/2-års frist, eller senest 1 år efter fristens udløb.Sygdom kan kræves  

 dokumenteret ved lægeattest.
Fravær fra tjenesten på grund af meddelt tjenestefrihed medfører ingen  

 eftertjeneste.
Der bør derfor udvises stor tilbageholdenhed med tildeling af  

 sådanne friheder.
Hvis den værnepligtige ulovligt udebliver fra den fortsatte uddannelse,  

 eller udebliver på grund af strafafsoning, skal han pålægges eftertjeneste af  

 samme varighed som udeblivelsen.
For afviklingen af sådan eftertjeneste er  

 der ingen særlige frister bortset fra den almindelige 50-års regel, se § 10 i  

 civilforsvarsloven.
Den fortsatte uddannelse kan videre ophøre på grund af  

 straf, idet værnepligtige, der 2 gange er dømt eller har vedtaget bøder for  

 at nægte at gøre civilforsvarstjeneste, jf. civilforsvarsloven § 35, stk. 1,  

 nr. 1 (lov nr. 253 af 27. maj 1981), ikke kan indkaldes påny.
Den pågældende  

 forbliver i nummer som værnepligtig ved stamafdelingen indtil udløbet af det  

 kalenderår, i hvilket han fylder 50 år, men indkaldes kun ved mobilisering.
Endelig kan ifølge værnepligtslovens § 4 den, der for forsætlig  

 lovovertrædelse er idømt ubetinget straf af fængsel i mindst 5 måneder eller  

 forvaring efter straffelovens § 70, udelukkes fra værnepligtstjeneste på  

 visse nærmere angivne betingelser.
Afgørelse herom træffes af sessionen og  

 meddeles stamafdelingen af Civilforsvarsstyrelsen.
Iøvrigt henvises til  

 reglerne i personaleadministrationsbestemmelserne om ophør af fortsat  

 uddannelse på grund af straf og udelukkelse fra værnepligt af samme grund.
Visse K-værnepligtige, f.eks. fiskere, langturschauffører, musikere m.fl.,  

 har på grund af deres arbejde vanskeligt ved at gennemføre den fortsatte  

 lokale uddannelse, således som den tidsmæssigt tilrettelægges.For denne  

 gruppe er der åbnet mulighed for i stedet at gennemgå uddannelsen på  

 dagkurser af 2 x 1 uges varighed.
Sådanne centrale kurser afholdes i Aalborg  

 og Århus.
Der henvises i øvrigt til bilag 2.
2. HINDRINGER Når en værnepligtig indkaldes til tjeneste, kan der som ovenfor nævnt  

 undertiden opstå visse hindringer for uddannelsens gennemførelse.
Ad a.
UDSÆTTELSE De gældende regler om udsættelse med indkaldelse til værnepligtstjeneste  

 findes i værnepligtslovens §§ 27 - 30 og i Indenrigsministeriets  

 bekendtgørelse nr. 563 af 15. december 1980 om udsættelse med session og  

 indkaldelse og om fritagelse for værnepligtstjeneste.
Af bekendtgørelsen  

 fremgår bl.a., at Civilforsvarsstyrelsen kan bemyndige lokale  

 civilforsvarsmyndigheder til at give udsættelse med indkaldelse.
Efter fast praksis administreres disse regler således, at de lokale  

 civilforsvarsmyndigheder - uden hensyn til aldersgrænser o.lign. - selv tager  

 stilling til udsættelsesansøgninger i forbindelse med indkaldelse til den  

 fortsatte lokale uddannelse samt øvelser og mønstringer.
Udsættelse kan gives  

 for et 1 år ad gangen, og de lokale myndigheders afgørelse kan indbringes for  

 Civilforsvarsstyrelsen.
 Når der gives udsættelse, skal de værnepligtige, som ovenfor nævnt, gøre  

 eftertjeneste af samme omfang, og her gælder ingen aldersgrænser (bortset fra  

 den generelle 50-års grænse) for afviklingen af denne tjeneste.
Ved behandlingen af udsættelsesandragender bør der lægges vægt på, om  

 udsættelsen af hensyn til de værnepligtiges uddannelse eller af andre grunde,  

 herunder deres egen eller deres pårørendes velfærd, er af væsentlig betydning  

 for dem.
Der kan ikke gives udsættelse af hensyn til andre end den  

 værnepligtige selv eller hans nærmeste pårørende.
Specielt bemærkes, at  

 arbejdsgiverhensyn ikke kan begrunde udsættelse.
Udsættelse bør normalt kun meddeles, hvis udsættelses-grunden er opstået  

 efter den værnepligtiges sessionsbehandling.
Begrundelsen herfor er, at alle  

 parter er bedst tjent med, at sessionsbedømmelsen er så aktuel en bedømmelse  

 som muligt.
 Den udsættelsesgrund, som den værnepligtige påberåber sig, skal i videst  

 muligt omfang være dokumenteret.
Den værnepligtige kan som hovedregel kun få udsættelse med henblik på  

 gennemførelse af een uddannelse, og denne skal være  

 erhvervskompetencegivende.
Udsættelse kan dog kun gives i det omfang,  

 tjenesten er direkte til hinder for deltagelse i undervisning el.lign.
Dette  

 vil dog sjældent være tilfældet, på grund af den lokale uddannelses  

 tidsmæssige placering i den sædvanlige fritid.
 Udsættelsesansøgninger, begrundet med ansættelse eller tilbud om  

 ansættelse, bør normalt ikke imødekommes.
 Økonomiske forhold kan normalt ikke begrunde udsættelse, med mindre  

 indkaldelse på det pågældende tidspunkt indebærer fare for en varig  

 forringelse af den værnepligtiges økonomi, eller muligheden for en  

 extraordinær stor indtægt fortabes.
 Personlige forhold (ægteskab, papirløst samliv, børn, boligforhold,  

 alvorlig sygdom, dødsfald m.v.) vil kunne begrunde udsættelse, hvis f.eks.  

 lægelige eller velfærdstruende forhold taler for det.
Ved alle ansøgninger om udsættelse med indkaldelse til den efterfølgende  

 lokale uddannelse må der tages hensyn til, at der er tale om en spredt,  

 kortvarig tjeneste, som principielt ligger i fritiden.
Der må derfor generelt  

 vises ret stor tilbageholdenhed med hensyn til godkendelse af  

 udsættelsesansøgninger.
 Udsættelse bør i det hele taget kun gives af en af ovennævnte årsager,  

 hvis der skønnes at foreligge velfærdstruende forhold for den værnepligtige.
Ad b.
TJENESTEFRIHED/ORLOV kan gives i følgende tilfælde:
 FAMILIEORLOV.
 VELFÆRDSORLOV vil efter civilforsvarsmyndighedens skøn kunne gives i andre  

 tilfælde, dog kun i begrænset omfang.
 Opmærksomheden henledes på, at stamafdelingerne skal administrere disse  

 regler efter eget skøn, men der bør vises stor tilbageholdenhed, især med  

 tildeling af velfærdsorlov.
Specielt for så vidt angår medlemmer af mosaisk trossamfund og  

 adventistsamfundet bemærkes, at disse kan få tilladelse til at helligholde  

 lørdagen.
Tilsvarende kan værnepligtige, der tilhører mosaisk trossamfund, få  

 tjenestefrihed på de jødiske helligdage, der svarer til folkekirkens  

 helligdage i forbindelse med jul, påske og pinse.
Sådan frihed (lørdage og  

 helligdage) skal dog kompenseres i form af anden tjeneste af tilsvarende  

 længde på andre tidspunkter.
I disse tilfælde forlænges 3 1/2-års fristen for  

 uddannelsens afvikling til en 5-års frist.
Ad c.
SYGDOM Længerevarende sygdom kan kræves dokumenteret ved lægeattest.
I  

 gentagelsestilfælde (ved mistanke om, at sygdommen ikke er reel), bør der  

 også indhentes lægeerklæring.
Ad d.
ULOVLIG UDEBLIVELSE Hvis de værnepligtige ulovligt udebliver fra tjenesten, kan de rammes af  

 bestemmelserne i civilforsvarslovens §§ 35 f.f. om straf og  

 disciplinarmidler.
Se nærmere herom nedenfor under afsnit B.3.
Ad e.
STRAFSONING En værnepligtig, som udebliver fra uddannelsen på grund af strafafsoning,  

 kan i visse tilfælde udelukkes fra værnepligten, jf. det, der er anført foran  

 under pkt.
A. 1.
Ad f.
NY SESSIONSBEHANDLING Hvis tjenestestedet ikke finder den værnepligtige egnet til  

 værnepligtstjeneste, foranlediges den pågældende underkastet ny  

 sessionsbehandling.
Reglerne herom findes i  

 personeladministrationsbestemmelserne.
 De tjenstgørende værnepligtige har under den fortsatte lokale uddannelse  

 adgang til at møde for sessionen efter de almindeligt herom gældende regler,  

 se § 6 i Indenrigsministeriets bekendtgørelse nr. 11 af 16. januar 1986 om  

 sessionernes virksomhed, bilag 3. Den værnepligtige kan ikke indkaldes til  

 fortsat lokal uddannelse, før sessionens afgørelse foreligger.
Ad g.
FLYTNING OG REJSER Den værnepligtige skal under den fortsatte uddannelse meddele flytning til  

 stamafdelingen.
Dog kan der ikke rejses straffesag eller i øvrigt anvendes  

 disciplinarmidler over for værnepligtige for udeblivelse i tilfælde, hvor  

 indkaldelsesordre ikke er kommet den værnepligtige i hænde på grund af  

 flytning, når denne på behørig måde er anmeldt til Folkeregisteret.
 Enhver værnepligtig skal anmelde såvel afrejse som tilbagekomst til  

 stamafdelingen, hvis han for et tidsrum af 6 måneder eller derover rejser ud  

 af landet eller tager hyre på fremmed skib, eller hvis en rejse eller hyre  

 uventet forlænges ud over disse 6 måneder.
Ad h.
CA-TJENESTE Under den fortsatte lokale uddannelse kan den værnepligtige begære sig  

 overført til civilt arbejde.
Dette medfører, at den værnepligtige ikke kan  

 indkaldes, medens ansøgningen er under behandling.
Der henvises i øvrigt til  

 Personeladministrationsbestemmelserne herom.
3. UDDANNELSENS INDHOLD De værnepligtige kan uddannes inden for indsatstjenestegrenene (brand,  

 redning og rydning) eller støttetjenestegrenene (forplejnings-,  

 indkvarterings-, signal- og AC-tjeneste).
Kommunalbestyrelsen har ansvaret for uddannelsens gennemførelse, som sker  

 inden for rammerne af de af Civilforsvarsstyrelsen udarbejdede  

 uddannelsesplaner.
Uddannelsen kan evt. gennemføres i samarbejde mellem flere  

 kommuner og henlægges til et uddannelsescenter i en af de samarbejdende  

 kommuner (»moderbyen«).
Udgifterne til uddannelsen afholdes af staten.
Pengene udbetales til  

 kommunerne efter de særligt herom fastsatte regler.
4. MØNSTRINGER OG ØVELSER Efter § 8, stk. 1, i personelbekendtgørelsen kan de værnepligtige ud over  

 den efterfølgende lokale uddannelse indkaldes til mønstringer og øvelser af  

 hver indtil 24 timers varighed.
Dette kan ske indtil udløbet af det år, i  

 hvilket de fylder 50 år, på hvilket tidspunkt rådighedspligten for de  

 pågældende ophører, jfr. herved § 10 i civilforsvarsloven. (For tiden  

 indkaldes til 1 øvelse af 12-18 timers varighed) Kommunalbestyrelsen har også ansvaret for denne del af uddannelsen, der  

 ligeledes gennemføres inden for rammerne af de af Civilforsvarsstyrelsen  

 udarbejdede planer.
For tiden indkaldes til en øvelse ca. 2-3 år efter den  

 fortsatte lokale uddannelses afslutning.
 Indkaldelsesordre til sådanne mønstringer og øvelser skal udsendes mindst  

 2 mdr. før det fastsatte mødetidspunkt.
5. FREDSMÆSSIGE KATASTROFER Efter personelbekendtgørelsens § 9, stk. 1 kan kommunalbestyrelsen  

 indkalde en værnepligtig til tjeneste ud over den i § 8 nævnte, når det er  

 nødvendigt af hensyn til det kommunale civilforsvars indsats i  

 katastrofetilfælde.
Sådan indkaldelse kan kun finde sted, indtil den  

 værnepligtige har afsluttet den efterfølgende 100 timers tjeneste.
 Ifølge sagens natur kan der ikke her stilles særlige krav til  

 indkaldelsesordren, hverken til tidspunktet for dennes udsendelse eller for  

 dens form.
 Efter dette tidspunkt kan de værnepligtige kun deltage i det fredsmæssige  

 katastrofeberedskab i kommunen som frivillige og efter de for frivillige  

 gældende regler.
Efter § 9, stk. 2 i personelbekendtgørelsen kan Civilforsvarsstyrelsen dog  

 bemyndige kommunalbestyrelsen til at indkalde de K-værnepligtige, der har  

 afsluttet den lokale uddannelse, herunder tidligere § 31-værnepligtige og  

 -gruppeførere, når dette sker med henblik på indsats i katastrofetilfælde,  

 som der er etableret et særligt beredskab for, og som kræver ekstraordinært  

 store mandskabsstyrker.
Som eksempel herpå kan nævnes stormflodsberedskabet i  

 det sydjyske område.
Se iøvrigt nedenfor kap.
III ad A og B: Regler om  

 indkaldelse af værnepligtige i katastrofetilfælde og til øvelser.
B.
ALMINDELIGE FORHOLD UNDER TJENESTEN 1. MUNDERING Efter den kasernemæssige grunduddannelse hjemsendes de K-værnepligtige til  

 den fortsatte lokale uddannelse med standardudrustning.
Den, der for tiden  

 udleveres, betegnes M/80 og består af:
 Om standardudrustningen iøvrigt - herunder inddragelse af denne - henvises  

 til personeladministrationsbestemmelserne.
 2. KLAGER, SAMARBEJDE M.V.
 For så vidt angår reglerne om klager, talsmænd og lydighed m.v. er de  

 K-værnepligtige underkastet de samme regler, som gælder under den  

 kasernemæssige uddannelse med de ændringer, som følger af forholdets natur,  

 den korte og »spredte« tjenestetid.
 Der er som bilag 4 optaget de gældende samarbejdsregler for værnepligtige  

 til civilforsvaret uden for civilforsvarskorpset (april 1983).
Bilag 4, afsnit C. vedrører den lokale uddannelse, og her er givet  

 udførlige regler for talsmandsordningen.
Specielt skal det bemærkes, at der  

 på grund af de dermed forbundne praktiske vanskeligheder ikke er etableret en  

 landstalsmandsordning og heller ikke en talsmandsuddannelse for de  

 K-værnepligtige.
Klager over tjenstlige forhold kan altid fremsættes og skal i første række  

 rettes til den lokale civilforsvarsmyndighed.
Dennes afgørelse kan indbringes  

 for Civilforsvarsstyrelsen, hvis afgørelse igen kan indbringes for  

 Indenrigsministeriet.
Endelig vil der være mulighed for at klage til  

 Folketingets ombudsmand, der dog først kan tage stilling til en sag, når den  

 har været behandlet af den ansvarlige minister (Ministerium).
Efter civilforsvarslovens § 35 er lydighedsnægtelse strafbar, og dette  

 gælder også under den fortsatte lokale uddannelse.
Lydighedspligten gælder  

 dog kun lovlige tjenstlige ordrer.
Der henvises iøvrigt til den nærmere  

 redegørelse for anvendelse af disciplinarmidler og straf nedenfor.
3. STRAFFEBESTEMMELSER OG DISCIPLINARMIDLER De grundlæggende bestemmelser om straf, herunder disciplinarmidler findes  

 i civilforsvarslovens §§ 35 - 41.
 I Indenrigsministeriets bekendtgørelse nr. 470 af 20. september 1976 om  

 anvendelse af disciplinarmidler over for værnepligtige i civilforsvaret, der  

 er optaget som bilag 5, findes der en bestemmelse i § 8, der siger, at  

 reglerne i bekendtgørelsen med fornødne lempelser også finder anvendelse på  

 værnepligtige, der forretter tjeneste i civilforsvaret uden for CF-korpset.
 Efter Indenrigsministeriets bekendtgørelse nr. 471 af 20. september 1976  

 om myndighed til at anvende disciplinarmedler over for værnepligtige i  

 civilforsvaret ligger myndigheden til at anvende disciplinarmidler over for  

 værnepligtige uden for CF-korpset hos chefen for vedkommende CF-region,  

 vedkommende civilforsvarschef/civilforsvarsleder eller politimesteren.
Det pålagte disciplinarmiddel kan af den værnepligtige forlanges forelagt  

 et disciplinarnævn til afgørelse.
De nærmere bestemmelser herom findes i  

 civilforsvarsloven §§ 37 - 41 og i Indenrigsministeriets bekendtgørelse nr.  

 472 af 20. september 1976 om disciplinarnævn og ankenævn for værnepligtige i  

 civilforsvaret, (se bilag 7). Der henvises endvidere til den af  

 Civilforsvarsstyrelsen udarbejdede vejledning for anvendelse af  

 disciplinarmidler på de til civilforsvarstjeneste indkaldte værnepligtige  

 m.fl.
I §§ 35 - 36 i civilforsvarsloven er fastsat regler om straf.
Såfremt en  

 sag ikke menes at kunne afgøres med pålæg af et disciplinarmiddel, påhviler  

 det den lokale civilforsvarsmyndighed at indgive politianmeldelse med henblik  

 på strafforfølgelse af den værnepligtige.
Opmærksomheden henledes på  

 bestemmelsen i § 36, stk. 2, hvorefter en værnepligtig, der 2 gange er dømt  

 eller har vedtaget bøde for at nægte at gøre civilforsvarstjeneste (§ 35,  

 stk. 1, nr. 1) ikke kan indkaldes påny, jfr. også ovenfor under II A, 2, e og  

 reglerne herom i personeladministrationsbestemmelserne.
Se endvidere  

 vejledende bestemmelser for behandlingen af visse sager i bilag 8.
 Om anholdelse som tvangsmiddel henvises endelig til bilag 6.
4. ERSTATNING I forbindelse med aftjening af værnepligten kan der opstå 2 former for  

 erstatningsretlige spørgsmål:
Ad a.
For at erstatning til den værnepligtige eller dennes efterladte kan  

 komme på tale, må den ulykke eller sygdom, der har ramt ham selv, eller den  

 skade, hans private ejendele har lidt, med rimelig sandsynlighed kunne  

 henføres til tjenesten og dennes udførelse.
Personskade under færdsel til og  

 fra tjenesten kan ikke dækkes.
 Om de nærmere betingelser for ydelse af erstatning til skadelidte  

 værnepligtige henvises til lov nr. 80 af 8. marts 1978, der tillige med  

 kommentarer til loven er optaget som bilag 9. Opmærksomheden henledes  

 endvidere på de gældende regler om dagpenge ved sygdom eller fødsel,  

 anmeldelse af arbejdsulykker (bilag 9) og anmeldelse af ulykkestilfælde og  

 sygdomme, der rammer værnepligtige m.fl. (bilag 10).
I almindelighed erstatter civilforsvaret ikke de personlige ejendele, der  

 beskadiges eller går tabt under aftjening af værnepligten.
Dette vil kun ske,  

 hvis civilforsvaret efter dansk rets almindelige erstatningsregler ifalder  

 erstatningsansvar (bliver erstatningspligtig).
I et vist omfang kan private motorkøretøjer, tilhørende værnepligtige  

 eller frivillige, anvendes under øvelser.
Dette kan dog kun ske, hvis ejeren  

 er indforstået med det, og køretøjet er kaskoforsikret.
For sådan brug ydes  

 befordringsgodtgørelse, jfr. bilag 11.
Civilforsvaret erstatter normalt det tab, der påføres den pågældende ved  

 skade på køretøjet sket i forbindelse med øvelser, hvis dette efter  

 sædvanlige regler skulle være båret af den pågældende selv eller hans  

 forsikringsselskab.
Erstatningsspørgsmålet kan eventuelt løses, uden at  

 forsikringsselskabet inddrages i sagen i tilfælde, hvor der kan blive tale om  

 bonustab el.lign. for ejeren af motorkøretøjet.
Ad b.
Hvis en værnepligtig under aftjening af værnepligten er skyld i  

 personskade eller forretter skade på ting, der tilhører civilforsvaret eller  

 andre, kan han blive erstatningspligtig efter dansk rets almindelige  

 erstatningsregler og lov nr. 228 af 23. maj 1984 om erstatningsansvar.
Det  

 samme gælder, hvis den pågældende er skyld i, at ting, der tilhører  

 civilforsvaret, bortkommer.
Ifølge § 19 i lov om erstatningsansvar skal en skade, der er dækket af en  

 tingsforsikring, som udgangspunkt ikke erstattes, medmindre skaden skyldes en  

 forsætlig eller uagtsom handling.
Staten og kommunerne, der ofte er  

 selvforsikrere, anses efter lovens § 20 stillet som om forsikring er tegnet.  

 Det er civilforsvaret, der skal bevise, at der er handlet forsætligt eller  

 groft uagtsomt.
Hvis en bortkommet ting senere kommer til veje igen, skal denne straks  

 afleveres på tjenestestedet.
Den værnepligtige har ikke fået ejendomsret til  

 tingen ved at betale den pålagte erstatning.
Alt efter tingens tilstand ved  

 afleveringen, vil den værnepligtige dog få den udredte erstatning helt eller  

 delvist tilbagebetalt.
C.
YDELSER TIL VÆRNEPLIGTIGE I Indenrigsministeriets bekendtgørelse nr. 387 af 18. juni 1986 om  

 værnepligtige og frivillige i civilforsvaret og nr. 510 af 31. juli 1986 om  

 ændring af denne er der bl.a. fastsat regler om ydelser til disse se bilag  

 1.1. og 1.2. Reglerne om de værnepligtige findes i §§ 16 - 19.
 §§ 16 - 17 omhandler CF-korpsets værnepligtige, de K-værnepligtige under  

 den kasernemæssige grunduddannelse og visse overførte værnepligtige.
 § 18  omhandler de K-værnepligtige under den  

 efterfølgende lokale tjeneste samt under øvelser og mønstringer.
 § 19  indeholder særlige regler for den ekstraordinære  

 indkaldelse til bekæmpelse af fredstidskatastrofer.
Indledningsvis bemærkes, at de K-værnepligtige under den fortsatte lokale  

 uddannelse ikke som under kaserneuddannelsen får udbetalt værnepligtsløn.
Der  

 ydes kommunerne et på forhånd udregnet enhedsbeløb pr. undervisningstime af  

 værnepligtige.
I det følgende er angivet regler for de ydelser, som tilkommer  

 de værnepligtige efter personelbekendtgørelsen.
1. BEFORDRING Der ydes de værnepligtige en skattefri godtgørelse, svarende til de  

 faktisk afholdte udgifter til befordring mellem bopæl og uddannelsessted ved  

 fremmøde til uddannelse og øvelser.
Dette gælder uanset, hvor de pågældende  

 bor i forhold til uddannelsesstedet.
 Offentlige befordringsmidler skal i videst muligt omfang benyttes ved  

 transporten.
Eget befordringsmiddel kan dog benyttes, når særlige forhold taler herfor,  

 specielt når det i det givne tilfælde - alle forhold taget i betragtning - er  

 mest økonomisk.
Som eksempel på sådanne forhold kan anføres, at offentlige  

 befordringsmidler ikke kan anvendes på større dele af strækningen mellem  

 bopælen og uddannelsesstedet, at benyttelse af offentligt befordringsmiddel  

 medfører en samlet ventetid undervejs på mindst 1 time, eller at flere  

 værnepligtige benytter samme private køretøj.
 Befordringsudgifter beregnes og godtgøres efter følgende regler:
 Ved benyttelse af offentlige befordringsmidler godtgøres udgiften til  

 almindelig billetpris (2. klasse). Billetten skal forevises, dog kan udgifter  

 ved lokal transport refunderes efter de til enhver tid gældende takster uden  

 forevisning af billet.
 Ved benyttelse af eget befordringsmiddel godtgøres udgiften efter den af  

 Finansministeriets Lønnings- og Pendionsdepartement fastsatte takst for  

 »anden godkendt kørsel« (sats B).
 Det forudsættes, at der ved den lokale civilforsvarsmyndigheds  

 foranstaltning i videst muligt omfang arrangeres samlet transport af  

 mandskabet ved kørsel til et uddannelsessted i en anden kommune, og at  

 transporten gennemføres med de uddannelseskøretøjer, der er stillet til  

 rådighed herfor, eller med et til formålet lejet køretøj, såfremt udgifterne  

 herved ikke overstiger udgifterne ved mandskabets individuelle rejser.
2. FORPLEJNING Der ydes de værnepligtige gratis forplejning, når uddannelsen eller  

 øvelsen den enkelte dag har en varighed af mindst 4 timer.
Det beløb, der kan  

 anvendes til forplejning, fastsættes under hensyn til uddannelsen og øvelsens  

 varighed samt karakter, herunder om forplejningen fremstilles af  

 forplejningspersonellet som led i uddannelsen eller øvelsen.
Vejledende  

 satser er anført i bilag 11.
3. INDKVARTERING Såfremt det findes hensigtsmæssigt, og indkvarteringslokaliteter findes på  

 uddannelsesstedet, kan frit kvarter under weekend-uddannelse stilles til  

 rådighed for de værnepligtige, der måtte ønske det.
 Frit kvarter stilles endvidere til rådighed for de værnepligtige, der  

 indkvarteres på uddannelsesstedet under de dagkurser for K-værnepligtige, som  

 afholdes i Ålborg og Århus.
 4. GODTGØRELSE FOR TABT ARBEJDSFORTJENESTE M.V.
Der ydes en godtgørelse for tabt arbejdsfortjeneste eller udgifter til  

 vikar o.lign. til de værnepligtige, der må forsømme deres arbejde for at give  

 møde til den fortsatte lokale uddannelse eller øvelser.
Der henvises iøvrigt  

 til reglerne om godtgørelse for tabt arbejdsfortjeneste m.v. til  

 K-værnepligtige under den fortsatte lokale uddannelse, som er optaget i bilag  

 12.
5. LÆGEERKLÆRINGER I tilfælde, hvor den lokale civilforsvarsmyndighed finder anledning til at  

 kræve en værnepligtigs udeblivelse fra tjenesten på grund af sygdom  

 dokumenteret ved almindelig lægeerklæring fra den pågældendes egen læge, kan  

 evt. lægeregning godtgøres den værnepligtige.
6. EKSTRAORDINÆR INDKALDELSE AF VÆRNEPLIGTIGE UNDER  

 INDSÆTTELSE AF DET FREDSMÆSSIGE KATASTROFEBEREDSKAB I tilfælde, hvor der foretages en tvangsmæssig indkaldelse af  

 værnepligtige i forbindelse med indsættelse af det fredsmæssige  

 katastrofeberedskab, skal der ydes de indkaldte værnepligtige Der kan ikke ydes de værnepligtige fri forplejning eller kostgodtgørelse,  

 og de værnepligtige skal således betale for evt. modtaget forplejning under  

 indkaldelsen.
 De af staten fastsatte og til enhver tid gældende satser for de nævnte  

 ydelser findes i bilag 11.
D.
BEFALINGSMÆND Der kan ikke tvangsmæssigt udtages K-værnepligtige til  

 befalingsmandsuddannelsen.
De K-værnepligtige kan derimod på frivillig basis søge om tilladelse til  

 at gennemgå en sådan uddannelse.
Uddannelsen gennemføres på Kursusafdelingen  

 ved Fynske CF-kolonne i Middelfart.
De værnepligtige omfattet af de  

 almindelige bestemmelser, der gælder for kursusdeltagelse på det statslige  

 civilforsvars kursusinstitutioner.
Det påhviler de lokale stamafdelinger at  

 orientere de K-værnepligtige herom inden afslutningen af deres  

 meniguddannelse og at foretage tilmelding direkte til Kursusafdelinger ved  

 Fynske CF-kolonne af interesserede og egnede værnepligtige.
2. POLITIETS CF-ORDENSKORPS I CF-ordenskorpsets indgår følgende kategorier af personel:
Polititjenestemænd Værnepligtigt personel, der udgået af CF-korpsets mobiliseringsstyrke  

 (tidligere benævnt § 7-værnepligtige, og som efter 1. januar 1982 benævnes  

 KP-værnepligtige, hvor KP står for CF-korpsværnepligtige overført til  

 politiet).
 X-værnepligtige (ikke-fredstidsuddannede værnepligtige).
 Frivilligt personel.
 Værnepligtigt personel (X-værnepligtige og KP-værnepligtige), der melder  

 sig friviligt til uddannelse inden for politiets CF-ordenskorps, betragtes  

 som værnepligtige, ikke som frivillige, hvorfor der ikke skal indgås kontrakt  

 med disse.
 Nærmere regler om tilvejebringelse m.v. af personel til politiets  

 CF-ordenskorps er optaget i bilag 25.
ØKONOMI Ved fremmøde i fredstid til uddannelse ydes der de pågældende  

 befordringsgodtgørelse, en forfriskning eller gratis forplejning, hvis  

 tjenesten på den enkelte dag er på mindst 4 timer, og erstatning for tabt  

 arbejdsfortjeneste efter de regler, som er anført under henholdsvis afsnit II  

 C. 1.2. og 4. og afsnit IV G. 1. a. og b.
 De til enhver tid gældende satser for de nævnte ydelser findes i bilag 11.
III.
OVERFØRTE VÆRNEPLIGTIGE (KK-, KP- OG X-VÆRNEPLIGTIGE) Ved overførte værnepligtige forstås dels værnepligtige, som fra CF-korpset  

 overføres til det lokale (kommunale eller statslige) civilforsvar, og dels de  

 såkaldte X-værnepligtige som er overført til civilforsvaret uden for  

 CF-korpset, men som ikke indkaldes i fredstid.
 I personelbekendtgørelsens §§ 13, 14 og 15 (se bilag 1) er der fastsat  

 bestemmelser herom.
 § 13  vedrører overførsel af færdiguddannede  

 værnepligtige i CD-korpset til andre dele af civilforsvaret (kommunalt eller  

 statsligt).
 § 14  vedrører værnepligtige under aktuel tjeneste i  

 CF-korpset, der overføres til det kommunale civilforsvar.
§ 15  omhandler værnepligtige, der er overført til  

 civilforsvaret uden for CF-korpset, og som ikke uddannes i fredstid.
Disse  

 værnepligtige omtales også i § 4 i Forsvarsministeriets bekendtgørelse nr. 53  

 af 18. februar 1981 om fordeling m.v. af udskrevne værnepligtige  

 (X-værnepligtige).
A. § 13-VÆRNEPLIGTIGE De værnepligtige, der overføres til andre dele af civilforsvaret efter  

 endt uddannelse i CF-korpset, genindkaldes normalt ikke i fredstid.
Af personelbekendtgørelsen fremgår dog, at de kan indkaldes til  

 mønstringer og øvelser af ialt 1 måneds varighed.
Dette kan dog kun ske med  

 Civilforsvarsstyrelsens godkendelse i hvert enkelt tilfælde.
Ved sådan  

 indkaldelse gælder de ovenfor anførte regler om økonomi (II C. 1-4).
 Disse værnepligtige kan eventuelt indgå i det fredsmæssige  

 katastrofeberedskab, men da på frivillig basis.
Som eksempel på en sådan overførsel kan nævnes de delingsførere, som efter  

 afsluttet uddannelse i CF-korpset overføres til det kommunale civilforsvar.  

 Disse delingsførere skal inden 2 år efter overførslen indkaldes til en 50  

 timers uddannelse ved den kommunale stamafdeling.
Hvis en delingsfører tager  

 imod et tilbud om at gennemgå en instruktøruddannelse, kan han fritages for  

 den eller pligtige 50 timers uddannelse.
 Se iøvrigt bilag 23.
 Under de 50 timers uddannelse ydes der kommunerne elevtimebetaling for  

 værnepligtige, og de pågældende har krav på ydelser i henhold til  

 personelbekendtgørelsens § 18. Reglerne er nærmere beskrevet under II, C.  

 1-4.
 Se iøvrigt nedenfor afsnittet »ad A og B«.
B.
VÆRNEPLIGTIGE OVERFØRT I HENHOLD TIL PERSONELBEKENDTGØRELSENS § 14.
 Disse værnepligtige, som overføres fra CF-korpset, skal efter  

 bestemmelserne i personelbekendtgørelsen have en tjenestetid i det lokale  

 civilforsvar på indtil 80 timer.
Som eksempel på sådan overførsel kan nævnes de gruppeførere, som fritages  

 for tjeneste på kasernerne fra et tidspunkt, der ligger ca. 14 dage forud for  

 det planlagte hjemsendelsestidspunkt.
I den sidste uge af tjenestetiden skal  

 de pågældende da gennemgå et 1-uges kursus af 50 timers varighed.
Uddannelsen  

 af gruppeførerne foregår på et uddannelsescenter i København, Aalborg eller  

 Århus.
Snarest efter gennemførelsen af dette kursus skal gruppeførerne  

 indkaldes til en 3-timers orientering ved den lokale stamafdeling.  

 Opmærksomheden henledes specielt på, at de pågældende har modtaget løn for  

 denne tjeneste i CF-korpset.
Se bilag 13.
 Der er udarbejdet særskilte planer for denne uddannelse m.v.
 AD A OG B REGLER OM INDKALDELSE AF VÆRNEPLIGTIGE TIL DE KOMMUNALE  

 CIVILFORSVAR I KATASTROFETILFÆLDE OG TIL ØVELSER.
 Ved indenrigsministeriets bekendtgørelser nr. 387 af 18. juni 1986 om  

 værnepligtige og frivillige i civilforsvaret og nr. 510 af 31. juli 1986 om  

 ændring af denne bekendtgørelse er der i forhold til den hidtil gældende  

 bekendtgørelse nr. 421 af 14. juli 1982 om værnepligtige og frivillige i  

 civilforsvaret indsat to nye bestemmelser som § 13, stk. 2 og § 14, stk. 3,  

 begge om indkaldelse af værnepligtige til det kommunale civilforsvar i  

 katastrofetilfælde, som kræver ekstraordinært store mandskabsstyrker, og til  

 øvelser.
 § 13,  stk. 2 omfatter værnepligtige i  

 civilforsvarskorpset, der er overført til det kommunale civilforsvar EFTER  

 AFSLUTNINGEN af deres korpsuddannelse (KK-værnepligtige,  

 »bydelingsførere« og de 700 gruppeførere, der som en  

 engangsforanstaltning overførtes pr. 1. oktober 1984).
 § 14,  stk. 3 omfatter de gruppeførere, der overføres  

 til det kommunale civilforsvar INDEN AFSLUTNINGEN af deres uddannelse i  

 civilforsvarskorpset, det vil sige gruppeførere, uddannet efter den ordning,  

 som indførtes i 1983.
 De 2 nye bestemmelser skal ses i sammenhæng med § 9, stk. 2, se afsnit II  

 A. 5. Denne bestemmelse omfatter K-værnepligtige i henhold til den nugældende  

 civilforsvarslov og § 31-værnepligtige i henhold til den tidligere lov.  

 Videre omfatter den de § 31-gruppeførere, der er uddannet i brand- eller  

 redningstjeneste i perioden 1966-77.
 Bestemmelserne i § 9, stk. 2, § 13, stk. 2 og § 14, stk. 3 anvendes efter  

 følgende regler:
 C. 15-VÆRNEPLIGTIGE OVERFØRT I HENHOLD TIL PERSONELBEKENDTGØRELSENS 315  

 (X-VÆRNEPLIGTIGE).
X-værnepligtige er værnepligtige, som er fundet egnede eller begrænset  

 egnede til værnepligtstjeneste på en session, men som har trukket frinummer  

 og derfor ikke uddannes i fredstid.
De kan indkaldes til øvelser og  

 mønstringer af kortere varighed, men dette kan kun ske med  

 Civilforsvarsstyrelsens tilladelse i hvert enkelt tilfælde.
 De X-værnepligtige registreres som værnepligtige i det lokale civilforsvar  

 og indgår f.eks. som en del af politiets CF-ordenskorps.
IV.
FRIVILLIGE A.
TILVEJEBRINGELSE Civilforsvars-Forbundet er et landsforbund bestående af frivilligt  

 personel i civilforsvaret, andre personlige medlemmer samt organisationer,  

 virksomheder og institutioner.
Civilforsvars-Forbundet er organiseret i  

 Landsforbundet, Regionsforbund og Kredsforbund.
Sidstnævntes område dækker  

 normalt den pågældende kommunes område.
 DKB er en landsorganisation under Civilforsvars-Forbundet omfattende alle  

 kvinder, der melder sig frivilligt i civilforsvaret, se i denne forbindelse  

 cirkulærskrivelser af 11. november 1975 og 4. oktober 1976 om automatisk  

 medlemsskab af Danske Kvinders Beredskab.
 Senest den 23. juni 1982 er der mellem Indenrigsministeriet og  

 Civilforsvars-Forbundet, herunder DKB, indgået aftale om løsning af opgaver  

 indenfor civilforsvaret og det civile beredskab, se bilag 14.
Af denne aftale fremgår, at Civilforsvars-Forbundet påtager sig at  

 tilvejebringe frivilligt personel til civilforsvaret.
Hvervningen sker i det  

 omfang og tempo, som de respektive myndigheder fremsætter ønske om.  

 Myndighederne kan dog også selv hverve frivillige, men kommunalt afholdte  

 udgifter til sådan hvervning refunderes ikke af staten.
 Det lokale civilforsvar bygger i høj grad på det frivillige personel, og  

 det er derfor af største betydning, at antallet af frivillige er stort, og at  

 de frivillige får den bedst mulige uddannelse med henblik på såvel indsats i  

 en krigssituation som ved fredsmæssige katastrofer.
B.
OPTAGELSESPROCEDURE 1. GRUNDUDDANNELSE Civilforsvarets Grunduddannelse forestås af Civilforsvars-Forbundet/Danske  

 Kvinders beredskab.
Enhver kan melde sig til grunduddannelsen, som er af 24 timers varighed og  

 i modsætning til tidligere fælles for mænd og kvinder.
Der findes en særlig  

 tilmeldingsblanket hertil.
Der er ikke mulighed for på dette tidspunkt at  

 afvise en person, der ønsker at gennemgå grunduddannelsen.
 Under grunduddannelsen gælder den i bilag 11 anførte forfriskningsordning  

 for deltagerne, men eleverne har ikke krav på andre ydelser fra  

 civilforsvaret.
 Lov om erstatning til skadelidte værnepligtige m.fl. (se bilag 9) gælder  

 under uddannelsen.
 Udgifterne ved grundskoleuddannelsen afholdes af Civilforsvarsstyrelsen.
2. FRIVILLIG TJENESTE/KONTRAKT Hvis en person, der har gennemgået grundskolen, ønsker at tilslutte sig  

 civilforsvaret som frivillig, er næste skridt, at den pågældende udfylder en  

 ansøgning om optagelse som frivillig i civilforsvaret.
Denne ansøgning  

 indleveres til den myndighed (eller DKB), der skal modtage ansøgeren.
Dette  

 gælder også frivillige, som ikke har gennemgået grundskolen, og for hvem den  

 ikke er obligatorisk.
På dette tidspunkt skal der foretages en vurdering af ansøgeren.  

 Vurderingen foretages af »brugermyndigheden« på grundlag af de  

 oplysninger, der er opgivet på ansøgningsblanketten, eventuelt suppleret med  

 det indtryk, instruktørerne på grunduddannelsen måtte have af den pågældende.  

 Hvis ansøgeren på dette grundlag kan godkendes som frivillig, skal der  

 skrives kontrakt.
Kontrakt kan kun indgås med frivillige, der er fyldt 16 år,  

 og kontrakten skal godkendes af værgen indtil det fyldte 18. år.
Først efter kontraktens indgåelse skal den frivillige iklædes, og de  

 regler, der gælder om de økonomiske vilkår for frivillige, jfr. bilagene 1 og  

 11, træder i kraft for den frivilliges vedkommende.
Opmærksomheden henledes  

 på, at al udrustning udleveres ved de lokale/regionale CF-myndigheders  

 foranstaltning.
 Eventuelle stamkort for de frivillige oprettes først hos den modtagende  

 myndighed.
C.
VIDERE UDDANNELSE Videre uddannelse kan komme på tale for alle, der har gennemført  

 grundskolen.
 Der henvises i øvrigt til Civilforsvarsstyrelsens uddannelsesoversigt,  

 hvoraf uddannelsesmulighederne m.v. fremgår.
 Hvis en frivillig ikke længere ønsker at være tilknyttet den myndighed,  

 med hvem kontrakten er indgået, må kontrakten ophæves efter de derom gældende  

 bestemmelser, og en eventuel ny kontrakt indgås med en anden myndighed (eller  

 DKB).
1. LEDERUDDANNELSE Efter gennemgået meniguddannelse kan de frivillige søge optagelse på  

 videregående kurser med henblik på at gennemføre en lederuddannelse  

 (gruppeførere, delingsførere, andre ledere og stabspersonel). Der henvises  

 til Civilforsvarsstyrelsens uddannelsesoversigt med nærmere vilkår for  

 gennemførelse af en sådan uddannelse.
2. INSTRUKTØRUDDANNELSE De frivillige kan eventuelt også søge uddannelse som instruktører, og om  

 de specielle krav og vilkår henvises ligeledes til Civilforsvarsstyrelsens  

 uddannelsesoversigt.
Se endvidere nedenfor under afsnit V.
D.
EGENBESKYTTELSE Om uddannelse af personel inden for egenbeskyttelsen (bedriftværn og  

 boligværn) henvises til Civilforsvarsstyrelsens uddannelsesoversigt.
Om honorering af dette personel gælder, at bedriftværnspersonel kan få en  

 godtgørelse på 5 kr. pr. fremmøde.
Staten refunderer arbejdsgiveren halvdelen  

 af udgifterne til denne godtgørelse.
Se iøvrigt Civilforsvarsstyrelsens  

 cirkulærskrivelse af 13. februar 1952 vedrørende overenskomst om udtagelse af  

 mandskab til bedriftværn.
For tilrettelæggelse og planlæggende arbejde i forbindelse med afholdelse  

 af den første kontroløvelse med bedriftværn udbetales der et honorar, jfr.  

 bilag 11. Heraf fremgår også, at der udbetales honorar til øvelseshold ved  

 denne første kontroløvelse.
Udgiften hertil afholdes af de  

 »bedriftværnspligtige« virksomheder.
E.
TJENESTEN Frivillige til aktiv tjeneste har i kontrakten påtaget sig pligt til at  

 forrette tjeneste af et nærmere bestemt omfang (50 timer årligt) bl.a. ved  

 deltagelse i øvelser, hvor den teoretisk erhvervede viden afprøves i praksis.  

 I kontrakten er der også taget stilling til, om den frivilliges forpligtelser  

 vedrører fredstidskatastrofesituationen og/eller krigsberedskabssituationen.
F.
ALMINDELIGE TJENESTEFORHOLD Frivillige med kontrakt med civilforsvaret får udleveret uniform efter  

 særligt herom fastsatte bestemmelser.
 De frivillige har i kontrakten påtaget sig en lydighedspligt over for de  

 foresatte.
Under krig eller andre extraordinære forhold gælder Civilforsvarslovens  

 regler om straf og disciplinarmidler også for frivilligt personel uden for  

 CF-korpset, jfr.
Civilforsvarslovens § 42, stk. 2.
 Det framgår af kontraktens bestemmelser, at de frivillige er ansvarlige  

 for den udleverede udrustning efter dansk rets almindelige erstatningsregler,  

 og at de i tilfælde af skade på egne ejendele kan søge om erstatning.  

 Ansøgninger herom vil også blive afgjort efter dansk rets almindelige  

 erstatningsregler.
Ved ulykkestilfælde eller lignende under tjenesten omfattes de frivillige  

 af lov nr. 80 af 8. marts 1978 om erstatning til skadelidte værnepligtige med  

 flere.
Se bilag 9.
I et vist omfang anvendes private motorkøretøjer, tilhørende værnepligtige  

 eller frivillige, under øvelser.
Dette kan dog kun ske, hvis ejeren er  

 indforstået med det, og køretøjet er kaskoforsikret.
Civilforsvaret erstatter normalt det tab, der påføres den pågældende ved  

 skade på køretøjet sket i forbindelse med øvelser, hvis dette efter  

 sædvanlige regler skulle være båret af den pågældende selv eller hans  

 forsikringsselskab.
Erstatningsspørgsmålet kan eventuelt løses, uden at  

 forsikringsselskabet inddrages i sagen, hvis der kan blive tale om bonustab  

 el.lign. for ejeren af motorkøretøjet.
G. ØKONOMI 1. VED LOKAL CIVILFORSVARSTJENESTE a.
BEFORDRING Ved indkaldelse til almindelig civilforsvarstjeneste, herunder til  

 uddannelse og øvelser, kan der ydes de frivillige en befordringsgodtgørelse  

 efter samme regler, som gælder for K-værnepligtige.
b.
FORPLEJNING M.V.
Med virkning fra 1.januar 1980 blev der indført en ordning, hvorefter der  

 i forbindelse med uddannelse og øvelser kan anvendes et mindre beløb pr.  

 frivillig pr. fremmøde til servering af en forfriskning.
Beløbets størrelse  

 fremgår af bilag 11. Eventuelt kan beløbet i stedet opspares, og der kan da  

 serveres en udvidet forplejning f.eks. ved afslutningen af den egentlige  

 uddannelsessæson.
De opsparede beløb skal dog bruges i vedkommende år og kan  

 ikke overføres til anvendelse i det følgende år.
 Ved øvelser alene med frivilligt personel kan der herudover efter forud  

 indhentet godkendelse fra Civilforsvarsstyrelsen i hvert enkelt tilfælde ydes  

 de frivillige en forplejning inden for et nærmere fastsat beløb, under  

 forudsætning af, at forplejningspersonellet som et led i øvelsen tilbereder  

 forplejningen.
 Ved deltagelse i større kombinerede øvelser med værnepligtigt personel  

 forplejes de frivillige efter samme regler som de værnepligtige.
c.
SÆRREGEL VEDRØRENDE INDKALDELSER UNDER INDSÆTTELSE AF DET FREDSMÆSSIGE  

 KATASTROFEBEREDSKAB Til personel, der har forpligtet sig til at give møde ved indsættelse af  

 det fredsmæssige katastrofeberedskab, kan der under sådanne indkaldelser ydes  

 de pågældende befordringsgodtgørelse, forplejning og godtgørelse for tabt  

 arbejdsfortjeneste m.v. efter de for de værnepligtige gældende regler.
 Der afgives indberetning til Civilforsvarsstyrelsen i tilfælde, hvor det  

 fredsmæssige katastrofeberedskab har været indsat, med oplysning om de  

 samlede dermed forbundne mandskabsudgifter.
2. VED KURSUSOPHOLD VED CIVILFORSVARETS CENTRALE  

 SKOLER a.
Ved deltagelse i kurser ved Civilforsvarets Højskole og Civilforsvarets  

 tekniske Skole ydes fri undervisning, indkvartering og forplejning.
b.
For statsansatte kursusdeltagere, som oppebærer time- og dagpenge i  

 henhold til finansministeriets cirkulære herom, foretages der fradrag i  

 ydelserne efter de i dette cirkulære anførte satser for fradrag i tilfælde,  

 hvor tjenestemanden vederlagsfrit får fuld eller delvis kost.  

 Kursusdeltagerne vil på skolen få udleveret en specificeret opgørelse over de  

 måltider, der falder i kursusperioden.
c.
Der godtgøres kursusdeltagerne de faktisk afholdte udgifter til  

 befordring med jernbane (evt. skib) fra hjemstedet til skolen og retur.  

 Offentlige transportmidler skal fortrinsvis benyttes, og udgifterne hertil  

 refunderes almindeligvis i henhold til de for statens ansatte gældende  

 regler.
Kursusdeltagere med bopæl i den landsdel, hvor skolen er beliggende, kan  

 dog benytte eget motorkøretøj, når særlige forhold taler herfor.
Dette gælder  

 specielt, når det i det givne tilfælde er mest økonomisk for staten.
Der kan  

 i så fald ydes en godtgørelse svarende til den lave sats for  

 befordringsgodtgørelse til statens tjenestemænd beregnet efter tabelafstand  

 tur/retur mellem bopæl og skolen.
d.
Til kursusdeltagere ydes endvidere en godtgørelse for tabt  

 arbejdsfortjeneste eller for udgifter til vikar o.lign.
Der er fastsat  

 maksimal godtgørelse pr. kursusdag, og herom henvises til bilag 11. Der  

 henvises iøvrigt til de i bilag 15 fastsatte regler herom.
I visse tilfælde, hvor den frivillige opnår tjenestefrihed uden  

 lønafkortning til deltagelse i kurser på civilforsvarets skoler, kan der i  

 stedet ydes arbejdsgiveren en refusion af lønudgifter med et beløb som det  

 ovenfor nævnte.
Dette gælder bl.a. for folkeskolens lærere, statsansatte og  

 kommunalt ansatte.
Der henvises i øvrigt til Ministeriet for statens  

 lønnings- og pensionsvæsens cirkulære af 18. marts 1968 om tjenestefrihed for  

 statsansatte til deltagelse i hjemmeværnets eller civilforsvarets skoler og  

 kurser.
e.
Der ydes endvidere et beløb, som fremgår af bilag 11 pr. påbegyndt døgn  

 inkl. rejsedøgn til dækning af merudgifter ved fravær fra hjemmet til alle  

 kursusdeltagere, bortset fra statsansatte, der under kursusopholdet i henhold  

 til reglerne i Finansministeriets cirkulære om time- og dagpenge m.v. af  

 tjenestedet får udbetalt godtgørelse for merudgifterne ved tjenesterejser, og  

 kommunalt ansatte, som under kursusopholdet efter gældende kommunale regler  

 ligeledes får udbetalt godtgørelse for merudgifterne.
3. KRIGSSITUATION I kontrakten om frivillig tjeneste indgår en bestemmelse om, at den  

 frivillige under beredskabsforhold eller under krig vil blive aflønnet efter  

 nærmere af Indenrigsministeriet fastsatte regler.
Disse regler er ikke endnu  

 fastsat.
V.
INSTRUKTØRER M.FL.
A.
Som INSTRUKTØRER ved den lokale uddannelse anvendes fastansat eller  

 frivilligt personel med en befalingsmandsuddannelse suppleret med en  

 specialuddannelse.
Disse aflønnes efter Finansministeriets regler for  

 timelønnet undervisning.
Der ydes forskellige honorarer for teoretisk og  

 praktisk undervisning.
Lektioner, der afvikles i form af øvelser eller i  

 overvejende grad som praktik, honoreres efter taksten for praktisk  

 undervisning, medens øvrige lektioner vederlægges som teorisk undervisning.  

 Honorarernes størrelse fremgår af bilag 11.
B.
I forbindelse med uddannelsen af det værnepligtige personel i det  

 kommunale civilforsvar udbetales der også honorar til en UDDANNELSESLEDER, se  

 herom i bilag 16. Efter Civilforsvarsstyrelsens opfattelse vil der derimod  

 normalt ikke være behov for at benytte uddannelsesledere i forbindelse med  

 den frivillige undervisning inden for politiets CF-ordenskorps.
 Det påhviler politiets CF-inspektører i fornødent omfang at bistå  

 instruktørerne ved tilrettelæggelsen af undervisningen således, at disse ikke  

 behøver mere forberedelsestid end den, de principielt får betaling for gennem  

 instruktørhonoraret (25 minutters forberedelse pr. lektion), samt iøvrigt  

 medvirke ved afviklingen af uddannelsen.
 Dersom det ikke skønnes hensigtsmæssigt, at CF-inspektørerne varetager de  

 nævnte opgaver eller det af andre særlige grunde findes rimeligt, kan  

 Civilforsvarsstyrelsen dog efter omstændighederne tiltræde, at der udbetales  

 et honorar svarende til uddannelseslederhonoraret til de polititjenestemænd,  

 der medvirker ved tilrettelæggelsen og gennemførelsen af undervisningen af  

 personellet inden for CF-ordenskorpset.
 Det er en forudsætning for udbetaling af honoraret til polititjenestemænd,  

 at undervisningen og tilrettelægningen heraf foregår i fritiden.
 Honoraret herfor beregnes efter det antal timer, hvori den pågældende har  

 opholdt sig på uddannelsesstedet, dog maksimalt med et timeantal svarende til  

 den faktiske undervisningstid med fradrag af de timer, hvori han måtte have  

 virket som instruktør og modtaget instruktørhonorar herfor.
C.
Ved større samlede øvelser kan i visse tilfælde med  

 Civilforsvarsstyrelsens godkendelse anvendes ØVELSESDOMMERE, men kun i  

 strengt nødvendigt omfang.
D Den INSPEKTIONSHAVENDE, der har opsyn med de værnepligtige under  

 indkvartering f.eks. i forbindelse med weekenduddannelse oppebærer honorar  

 for denne virksomhed.
Se bilag 17.
E.
For foredragsvirksomhed kan der udbetales FOREDRAGSHOLDEREN et honorar  

 for afholdelse af foredrag uanset dettes længde, dog mindst af 30 minutters  

 varighed, og deltagelse i efterfølgende diskussion, gruppearbejde eller  

 lignende.
Honorarets aktuelle størrelse framgår af bilag 11. Der henvises i  

 øvrigt til Civilforsvarsstyrelsens cirkulærskrivelser af 29. juli 1968 og 22.  

 januar 1969 om civilforsvarets informationstjeneste.
F.
Endelig henledes opmærksomheden på, at der ydes et særligt honorar til  

 OPERATØREN ved forevisning af film, se bilag 11. Det er en forudsætning for  

 at kunne oppebære honorar som filmoperatør, at den pågældende ikke oppebærer  

 andet honorar for det samme tidsrum, f.eks. som instruktør eller  

 CF-foredragsholder.
G.
Der kan normalt ikke ydes BEFORDRINGSGODTGØRELSE i forbindelse med  

 undervisnings- og foredragsvirksomhed.
Befordringsgodtgørelsen kan dog efter  

 omstændighederne ydes, når afstanden mellem bopæl/tjenestested og  

 uddannelsessted overstiger 8 km.
Godtgørelsen er skattefri.
 Offentlig transportmidler skal i så fald i videst muligt omfang benyttes  

 ved hen- og tilbagerejse.
Eget befordringsmiddel kan dog benyttes, når særlige forhold taler herfor,  

 specielt når det i det givne tilfælde - alle forhold taget i betragtning - er  

 mest økonomisk for staten.
Som eksempler på sådanne forhold kan anføres, at  

 offentlige befordringsmidler ikke kan anvendes på større dele af strækningen  

 mellem bopæl og uddannelsessted, at en benyttelse af offentlig  

 befordringsmiddel medfører en samlet ventetid undervejs på mindst 1 time, at  

 instruktøren medbringer frivilligt eller værnepligtige personel, eller at  

 flere instruktører benytter samme private køretøj.
Endvidere kan eget  

 befordringsmiddel benyttes i de særlige tilfælde, hvor medbringelse af  

 undervisningsrekvisitter af større omfang nødvendiggør det.
 Befordringsudgifter beregnes og godtgøres efter følgende regler:
 Ved benyttelse af offentlige befordringsmidler godtgøres udgiften til  

 almindelig billetpris (2. klasse). Såfremt den pågældende kan benytte sin  

 normale bopæl/arbejdsstedsrejsehjemmel til offentlige befordringsmidler, kan  

 der ikke ydes befordringsgodtgørelse for denne strækning.
 Ved benyttelse af eget befordringsmiddel godtgøres udgiften efter den af  

 Finansministeriets lønnings- og pensionsdepartement fastsatte takst for  

 »anden godkendt kørsel« (sats B).
 Det forudsættes, at der ved de lokale CF-myndigheders foranstaltning i  

 videst muligt omfang arrangeres en samlet transport ved kørsel til et  

 uddannelsessted i en anden kommune, og at transporten gennemføres med de  

 uddannelseskøretøjer, der er stillet til rådighed herfor.
H.
Nedenfor er anført de regler, der gælder for hvilke instruktører, der  

 kan anvendes ved UNDERVISNING i de forskellige civilforsvarsfag i det lokale  

 civilforsvar:
 1. Som instruktører i brandtjeneste, redningstjeneste,  

 herunder katastrofeførstehjælp, forplejningstjeneste, indkvarteringstjeneste,  

 maskinpassertjeneste og signaltjeneste må kun anvendes personer, der har  

 bevis som instruktør i de pågældende fag.
 2. Som instruktører på grundkursus i førstehjælp må  

 kun anvendes personer, der er godkendt af Civilforsvarsstyrelsen, Dansk Røde  

 Kors eller ASF Dansk Folkehjælp.
 3. Som instruktører ved undervisning af personel inden  

 for civilforsvarets forskellige tjenestegrene i elementær brandbekæmpelse må  

 kun anvendes befalingsmænd eller instruktører, der er godkendt af  

 Civilforsvarsstyrelsen eller Statens Brandskole.
 4. Som instruktører i faget beskyttelse mod  

 virkningerne af masseødelæggelsesvåben må kun anvendes befalingsmænd og  

 instruktører der er godkendt hertil.
 5. Som instruktører i rydningstjeneste må indtil  

 videre kun anvendes personer, der har bevis som instruktører i  

 redningstjeneste.
6. Som instruktører ved undervisning i teknisk  

 tjeneste anvendes personer tilknyttet teknisk tjeneste, og som af  

 civilforsvarslederen kan godkendes hertil.
Ved undervisning af personel i  

 redningstjenesten og brandtjenesten i teknisk tjeneste kan endvidere anvendes  

 personer, der har bevis som instruktører i redningstjeneste eller  

 brandtjeneste.
 7. Som instruktør ved undervisning i CF-organisation,  

 tjenesteforhold og CF-optræden anvendes personer, der af politimesteren eller  

 civilforsvarslederen kan godkendes hertil.
 8. som instruktører ved undervisning i de under pkt. 1  

 - 5 nævnte fag kan i undtagelsestilfælde og for et begrænset tidsrum anvendes  

 personer, der efter indstilling fra vedkommende myndighed og uden gennemgang  

 af instruktørkursus af Civilforsvarsstyrelsen findes at have de hertil  

 tilstrækkelige kvalifikationer, om fornødent på grundlag af en af  

 Civilforsvarsstyrelsen anordnet prøve.
9. Civilforsvarets instruktørbeviser gælder normalt  

 uden tidsbegrænsning, se dog nedenfor.
Som betingelse for de pågældende  

 personers fortsatte virke som instruktører kan det - især, hvis de igennem  

 længere tid kun har undervist i meget begrænset omfang - af vedkommende  

 lokale civilforsvarsmyndighed bestemmes, at de pågældende skal gennemgå et  

 repetitions- eller vedligeholdelseskursus inden for deres felt eller  

 godtgøre, at de fremdeles er i besiddelse af de fornødne kvalifikationer ved  

 aflæggelse af fornyet prøve.
Det bemærkes i denne forbindelse, at kommende  

 AC-officerers kompetencegivende uddannelse vil blive tidsbegrænset  

 (formentlig til 5 år).
VI OFFENTLIGT ANSATTE A. § 13-PERSONEL (CF-LOVEN).
 Ifølge civilforsvarslovens § 13 skal den, der er ansat i stat, kommune  

 eller koncessioneret selskab udføre de civilforsvarsopgaver, som pålægges  

 ham.
1. TILVEJEBRINGELSE De nærmere regler om tilvejebringelse af personel til det kommunale  

 civilforsvar i henhold til civilforsvarslovens § 13 findes i  

 indenrigsministeriets skrivelse nr. 45 af 24. april 1986, se bilag 22.1., og  

 i den dertil hørende vejledning om anvendelsen af civilforsvarslovens § 13,  

 se bilag 22.2.
 Kompetencen til at give pålæg tilkommer kommunalbestyrelsen.
§ 13  kan principielt anvendes på alle ansatte i  

 kommunen, uanset om de har bopæl i kommunen.
Pålæg efter § 13 anvendes dog  

 ikke i forhold til kommunalt ansatte, der har kontrakt om frivillig tjeneste  

 i civilforsvaret eller hvis funktioner i civilforsvaret helt eller delvis  

 falder ind under deres normale tjenesteområder.
Et pålæg bør normalt gives skriftligt med oplysning om, hvilken uddannelse  

 den pågældende skal gennemgå.
Det vil være hensigtsmæssigt at omtale pligten  

 i henhold til § 13 i kommunens ansættelsesbreve.
 Et pålæg medfører pligt for den ansatte til at påtage sig de anførte  

 civilforsvarsopgaver og deltage i relevant civilforsvarsundervisning, om  

 nødvendigt uden for normal arbejdstid.
 Undladelse af at efterkomme et pålæg vil være en overtrædelse af  

 civilforsvarsloven og dermed kunne medføre sanktioner efter lovens § 45, stk.  

 1.
 Administration og pålæg efter § 13 bør i videst muligt omfang ske under  

 hensyntagen til de enkelte ansattes personlige forhold.
2. ØKONOMI a.
LOKAL UDDANNELSE.
b.
CENTRAL UDDANNELSE PÅ DET STATSLIGE CIVILFORSVARS KURSUSINSTITUTIONER.
 Ved deltagelse i kurser på det statslige civilforsvars kursusinstitutioner  

 afholder STATEN udgifterne til undervisning, indkvartering, forplejning og  

 befordring.
c.
IØVRIGT Eventuelle udgifter herudover er staten uvedkommende.
Det gælder f.eks.  

 forplejnings- og befordringsudgifter under lokal uddannelse og godtgørelse  

 for tabt arbejdsfortjeneste eller dækning af vikarudgifter ved deltagelse i  

 de kurser, som er nævnt under pkt. 2.
 3. UNIFORMERING.
 § 13-personel uniformeres efter de bestemmelser, som er fastsat i  

 uniformsreglement for personel i civilforsvaret uden for  

 civilforsvarskorpset.
 B. § 3b-PERSONEL (LOV OM CB).
 Opmærksomheden henledes på, at der i § 3 b, stk. 1, i  

 indenrigsministeriets bekendtgørelse nr. 279 af 3. juni 1985 af lov om det  

 civile beredskab findes en bestemmelse svarende til civilforsvarslovens § 13.  

 Ved central uddannelse af personer med pålæg efter civilt beredskabs lov § 3b  

 gælder, at der ikke ydes statsrefusion for udgifter til befordring eller evt.  

 tabt arbejdsfortjeneste/vikarudgifter, ligesom der skal betales en  

 kursusafgift dækkende undervisning, elevmaterialer, måltider og  

 indkvartering.
VII.
STATENS AFHOLDELSE AF CIVILFORSVARSUDGIFTER.
A.
GENERELLE BESTEMMELSER.
 Af Civilforsvarslovens § 26 fremgår, at indenrigsministeren kan fastsætte  

 regler for, i hvilket omfang staten deltager i udgifterne ved de opgaver, der  

 nævnes i Civilforsvarslovens §§ 18 og 20, ved uddannelse af det  

 ikke-statslige civilforsvarspersonel, ved foranstaltninger i henhold til  

 Civilforsvarslovens § 25 og ved etablering af kommunale øvelsesanlæg.
 Disse regler et fastsat i Indenrigsministeriets bekendtgørelse nr. 486 af  

 30. august 1982 om statens deltagelse i visse civilforsvarsudgifter.  

 Bekendtgørelsen er optaget som bilag 18.
 Civilforsvarsstyrelsen afholder udgifterne i forbindelse med uddannelse af  

 K-værnepligtige og frivillige i det kommunale civilforsvar, jfr. § 3, stk. 1  

 og stk. 2. Herudover kan Civilforsvarsstyrelsen også dække udgifterne til  

 uddannelse af de personer, som har fået pålæg om udførelse af  

 civilforsvarsopgaver efter Civilforsvarslovens § 13, jfr. § 3, stk. 3.
 Hvilke udgiftsposter, der dækkes af statsmidler for de enkelte  

 personelgruppers vedkommende fremgår af de forudgående afsnit.
Civilforsvarsstyrelsen dækker dog kun de udgifter, som falder inden for de  

 beløbsmæssige rammer, der er anført i bilag 11. Såfremt kommunalretlige  

 regler ikke er til hinder for, at kommunerne supplerer de nævnte ydelser, er  

 der ikke noget i de bestemmelser, som gælder for civilforsvaret, der hindrer  

 det.
Dette gælder dog ikke ydelse af godtgørelse for tabt arbejdsfortjeneste.
Løn til kommunalt ansatte arbejdsmænd, der bistår ved gennemførelsen af  

 den lokale uddannelse af CF-personel, dækkes af bloktilskuddene.
Dette  

 vedrører specielt følgende arbejdsopgaver:
 Vedrørende BETALING FOR BRUG AF UNDERVISNINGSLOKALER M.V. skal særligt  

 bemærkes, at hvis CFF/DKB ønsker at benytte det kommunale civilforsvars  

 lokaler og undervisningsfaciliteter ved hvervning og uddannelse af frivillige  

 til kommunen, forudsættes dette at ske vederlagsfrit.
 Ved udlån af det kommunale civilforsvars lokaler og  

 undervisningsfaciliteter til politiet ved uddannelse af CF-ordenskorpset er  

 kommunerne berettiget til at få dækket sine udgifter til varme, el, rengøring  

 samt forbrug af undervisningsmidler og lignende.
Af hensyn til det nære samarbejde skal Civilforsvarsstyrelsen dog  

 henstille, at der ikke kræves betaling for disse udgifter. --------- Udgifter som følge af indsættelse af DET FREDSMÆSSIGE KATASTROFEBEREDSKAB  

 afregnes separat ved indsendelse af opgørelse over de udgifter, der er  

 forbundet dermed.
Der henvises til bemærkningerne under de enkelte  

 personelkategorier og iøvrigt til retningslinier for opstilling af et lokalt  

 fredsmæssigt katastrofeberedskab (januar 1969). --------- B ENHEDSTIMEBELØB.
Med virkning fra 1. januar 1985 indførtes en ændret afregningsform for  

 kommunalt afholdte uddannelsesudgifter, således at der fra denne dato ydes et  

 på forhånd særligt udregnet enhedsbeløb pr. elevtime for værnepligtige og for  

 frivillige.
Det fremgår af bilag 24.1, hvilke udgiftsområder, der indgår i  

 enhedsbeløbet, ligesom bilag 24.1 og 24.2 indeholder de nærmere  

 administrative bestemmelser for ordningen.
 Refusion af uddannelsesudgifterne sker 2 gange årligt på grundlag af de  

 særligt udarbejdede skemaer (underbilag 24.2.1. og 2), som udfyldes og  

 indsendes af kommunerne.
For at sikre, at Civilforsvarsstyrelsen har foretaget den endelige  

 refusion for det forudgående finansår inden regnskabsafslutningen, er det  

 nødvendigt, at »skema 1« (underbilag 24.2.1) er  

 Civilforsvarsstyrelsen i hænde SENEST 5. JANUAR.
En genpart af skemaet med  

 kommunernes revisionspåtegning indsendes snarest derefter til  

 Civilforsvarsstyrelsen.
 Ordningen er økonomisk neutral, det vil sige, at der ikke herved er sket  

 en ændring i udgiftsfordelingen mellem stat og kommuner, og at den bevilling,  

 som er afsat til uddannelsesformål, fortsat vil blive anvendt dertil.
I bilag II, Oversigt over ydelser til personel i det lokale civilforsvar,  

 findes de til en hver tid af staten fastsatte instruktørhonorarer og øvrige  

 satser for diverse ydelser til værnepligtige og frivillige.
Disse satser  

 anvendes til regulering af enhedsbeløbene.
Satserne er derfor i princippet  

 vejledende minimumsatser for det kommunale civilforsvar.
Enhedsbeløbet vil  

 ikke blive forøget i tilfælde, hvor kommunerne anvender højere satser end  

 anført i bilaget.
Satserne for befordringsgodtgørelse, benyttelse af eget  

 motorkøretøj og godtgørelse for tabt arbejdsfortjeneste er dog bindende.
For politiets CF-ordenskorps er samtlige satser bindende.
Der er på dette  

 område ikke sket nogen ændring i afregningsformen, så der ydes fortsat  

 refusion af vedkommende CF-region af de udgifter, som politiet forskudsvis  

 har afholdt.
Dog afholdes honorarer til instruktører og disses  

 befordringsgodtgørelse samt eventuelle godtgørelser for tabt  

 arbejdsfortjeneste til personellet af Civilforsvarsstyrelsen efter de hidtil  

 gældende regler om lønrapportering.
 I de tidligere kapitler, som omhandler de enkelte personelkategorier, er  

 det nærmere beskrevet, hvilke ydelser de forskellige kategorier lovmæssigt  

 har krav på.
--------------------------------------------------------------------- VIII SIKKERHEDSBESTEMMELSER A.
ARBEJDSMILJØLOVEN Sikkerhedsvirksomheden i civilforsvaret i fredstid gennemføres efter de  

 regler, der er fastsat i lov nr. 681 af 23. december 1975 om arbejdsmiljø,  

 med senere ændringer og med de hertil hørende bekendtgørelser og cirkulærer,  

 se bilag 25 og underbilag 25.1-5.
Civilforsvaret er omfattet af loven som helhed.
Der er dog givet  

 dispensationer til fravigelse af bestemmelserne om daglig hvileperiode og  

 ugentligt fridøgn under uddannelsen, øvelser og fredsmæssig  

 katastrofebistand, jf. arbejdstilsynets skrivelse af 22. december 1978,  

 optaget som bilag 25.3, ligesom visse dele af reglerne om  

 bedriftssundhedstjeneste ikke er iværksat for civilforsvaret.
 Bestemmelserne har til formål at sikre, at der opnås et sikkert og sundt  

 arbejdsmiljø under hensyntagen til opfyldelsen af de mål, der er fastsat for  

 civilforsvarets virke.
 Det påhviler således enhver tjenestegørende/ansat i civilforsvaret på sit  

 niveau og inden for sin funktion at medvirke i sikkerhedsarbejdet, eventuelt  

 ved at indberette om forhold, der måtte forringe sikkerheden eller sundheden.
 Der henvises særligt til kap. 5 om arbejdets udførelse, til kap. 6 om  

 arbejdsstedets indretning, til kap. 7 om tekniske hjælpemidler og kap. 8 om  

 stoffer og materialer.
 Med den tilpasning, der følger af forholdets natur, betragtes  

 tjenestestedets chef som arbejdsgiver, der er ansvarlig for, at  

 tjenesteforholdene sikkerheds- og sundhedsmæssigt er fuldt forsvarlige, og  

 således at regler om arbejdstøj og personlige værnemidler, regler om særligt  

 uddannet personel m.v. iagttages.
 Der henvises iøvrigt til de sikkerhedsbestemmelser, der er indeholdt i de  

 enkelte uddannelsesplaner, instruktørvejledninger og materielbekendtgørelser.  

 Arbejdstilsynet påser bestemmelsernes overholdelse, enten på eget initiativ  

 eller efter anmeldelser, som kan foretages anonymt.
 Overtrædelse af arbejdsmiljølovgivningen kan medføre straf i form af bøde  

 eller hæfte, jf. lovens kapitel 15.
B.
REGLER OM SIKKERHED UNDER UDDANNELSE OG ØVELSER I CIVILFORSVARET a.
GENERELT.
 Civilforsvarsstyrelsen har foretaget en revision af sikkerhedsbestemmelser  

 for CF-korpsets uddannelses- og øvelsesvirksomhed af 1983 og herunder  

 opdateret indholdet på en sådan måde, at der i et særligt hæfte  

 »Sikkerhedsbestemmelser for uddannelse og øvelser i  

 civilforsvaret«, CF-form 86.01., er indarbejdet en række fælles  

 bestemmelser vedrørende sikkerhedsmæssige forhold for alt uniformeret  

 CF-personel.
Hæftet erstatter ikke gældende cirkulærskrivelser, sikkerhedsbestemmelser,  

 lærebøger, reglementer og andre publikationer, ligesom det ikke omfatter  

 særlige sikkerhedsbestemmelser for materiel.
Sådanne bestemmelser findes i  

 materielbekendtgørelser m.v. og forudsættes ind lært i forbindelse med det  

 pågældende emne.
 Hæftet koncentrerer sig om personlig sikkerhed i generel forstand og om  

 sikkerhedsforhold i forbindelse med uddannelse samt med arbejdet i  

 markeringsenheder og øvelsesstyrker.
 Bestemmelserne udleveres efter ønske til alt uniformeret personel, og de  

 relevante afsnit skal være gennemgået for personellet, inden uddannelse og  

 øvelse påbegyndes.
 Yderligere eksemplarer af hæftet kan rekvireres uden beregning ved  

 indsendelse af almindelig hvid rekvisition til Civilforsvarsstyrelsen, idet  

 der dog minimum rekvireres 25 eksemplarer pr. rekvisition.
Videre er der udarbejdet et hæfte »Øvelses- og markeringsbestemmelser  

 for civilforsvaret« (3. udgave MAJ 86 - CF-form 86.06), som også gælder  

 for det kommunale civilforsvars uddannelses- og øvelsesvirksomhed.
Yderligere  

 eksemplarer kan rekvireres mod beregning fra Civilforsvarsstyrelsen.
 De 2 nævnte hæfter supplerer hinanden.
 Opmærksomheden henledes på, at afsnittet i markeringsbestemmelserne om  

 fremstilling og brug af napalm ikke indgår i uddannelsen af personel til det  

 kommunale civilforsvar, hvorfor Gel-pulver til fremstilling af napalm ikke  

 kan rekvireres i Civilforsvarsstyrelsen.
b.
SÆRLIGE REGLER.
 1. PERSONTRANSPORT PÅ LASTBILER.
 Civilforsvarsstyrelsen har fastsat følgende regler for persontransport på  

 CF-korpsets lastbiler samt på de lastbiler, der benyttes i det lokale  

 civilforsvar, og som er registreret på hvide nummerplader:
 I det omfang lastbiler er forsynet med bænke eller særlige til  

 persontransport indrettede pakningskasser, skal sådanne siddepladser anvendes  

 under transporten, idet dog bilernes tilladte bruttovægt ikke må overskrides.
Bænke og kasser skal være forsvarligt anbragte, således at arme og ben  

 samt eventuel udrustning er inden for vognfadningen.
Kasserne skal være så  

 solide, at de i tilfælde af kollision eller væltning ikke kan sønderbrydes af  

 indholdet.
Bænke og kasser skal endvidere være forsynet med ryglæn eller  

 sider i en højde af mindst 30 cm over den flade, hvorpå mandskabet er  

 anbragt, eller med anden fast afskærmning, der yder tilsvarende sikkerhed.
 Hvor der ikke transporteres personel udover det på kasser eller bænke  

 anbragte, kan bagsmæk undværes, såfremt dette er nødvendigt af hensyn til  

 transport af større gods.
Persontransport må herudover finde sted med personellet siddende på  

 vognbunden og i øvrigt på en sådan måde, at der ikke herved opstår umiddelbar  

 fare for ulykkestilfælde.
Hvor sådan transportmåde helt eller delvis  

 anvendes, skal køretøjerne være forsynet med sidefjæle og bagsmæk af 30 cm's  

 højde, og bagsmækken må ikke fjernes under kørsel.
Eftersyn hos Statens  

 bilinspektion af lastbiler, der bruges til persontransport, er ikke påkrævet,  

 med mindre det pågældende køretøj i egenskab af udrykningskøretøj eller  

 skolevogn i øvrigt skal underkastes syn.
 Det understreges, at det under al persontransport på lastbiler - uanset  

 hvilket nummer bilen er indregistreret under - er FORBUDT det transporterede  

 personel at stå op under kørslen.
 Ligeledes er det under alle forhold FORBUDT at anvende påhængsvogne til  

 persontransport.
 2. REGLER OM TILSYN OG VEDLIGEHOLDELSE AF  

 ØVELSESANLÆG.
 Det påhviler uddannelseslederen og instruktørerne under deres virke på  

 uddannelses- og øvelsesområdet at føre et almindeligt tilsyn med  

 øvelsesanlægget med henblik på konstatering af eventuel fare for nedstyrtning  

 eller sammenstyrtning af ruindele.
Der skal herudover foretages et bygningssagkyndigt tilsyn med  

 øvelsesanlægget.
Nærmere aftale om et sådant fast tilsyn, herunder om  

 tilsynet bør foretages 1 eller 2 gange om året, må træffes med en stedlig  

 bygningssagkyndig.
 3. FORBUD MOD ANVENDELSE AF ASBESTTÆPPER.
Asbesttæpper må ikke anvendes til beskyttelse af ofre under  

 redningsaktioner.
Som følge heraf skal eksisterende asbesttæpper bortskaffes  

 som asbestaffald efter Arbejdsministeriets bekendtgørelse nr. 468 af 13.  

 november 1979 om anvendelse af asbest m.v. efter Miljøministeriets regler.
Tæpper til erstatning for asbesttæpper, benævnet  

 »Gnistbeskyttelsestæppe, CFM 12«, kan rekvireres mod betaling ved  

 reservedelslageret, CF-korpsets Materieltjeneste, Glostrup.
For så vidt angår  

 anvendelse af rekvisitioner henvises der til bilag 24.1.
 4. ANVENDELSE AF BRANDMANDSBÆLTER.
Brandmands- og brandmesterbælter, der er leveret af  

 Civilforsvarsstyrelsen, må ikke anvendes under nedfiring af levende  

 figuranter.
Stigekrogen på disse bælter må heller ikke anvendes under  

 nedfiring af levende figuranter, og den må heller ikke anvendes til sikring  

 mod fald fra stige, da denne sikkerhedsforanstaltning ikke er tilstrækkelig.
BILAG 2 REGLER OM DAGKURSER FOR K-VÆRNEPLIGTIGE.
Den fortsatte lokale uddannelse på ialt 100 timer af K-værnepligtige kan i  

 visse tilfælde gennemføres som dagundervisning på kurser af een uges varighed  

 med eet kursus om året i 2 på hinanden følgende år.
Denne uddannelsesform kan  

 kun gennemføres for de K-værnepligtige, der erklærer sig indforstået hermed.
 I kommuner, hvor der ikke gennemføres sådanne dagkurser, kan værnepligtige  

 , som på grund af deres erhverv ikke kan give møde på de sædvanlige  

 uddannelsestidspunkter, f.eks. fiskere, langturschauffører eller musikere, i  

 stedet tilmeldes til optagelse på centrale dagkurser i Århus og Aalborg.
 Tidspunkterne for afholdelse af disse centrale dagkurser bekendtgøres ca.  

 1/2 år forud gennem CF-regionerne af Århus og Aalborg civilforsvar.
Såfremt kommunalbestyrelsen ønsker at benytte sig af denne ordning, skal  

 de K-værnepligtige tilmeldes de enkelte kurser snarest efter disses  

 berammelse.
Tilmeldingen foretages direkte til Århus eller Aalborg  

 civilforsvar med angivelse af, hvilken uddannelse, de værnepligtige skal  

 gennemgå.
Herefter vil kommunalbestyrelsen senest en måned før kursets afholdelse  

 modtage en meddelelse fra Århus eller Aalborg civilforsvar om, hvorvidt de  

 tilmeldte værnepligtige er optaget.
Når optagelse har fundet sted, bedes  

 kommunalbestyrelsen sende værnepligtspapirer for de tilmeldte værnepligtige  

 til det pågældende uddannelsessted.
Disse papirer vil efter kursets  

 afslutning blive returneret til »stamkommunen« i udfyldt stand.
Dagkurser for K-værnepligtige på de to nævnte uddannelsessteder vil indtil  

 videre blive søgt gennemført i tilknytning til ugekurserne for gruppeførere  

 til det kommunale civilforsvar, som overføres fra CF-korpset.
Disse kurser  

 afholdes hvert år i januar, april, juli og oktober måned.
Ved de værnepligtiges deltagelse i de centrale dagkurser ydes der  

 transportgørelse for een hen- og tilbagerejse mellem bopælen og  

 uddannelsesstedet.
Derudover ydes der frit kvarter og fri forplejning i  

 overensstemmelse med de herom gældende regler.
Der kan ikke ydes de  

 værnepligtige godtgørelse for tabt arbejdsfortjeneste under deltagelse i  

 dagkurser.
Værnepligtige, som ikke ønsker at deltage i dagkurser, er forpligtet til  

 at følge den lokale uddannelse på de af kommunalbestyrelsen fastlagte  

 tidspunkter.
Der vil kun kunne meddeles sådanne værnepligtige udsættelse med  

 indkaldelsen, såfremt der foreligger velfærdstruende forhold for dem.
F.
Trosbjerg brigadechef - - - - - - - - - - - - - - - - - - - - - - - - - - - - - - - - - - BILAG 4 SAMARBEJDSREGLER FOR VÆRNEPLIGTIGE TIL CIVILFORSVARET UDEN FOR CF-KORPSET.
A.
INDLEDNING.
 For at tilpasse forholdene i civilforsvaret til samfundsudviklingen med  

 dens ændrede ledelsesformer, opdragelses- og uddannelsesprincipper og for at  

 fremme den enkeltes trivsel, styrke fællesskabet og øge civilforsvarets  

 effektivitet gennem et aktivt medarbejderskab iværksættes nærværende  

 bestemmelser med henblik på at skabe rammen om et bredere og mere aktivt  

 samarbejde mellem civilforsvarets forskellige personelgrupper.
 Det er af afgørende betydning, at den enkelte gør sig klart, at han er et  

 led i det samlede civilforsvar, og at han har sin plads og funktion i denne  

 helhed.
B.
UNDER KASERNEUDDANNELSE.
I.
ANSVAR OG ORIENTERING.
1. Det påhviler den enkelte chef for de respektive  

 CF-kaserner inden for sit ansvarsområde at drage omsorg for, at der etableres  

 en samarbejdsordning i overensstemmelse med de i det følgende givne regler om  

 talsmænd.
I det omfang, de pågældende chefer måtte finde behov derfor, kan og  

 bør de derudover - efterhånden som den fortsatte udvikling gør dette  

 nødvendigt - udbygge den etablerede ordning eventuelt i form af samarbejde  

 med andre personelkategorier, jfr, i øvrigt Finansministeriets cirkulære af  

 21. november 1979 om samarbejde og samarbejdsudvalg i statens virksomheder og  

 institutioner.
Det er i denne forbindelse væsentligt, at man ikke ved stive  

 regler hæmmer en ønsket videreudvikling på et felt, der overalt i samfundet i  

 øvrigt er i stærk udvikling.
 2. De i det følgende fastsatte regler berører ikke den  

 enkeltes ret til at henvende sig til sine foresatte i overensstemmelse med  

 gældende regler.
3. Det påhviler den enkelte chef for de respektive  

 CF-kaserner at drage omsorg for, at det ham underlagte personel til stadighed  

 er orienteret om samarbejdsreglerne.
Første orientering skal gives senest 3  

 dage efter fremmødet.
 Den omhandlede orientering af værnepligtigt personel skal omfatte såvel en  

 omtale af samarbejdsordningens placering i den civilforsvarsmæssige  

 organisation som en beskrivelse af selve samarbejdsordningen, med særlig vægt  

 på formålet med ordningen og bestemmelserne om talsmændenes virkeområde.
Endvidere bør det nævnes, at samarbejdsordningen i et vist omfang kan  

 tilrettelægges i overensstemmelse med de enkelte tjenestesteders særlige  

 behov, ligesom det klart bør komme frem, at mandskabet kan fremsætte forslag  

 til forbedring af den ordning, som skal gælde inden for deres eget  

 tjenesteområde.
Orientering skal også omfatte indholdet af cirkulæret om  

 samarbejde og samarbejdsudvalg i statens virksomheder og institutioner.
 II VALG AF TALSMÆND.
 1. Senest en uge efter det værnepligtige personels  

 møde ved civilforsvarets kaserner afholdes valg af talsmænd ved  

 tjenestestedets foranstaltning.
 2. I forbindelse med den i det foregående nævnte  

 første orientering drager tjenestestedets chef omsorg for, at de  

 værnepligtige opdeles i mindre valggrupper, idet allerede bestående  

 organisatoriske personelinddelinger (deling) så vidt muligt følges.
3. Blandt hver valggruppes medlemmer udpeges - af  

 valggruppen selv, hvis den ønsker det, eller ved tjenestestedets chefs  

 foranstaltning - en valgbestyrelse på 3 mand, der fra gruppemedlemmerne  

 indhenter forslag til talsmandskandidater.
Dersom gruppen ingen kandidater  

 opstiller, udpeger chefen 3 talsmandskandidater blandt valggruppens  

 medlemmer.
Kandidaternes navne bekendtgøres snarest muligt - og senest 2  

 arbejdsdage før valget - ved opslag.
4. Hver valggruppe vælger en talsmand af sin midte.
På  

 samme måde vælges en suppleant for hver talsmand.
Når særlige omstændigheder  

 taler herfor, kan tjenestestedets chef tillade en valggruppe at vælge flere  

 talsmænd.
Dette bør normalt ske i tilfælde, hvor der kun er een valggruppe på  

 et tjenestested.
5. Valg af talsmænd skal ske ved hemmelig, skriftlig  

 afstemning og afgøres ved simpelt stemmeflertal.
Der stemmes på personer, og  

 i tilfælde af stemmelighed foretages omvalg.
Såfremt stemmerne fortsat står  

 lige efter omvalget, foretages lodtrækning mellem de kandidater, som har fået  

 flest stemmer.
 6. Valghandlingen finder sted i den daglige  

 tjenestetid, men udstrækkes dog så længe, at alle stemmeberettigede, der på  

 valgdagen gør tjeneste ved enheden, har haft lejlighed til at afgive stemme.
7. Kun stemmeberettigede må overvære valghandlingen,  

 der ledes af vedkommende gruppes valgbestyrelse.
Valgbestyrelsen modtager og  

 kontrollerer stemmesedler, optæller de afgivne stemmer og foretager den  

 eventuelt nødvendige lodtrækning.
Desuden giver valgbestyrelsen meddelelse om  

 valgets udfald til tjenestestedets chef, som drager omsorg for, at valgets  

 resultat bekendtgøres ved opslag.
 8. Såfremt ingen af en valggruppes medlemmer afgiver  

 stemmer, udpeger tjenestestedets chef en talsmand, der fungerer i  

 indkaldelsesperioden.
 9. Den, der vælges eller udpeges som talsmand, kan  

 nægte at modtage hvervet, ligesom han til enhver tid senere kan frasige sig  

 dette.
 10. En valgt talsmand fratræder, dersom mindst  

 halvdelen af valggruppens medlemmer skriftligt over for tjeenestestedets chef  

 tilkendegiver, at man ikke længere ønsker sig repræsenteret ved den  

 pågældende.
11. Nyt valg af talsmand afholdes snarest muligt, når III BEHANDLING AF SAGER, SOM EN TALSMAND FREMFØRER AD TJENESTEVEJEN.
1. Det arbejdsområde, som talsmanden kan beskæftige  

 sig med er meget bredt, og blandt typiske talsmandsopgaver kan nævnes  

 tjenestetidens udnyttelse, øvelseslisternes indhold, den undervisning der  

 gives i enhederne, vagttjenesten, spørgsmål om beklædning/påklædning,  

 indkvarteringsforhold, friheder og forplejningsspørgsmål, samt alle andre  

 forhold, der drejer sig om tjenesten.
Der er endvidere de sociale forhold  

 (økonomiske, juridiske, familiemæssige vilkår), der kan berøres under  

 tjenesten, samt fritidsforanstaltninger, inden for hvilke områder talsmanden  

 ligeledes har en formidlende opgave.
2. Talsmanden skal virke som forbindelsesleddet mellem  

 valggruppen og de foresatte.
Dette betyder, at han dels skal bringe sin  

 gruppes opfattelser, ønsker og forslag frem for de foresatte, dels skal  

 bringe de foresattes synspunkter videre til valggruppen.
 3. Afslag i en sag, der er rejst af en talsmand, skal  

 begrundes, medmindre hensynet til landets sikkerhed  

 (sikkerhedsbestemmelserne) eller enkeltpersoners privatliv er til hinder  

 derfor.
 4. Spørgsmål, som en talsmand på sin valggruppes vegne  

 ønsker drøftet uden for det i det følgende under afsnit IV nævnte  

 talsmandsudvalg, fremføres for den nærmest foresatte chef eller den under ham  

 tjenstgørende befalingsmand, hvis kompetenceområde berøres.
 Såfremt henvendelsen kræver, at den nærmest foresatte chef eller højere  

 myndighed træffer egentlig afgørelse, skal sagen først forelægges for den  

 nærmest foresatte chef og i øvrigt behandles efter de nedenfor anførte  

 regler.
5. Når den nærmest foresatte chef har taget stilling  

 til sagen, kan talsmanden skriftligt eller ved personlig henvendelse  

 forelægge den for tjenestestedets chef.
Ved tjenestesteder, hvor nærmest  

 foresatte chef er identisk med tjenestestedets chef, kan talsmanden dog  

 straks forelægge sagen skriftligt for Civilforsvarsstyrelsen.
Medmindre  

 henvendelsens formål ville forspildes derved, skal sagen dog forinden have  

 været drøftet i vedkommende talsmandsudvalg.
6. Den afgørelse, som tjenestestedets chef træffer,  

 kan talsmanden skriftligt ad tjenestevejen indbringe for  

 Civilforsvarsstyrelsen.
Medmindre henvendelsens formål ville forspildes  

 derved, skal sagen dog forinden have været drøftet i vedkommende  

 talsmandsudvalg.
 7. Dersom en chef for et tjenested finder, at en sag,  

 der er forelagt ham til afgørelse, falder uden for hans kompetenceområde,  

 eller at afgørelsen kan have konsekvenser for andre tilsvarende  

 tjenesteområder, kan han henvise talsmanden til at forelægge sagen skriftligt  

 for Civilforsvarsstyrelsen.
 8. Dersom en chef selv forelægger en sag, der er rejst  

 af en talsmand, for Civilforsvarsstyrelsen, skal der før sagens afgørelse  

 gives talsmanden lejlighed til skriftligt at fremføre sine synspunkter også  

 over for styrelsen.
9. En chef kan før afgørelse træffes i en sag, der er  

 rejst af en talsmand, indkalde det talsmandsudvalg, han er formand for til  

 drøftelse af sagen.
I så fald skal talsmandsudvalget indkaldes så tidligt, at  

 den i pkt. 12 omhandlede 7 dages frist ikke af den grund overskrides.
 10. Samtidig med, at en talsmand skriftligt forelægger  

 sin sag for Civilforsvarsstyrelsen, påhviler det ham at give meddelelse herom  

 til den chef, som senest har truffet afgørelse i sagen.
 11. Medmindre forholdene i det enkelte tilfælde  

 tilsiger andet, skal den afgørelse, der træffes vedrørende et spørgsmål, som  

 en talsmand har rejst, meddeles talsmanden, forinden valggruppens medlemmer  

 får underretning herom.
12. For behandlingen af de af talsmændene rejste sager  

 gælder for hver enkelt chefs eller myndigheds vedkommende en frist på 7  

 arbejdsdage, inden for hvilken afgørelse skal være truffet eller sagen bragt  

 videre ad tjenestevejen.
Såfremt ganske særlige forhold i det enkelte  

 tilfælde medfører, at den nævnte frist ikke kan overholdes, skal begrundet  

 meddelse herom gives talsmanden inden 7 arbejdsdage efter, at vedkommende  

 myndighed har modtaget hans henvendelse.
I øvrigt skal de her omhandlede  

 sager behandles uden unødigt ophold.
 IV TALSMANDSUDVALG.
 1. Chefen for tjenestestedet nedsætter et  

 talsmandsudvalg, der består af de valgte talsmænd for menigt personel med den  

 pågældende chef som formand.
Ved at pålægge chefen hvervet som formand for udvalget er der skabt  

 mulighed for, at han kan varetage sit ansvar og udøve sin myndighed efter  

 bl.a. også at være informeret om og have vurderet de synspunkter, talsmændene  

 fremfører i udvalget.
Chefen vil således kunne træffe sine beslutninger på et  

 bredt grundlag.
 Den forståelse mellem menigt personel og tjenestestedets ledelse, som det  

 er hensigten at skabe gennem talsmandsudvalgene, indebærer således også, at  

 mandskabet får en vis indflydelse på dets arbejdsforhold og en større indsigt  

 i tjenestens vilkår.
 Derved fremmes interessen for tjenesten, og det skulle give også  

 talsmændene en følelse af medansvar for, hvad der foregår i hverdagen.
2. På talsmandsudvalgets møder kan drøftes alle  

 spørgsmål, der vedrører de i afsnit III, pkt. 1, omhandlede forhold.
Dog kan  

 der ikke behandles forhold vedr. enkeltpersoners privatliv eller i øvrigt  

 sådanne sager, hvor hensynet til landets sikkerhed (sikkerhedsbestemmelserne)  

 er til hinder derfor.
Talsmandsudvalget har ikke besluttende myndighed.
 Formanden kan indkalde særligt sagkyndige eller andre til at deltage i  

 talsmandsudvalgets møder, når dette skønnes hensigtsmæssigt under hensyn til  

 arten af de på dagsordenen optagne sager.
 Forudgående behandling i talsmandsudvalg forhindrer ikke, at en talsmand  

 kan fremme en sag i overensstemmelse med de i afsnit III anførte regler.
3. Med henblik på at inddrage det menige personel i et  

 samarbejde om tjenesten og øge dets forståelse for de hermed forbundne  

 vilkår, påhviler det formanden for talsmandsudvalget at tilrettelægge og lede  

 forhandlingerne på udvalgets møder således, at der bliver lejlighed til en  

 almindelig drøftelse af spørgsmål, som rejses af talsmændene, og af andre  

 spørgsmål, som enten mandskabet eller chefen bør orienteres om af hensyn til  

 samarbejdet.
Det påhviler således enhver chef at drøfte spørgsmål af  

 væsentlig interesse for de menige med talsmændene, førend afgørelse træffes,  

 eller indstilling til højere myndighed afgives, ligesom chefen i videst  

 muligt omfang bør drage talsmændene med ind i enhedens tilrettelæggelse af  

 den daglige tjeneste.
4. Formanden for talsmandsudvalget indkalder dette til  

 møde snarest efter, at valg af talsmænd har fundet sted, og senest inden 2.  

 arbejdsuges udgang efter indkaldelsesdagen.
I sidste uge af  

 indkaldelsesperioden afholdes nyt møde.
I øvrigt indkalder formanden udvalget  

 til møde, når han finder behov herfor, eller et af medlemmerne fremsætter  

 begæring herom.
 5. Dersom formanden under hensyn til arten af de  

 sager, som ønskes forhandlet, eller forholdene i øvrigt finder det urimeligt  

 straks at imødekomme et medlems begæring om udvalgets samling, kan han  

 udskyde mødet til sidste møde i indkaldelsesperioden.
 6. Ved tjenestesteder, hvor der kun er 1 valggruppe,  

 indkalder chefen talsmændene til drøftelse, når han finder behov herfor,  

 eller en talsmand fremsætter begæring herom.
 7. Formanden indkalder til sidste møde med mindst 7  

 arbejdsdages varsel, hvorefter hver talsmand senest 4 arbejdsdage før  

 mødedagen afholder forberedende møde med sin valggruppe, jfr. afsnit VII,  

 pkt. 2 med henblik på drøftelse af de anliggender, som gruppens medlemmer  

 ønsker optaget på dagsordenen for det indvarslede møde i talsmandsudvalget.
 8. Senest 3 arbejdsdage forinden afholdelse af møde i  

 talsmandsudvalget afleverer hvert medlem en liste over de anliggender, han  

 ønsker drøftet, til formanden, der herefter udarbejder mødets dagsorden.
9. Dagsordenen bekendtgøres ved opslag senest 2  

 arbejdsdage før mødet i talsmandsudvalget.
Samtidig udleveres et eksemplar af  

 dagsordenen til hver af de i mødet deltagende medlemmer.
 10. De i nærværende afsnit nævnte frister kan  

 fraviges, såfremt formanden - efter samråd med talsmanden - skønner, at  

 særlige omstændigheder gør dette fornødent.
 11. Om det i talsmandsudvalget passerede føres en  

 forhandlingsprotokol, der underskrives af alle mødedeltagere.
 12. Efter hvert møde i talsmandsudvalget opslås en  

 udskrift af forhandlingsprotokollen, ligesom en udskrift heraf fremsendes til  

 Civilforsvarsstyrelsen til orientering.
 13. Formænd for talsmandsudvalg bemyndiges til at  

 udvide dette udvalgs medlemskreds med repræsentanter for andre  

 personelgrupper end de menige.
 14. Repræsentanter for andre end menige skal -  

 eventuelt på organisationsmæssig basis - være valgt af den repræsenterede  

 personkreds.
 De i afsnit II, pkt. 9-11, fastsatte regler finder tilsvarende anvendelse.
 15. Såfremt talsmændene for menigt personel i  

 enkeltstående tilfælde ønsker det, skal der afholdes talsmandsudvalgsmøde,  

 hvor kun tjenestestedets chef og talsmænd for menigt personel er til stede.
V.
BEFALINGSMANDSMØDER.
Efter mødet i talsmandsudvalget afholder formanden møde med repræsentanter  

 for det under ham tjenstgørende befalingsmandspersonel, som ikke har været  

 repræsenteret i udvalget, med henblik på drøftelse af det i udvalget  

 passerede.
Udvalgsformanden kan, når dette skønnes hensigtsmæssigt, indkalde  

 særligt sagkyndige eller andre til at deltage i de nævnte møder.
Sådanne  

 møder skal afholdes snarest efter et møde i talsmandsudvalget.
VI.
ARBEJDSUDVALG.
 I tilknytning til hvert af de i afsnit IV nævnte talsmandsudvalg oprettes  

 et fast arbejdsudvalg vedrørende velfærds- og fritidsvirksomheden.
 Dette udvalgs hovedopgave er at søge personellet inddraget aktivt i  

 velfærds- og fritidsvirksomheden i tilknytning til tjenestestedet.
 Som medlemmer af det faste arbejdsudvalg bør derfor så vidt muligt vælges  

 personer, der nærer særlig interesse for de nævnte aktivitetsområder, og som  

 har særlige forudsætninger for at foreslå og fremme foranstaltninger, der  

 under hensyn til personellets varierede indstilling og interesser kan være en  

 støtte for den enkeltes personlige udvikling og trivsel, samt for  

 tjenestestedets velfærds- og fritidsvirksomhed som helhed.
 1. Det faste arbejdsudvalg sammensættes således:
 Det faste arbejdsudvalg kan oprette varige eller midlertidige  

 arbejdsgrupper med henblik på udførelse af henholdsvis enkelte dele af  

 velfærds- og fritidsvirksomheden eller tidsmæssigt afgrænsede enkeltopgaver  

 inden for dette område.
 Det faste arbejdsudvalg træder sammen efter behov, dog normalt mindst 2  

 gange i kvartalet.
I det faste arbejdsudvalg kan drøftes ethvert spørgsmål vedrørende  

 personellets velfærd og udnyttelse af fritiden.
I udvalget træffes der  

 endvidere beslutning om anvendelse af velfærdsmidlerne.
Til brug herfor  

 fremlægges regnskab over midlerne.
Retningslinierne for velfærds- og  

 fritidsvirksomhed findes i F-bestemmelser.
 2. Formænd for talsmandsudvalg kan oprette særlige  

 arbejdsudvalg til for kortere eller længere tid at varetage opgaver inden for  

 det i nærværende bestemmelsers afsnit III, pkt. 1, nævnte sagsområder,  

 herunder forplejningsspørgsmål og konkrete opgaver vedrørende tjenstlige  

 forhold.
 Medlemmer til disse udvalg kan udpeges blandt befalingsmænd, menige og de  

 til tjenestestedet hørende civile.
VII.
FORSKELLIGE BESTEMMELSER VEDRØRENDE TALSMANDSHVERVETS UDFØRELSE.
 1. Der meddeles talsmændene frihed til i den daglige  

 tjeneste at udføre de opgaver, som talsmandshvervet pålægger dem.
Hvis sådan frihed medfører, at den pågældende ikke fuldt ud opfylder de  

 stillede uddannelseskrav, må afdelingen tage hensyn hertil.
Hvis det er  

 muligt, må den pågældendes uddannelse tilrettelægges med hensyntagen til  

 virket som talsmand, idet den pågældende dog fortsat skal gøre tjeneste  

 sammen med den valggruppe, som har valgt ham.
2. En talsmand er berettiget til een gang om ugen  

 efter vedkommende chefs nærmere bestemmelse at disponere over 1/2 time af  

 tjenestetiden for at afholde møde med sin valggruppe vedrørende de i  

 nærværende bestemmelsers afsnit III, pkt. 1, nævnte anliggender, medmindre  

 særlige tjenstlige hensyn i det enkelte tilfælde er til hinder herfor.
Til  

 afholdelse af sådanne møder skal der på tjenestestedet anvises et passende  

 sted.
 3. Ud over den ret, som alt personel har til at gøre  

 sig bekendt med de bestemmelser, hvis overtrædelse kan medføre strafansvar,  

 har talsmænd adgang til at gøre sig bekendt med alle inden for  

 tjenesteområdet gældende reglementer og forskrifter, i det omfang disse ikke  

 skal hemmeligholdes af hensyn til sikkerhedsbestemmelserne.
Tjenestestedets chef drager omsorg for, at der til alle nyvalgte talsmænd  

 udleveres et eksemplar af a. amarbejdsregler for værnepligtige til  

 civilforsvaret uden for CF-korpset. b. lagereglerne. c.
CF-loven.
 Udlevering af tjenestevejledning for K-værnepligtige i det lokale  

 civilforsvar vil normalt tilgodese nævnte krav.
 Talsmændene gøres bekendt med eventuelle nye love og bestemmelser af  

 betydning for talsmandshvervets udførelse.
 Endvidere drager chefen omsorg for, at ovennævnte bestemmelser udleveres  

 til gennemsyn til andet personel, som fremsætter anmodning herom.
 4. Når flere enheder fra forskellige afdelinger har  

 ophold på samme kaserne, kan talsmændene fra sådanne enheder afholde samlede  

 møder for at drøfte de i afsnit III, pkt. 1, nævnte anliggender af fælles  

 interesse og sammen rette henvendelse til vedkommende statslige  

 civilforsvarsmyndighed.Normalt afholdes sådanne møder i tjenestetiden.
 5. Der skal gives talsmændene adgang til på  

 tjenestestedet at benytte papir, skrivemaskine og andre kontormæssige  

 hjælpemidler, ligesom passende lokale skal stilles til rådighed for  

 talsmændene, når de praktiske muligheder herfor er til stede.
 6. Det påhviler tjenestestedets chef at foranledige,  

 at der ydes talsmændene hjælp ved udarbejdelse af skrivelser, orientering om  

 korrekt tjenestevej i konkrete sager etc., samt at talsmændene til stadighed  

 kan hente hjælp og vejledning vedrørende samarbejdsreglernes gennemførelse.
 VIII FORELØBIG ORIENTERING OM TALSMANDSHVERVET.
Umiddelbart efter afholdelse af talsmandsvalg giver formanden for  

 talsmandsudvalget nyvalgte talsmænd en kort orientering, som bygger på de  

 oplysninger om tjenstlige forhold, herunder samarbejdsreglerne, der tidligere  

 er meddelt alt personel.
Formålet med den nævnte orientering er at bibringe  

 talsmændene en kortfattet oversigt over forhold og bestemmelser, der har  

 særlig betydning for deres virksomhed som personellets repræsentanter.
 Talsmænd for nyindkaldt personel bør orienteres om lokale forhold i et  

 sådant omfang, at de sættes i stand til at hjælpe medlemmerne af deres  

 valggruppe med at finde sig til rette på tjenestedet.
 Nedennævnte emneorientering er i øvrigt vejledende for den foreløbige  

 orientering:
C.
LOKAL UDDANNELSE.
 I ANSVAR OG ORIENTERING.
1. Det påhviler civilforsvarslederen, politimesteren  

 (i København politidirektøren) inden for deres respektive ansvarsområder at  

 drage omsorg for, at der etableres en samarbejdsordning for værnepligtigt  

 personel i overensstemmelse med de i det følgende givne regler om talsmænd.
I  

 det omfang de respektive chefer måtte finde behov derfor, kan og bør de  

 derudover - efterhånden som den fortsatte udvikling måtte gøre dette  

 nødvendigt - udbygge den etablerede ordning med et videregående samarbejde.  

 Det er væsentligt, at man ikke ved stive regler hæmmer en ønsket  

 videreudvikling på et felt, der overalt i samfundet i øvrigt er i stærk  

 udvikling.
 2. De i det følgende fastsatte regler berører ikke den  

 enkeltes ret til at henvende sig til sin foresatte i overensstemmelse med  

 gældende regler.
 3. Det påhviler civilforsvarslederen, politimesteren  

 (i København politidirektøren) at drage omsorg for, at det ham underlagte  

 personel til stadighed er orienteret om samarbejdsreglerne.
Den omhandlede orientering skal omfatte en beskrivelse af selve  

 samarbejdsordningen, med særlig vægt på formålet med ordningen, og  

 bestemmelserne om talsmændenes virkeområde.
Endvidere bør det nævnes, at  

 samarbejdsordningen i et vist omfang kan tilrettelægges i overensstemmelse  

 med de enkelte tjenestesteders særlige behov, ligesom det klart bør komme  

 frem, at mandskabet kan fremsætte forslag til forbedring af den ordning, som  

 skal gælde inden for deres eget tjenesteområde.
 Første orientering skal gives på første mødedag.
 II VALG AF TALSMÆND.
 1. Der vælges 2 talsmænd og 2 suppleanter af et hold,  

 som møder til samtidig uddannelse, såfremt blot een værnepligtig fra det  

 pågældende hold fremsætter ønsker derom.
 Hvert hold udgør 1 valggruppe.
 Valgene afholdes så vidt muligt ved andet fremmøde.
 2. Forud for valgets afholdelse udpeger valggruppen  

 selv, hvis den ønsker det, eller den lokale uddannelsesleder blandt gruppens  

 medlemmer en valgbestyrelse på 3 mand, der fra gruppemedlemmerne indhenter  

 forslag til talsmandskandidater.
3. Valg af talsmand skal ske ved hemmelig, skriftlig  

 afstemning og afgøres ved simpelt stemmeflertal.
Der stemmes på personer, og  

 i tilfælde af stemmelighed foretages omvalg.
Såfremt stemmerne fortsat står  

 lige efter omvalget, foretages lodtrækning mellem de kandidater, som har fået  

 flest stemmer.
 4. Valghandlingen finder sted i den daglige  

 tjenestetid.
 5. Kun stemmeberettigede må overvære valghandlingen,  

 der ledes af vedkommende gruppes valgbestyrelse.
Valgbestyrelsen modtager og kontrollerer stemmesedler, optæller de afgivne  

 stemmer og foretager den eventuelt nødvendige lodtrækning.
Desuden giver  

 valgbestyrelsen meddelelse om valgets udfald til uddannelseslederen, som  

 drager omsorg for, at valgets resultat bekendtgøres.
 6. Den, der vælges eller udpeges som talsmand, kan  

 nægte at modtage hvervet, ligesom han til enhver tid senere kan frasige sig  

 dette.
 7. En valgt talsmand fratræder, dersom mindst  

 halvdelen af valggruppens medlemmer skriftligt over for uddannelseslederen  

 tilkendegiver, at man ikke længere ønsker sig repræsenteret ved den  

 pågældende.
 8. Nyt valg af talsmand afholdes snarest muligt, når  

 a. en talsmand har nægtet at modtage hvervet eller frasagt sig dette, b. en  

 talsmand er fratrådt i medfør af pkt. 7 ovenfor, c. en talsmand ikke længere  

 gør tjeneste sammen med den valggruppe, som har valgt ham.
III.
UDFØRELSE AF TALSMANDSHVERVET.
1. En talsmand skal virke som forbindelsesled mellem  

 valggruppen og de foresatte.
Dette betyder, at han dels skal bringe sin  

 gruppes opfattelser, ønsker og forslag frem for de foresatte, dels skal  

 bringe de foresattes synspunkter videre til valggruppen.
Han skal på  

 valggruppens vegne varetage medlemmernes interesser vedrørende alle  

 tjenstlige forhold og vilkår, herunder bl. a. tjenestetidens udnyttelse,  

 tilrettelæggelsen og gennemførelsen af undervisningen og øvelser, spørgsmål  

 om beklædning/påklædning samt forplejnings- og transportspørgsmål.
 2. Afslag i en sag, der er rejst af en talsmand, skal  

 begrundes, medmindre hensynet til landets sikkerhed  

 (sikkerhedsbestemmelserne) eller enkeltpersoners privatliv er til hinder  

 derfor.
 3. Enhver sag, som en talsmand rejser, skal forelægges  

 uddannelseslederen til afgørelse.
 4. Den afgørelse, som uddannelseslederen træffer, kan  

 talsmanden skriftligt eller ved personlig henvendelse indbringe for  

 civilforsvarslederen/politimesteren (i København politidirektøren).
 5. Dersom en uddannelsesleder finder, at en sag, der  

 er forelagt ham til afgørelse, falder uden for hans kompetenceområde, eller  

 at afgørelsen kan have konsekvenser for andre tilsvarende tjenesteområder,  

 kan han henvise talsmanden til at forelægge sagen skriftligt for  

 civilforsvarslederen/politimesteren (i København politidirektøren).
 6. Den afgørelse, som  

 civilforsvarslederen/politimesteren (i København politidirektøren) træffer,  

 kan talsmanden skriftligt indbringe for Civilforsvarsstyrelsen.
 7. Dersom civilforsvarslederen/politimesteren (i  

 København politidirektøren) selv forelægger en sag, der er rejst af en  

 talsmand, for Civilforsvarsstyrelsen, skal der før sagens afgørelse gives  

 talsmanden lejlighed til skriftligt at fremføre sine synspunkter også over  

 styrelsen.
 8. Samtidig med, at en talsmand skriftligt forelægger  

 sin sag for Civilforsvarsstyrelsen, påhviler det ham at give meddelelse herom  

 til uddannelseslederen eller civilforsvarslederen/politimesteren (i København  

 politidirektøren).
 9. Medmindre forholdene i det enkelte tilfælde  

 tilsiger andet, skal den afgørelse, der træffes vedrørende et spørgsmål, som  

 en talsmand her rejst, meddeles talsmanden, forinden valggruppens medlemmer  

 får underretning herom.
 10. Sager rejst af en talsmand skal behandles uden  

 unødigt ophold.
11. En talsmand er berettiget til een gang i løbet af  

 en uddannelse af ca. 50 timers varighed efter uddannelseslederens nærmere  

 bestemmelse at disponere over 1/2 time af tjenestetiden for at holde møde med  

 sin valggruppe vedrørende de i afsnit III, pkt. 1, nævnte anliggender,  

 medmindre særlige tjenstlige hensyn i det enkelte tilfælde er til hinder  

 derfor.
Til afholdelse af sådanne møder skal der på tjenestestedet så vidt  

 muligt anvises et passende sted.
D.
FÆLLES BESTEMMELSER.
 1. I krigstid eller under ekstraordinære forhold kan  

 nærværende bestemmelser fraviges i det omfang, omstændighederne i det enkelte  

 tilfælde gør det påkrævet.
2. Nærværende bestemmelser træder i kraft ved  

 udsendelsen.
Samtidig ophæves de hidtil gældende »Samarbejdsregler for  

 værnepligtige i civilforsvaret uden for CF-korpset«, oktober 1980.
- - - - - - - - - - - - - - - - - - - - - - - - - - - - - - - - - - Bilag 7.1 FORTEGNELSE OVER FASTE MEDLEMMER I INDENRIGSMINISTERIETS DISCIPLINAR- OG  

 ANKENÆVN FOR VÆRNEPLIGTIGE I CIVILFORSVARET OG VÆRNEPLIGTIGE, DER AFTJENER  

 VÆRNEPLIGTEN VED CIVILT ARBEJDE.
ANKENÆVN Landsdommer Arne Holmstrup, Østre Landsret (formand), adr.: Østre Landsret, Bredgade 59, 1260 København K.
Statsadvokat Erik Merlung, Statsadvokaturen for Sjælland, adr.: Jens Kofodsgade 1, 1268 København K.
Advokat K.
Skovgaard-Sørensen, adr.: Nørregade 13, 1165 København K.
 DISCIPLINARNÆVN ØST.
Dommer Henrik Schoustrup-Thomsen, retten i Ringsted (formand), adr.: Bøllingsvej 8, 4100 Ringsted.
Dommer Holger Mørck Skovsborg, retten i Hvidovre, adr.: Bytoften 29, 2650 Hvidovre.
 DISCIPLINARNÆVN VEST.
Kriminaldommer Jørgen Borch-Jacobsen, (formand), adr.: Domhuset, Søndre Tingvej 4 B, 6630 Rødding.
Dommer Christian Ejler Andersen, (stedfortræder), adr.: Retten i Struer, Søndergade 4, 7600 Struer.
BILAG 8 VEJLEDENDE BESTEMMELSER FOR BEHANDLINGEN AF SAGER, HVOR VÆRNEPLIGTIGE, DER  

 ER INDKALDT TIL UDDANNELSE VED DET LOKALE CIVILFORSVAR, IKKE GIVER MØDE.
 Hjemmelen til at anvende straffe over for værnepligtige i det lokale  

 civilforsvar findes i civilforsvarslovens §§ 35-36. Der sondres mellem  

 forhold, hvor en værnepligtig nægter at gøre civilforsvarstjeneste (§ 35,  

 stk. 1, nr. 1) og forhold, hvor en værnepligtig udebliver eller uberettiget  

 fjerner sig fra tjenestestedet (§ 35, stk. 1, nr. 2).
 Begreberne NÆGTELSE og udeblivelse kan defineres således:
 Ved nægtelse af at gøre civilforsvarstjeneste forstås, at en værnepligtig  

 direkte nægter eller ved sin negative eller passive holdning giver udtryk  

 for, at han i realiteten nægter at gøre civilforsvarstjeneste.
 Ved UDEBLIVELSE forstås, at en værnepligtig ikke giver møde eller forlader  

 tjenestestedet, uden at han definitivt har besluttet sig til ikke at ville  

 gøre civilforsvarstjeneste.
Såfremt en værnepligtig, der er indkaldt til uddannelse ved det lokale  

 civilforsvar, ikke møder, skal der - såfremt sagen ikke kan afgøres ved et  

 disciplinarmiddel - ske anmeldelse til politimesteren/politidirektøren.
Ved  

 anmeldelse skal der anvendes en særlig formular  

 »Anmeldelsesrapport«, der er optaget som underbilag til disse  

 bestemmelser.
Anmeldelser skal indeholde nøjagtige og detaljerede oplysninger om  

 gerningsindholdet, herunder om den pågældende har givet udtryk for nægtelse  

 af at gøre CF-tjeneste.
Det bedes endvidere oplyst, om den pågældende  

 tidligere har undladt at give møde efter indkaldelse, og såfremt dette er  

 tilfældet, må det nøje specificeres, hvornår hver enkelt forseelse er begået,  

 med angivelse af forseelsens art, hvilken strafbestemmelse den er henført  

 under, samt hvilken straf den pågældende er blevet pålagt.
Endelig bedes der  

 redegjort for behandlingen af sagen.
 Der anføres i anmeldelsen intet om strafpåstanden.
Er der tale om førstegangstilfælde af nægtelse af at gøre  

 civilforsvarstjeneste, vil sagen blive afgjort med en bøde.
Såfremt den  

 pågældende tidligere er dømt for nægtelse af at gøre civilforsvarstjeneste,  

 vil han blive idømt hæfte svarende til den resterende tjenestetid, d.v.s. 14  

 dage, hvis han ikke er påbegyndt den lokale uddannelse.
 De første gange en værnepligtig udebliver uden direkte at nægte at gøre  

 civilforsvarstjeneste, vil sagerne blive afgjort med bøde af stigende  

 størrelsesorden startende med ca. 600 kr.
Er der tale om gentagne udeblivelser, må det overvejes, om den fortsatte  

 udeladelse af at give møde i realiteten må betragtes som en nægtelse af at  

 gøre civilforsvarstjeneste.
I disse tilfælde må den lokale  

 civilforsvarsmyndighed i anmeldelsen fremkomme med sin vurdering af sagen  

 baseret på samtlige foreliggende oplysninger.
Er anklagemyndigheden herefter  

 enig i, at den fornyede udeblivelse må sidestilles med en nægtelse af at gøre  

 civilforsvarstjeneste, vil den pågældende blive idømt en bøde for  

 overtrædelse af civilforsvarslovens § 35, stk. 1, nr. 1, og sagen behandles  

 herefter, således som det er nævnt ovenfor under pkt. 1).
 ALMINDELIGE BESTEMMELSER.
 Indkaldelse af værnepligtige sker i overensstemmelse med  

 Indenrigsministeriets bekendtgørelse nr. 564 af 15. december 1980 om  

 indkaldelse til værnepligtstjeneste, jfr. bestemmelser om  

 personaleadministration i det lokale civilforsvar, afsnit I, kapitel 9.
 Når der indgives anmeldelse til politimesteren/politidirektøren, indsendes  

 samtidig en kopi til Civilforsvarsstyrelsen.
Der indberettes til Civilforsvarsstyrelsen om udfaldet af de enkelte  

 straffesager.
Ankefristen er 14 dage fra domsafsigelsen, så indberetning skal  

 ske så hurtigt, at man i styrelsen inden udløbet af ankefristen kan nå at  

 tage stilling til, om man vil iværksætte en anke.
 Værnepligtige, som 2 gange er straffet for overtrædelse af  

 civilforsvarslovens § 35, stk. 1, nr. 1, d.v.s. nægtelse af at gøre  

 civilforsvarstjeneste, hjemsendes og kan ikke indkaldes på ny i fredstid, se  

 civilforsvarslovens § 36, stk. 2.
 For at en værnepligtig ikke blot ved at betale bøder kan udstå sin  

 værnepligtstjeneste, er det vigtigt at påse, at den værnepligtige, som 2.  

 gang skal straffes for nægtelse af at gøre civilforsvarstjeneste, idømmes en  

 frihedsstraf af hæfte i det antal dage, der svarer til den resterende  

 tjeneste.
 Den resterende tjeneste beregnes således:
Pligtig tjeneste i 100 timer plus en mønstrings- og vedligeholdelsesøvelse  

 af 12 timer, eller ialt 112 timer.
Heri fradrages de timer, som den  

 værnepligtige har forrettet tjeneste.
Det herefter fremkomne timetal omregnes  

 til hele dage a 8 timer.
 Hvis der alene er tale om, at den værnepligtige ikke møder til en  

 vedligeholdelsesøvelse, skal den pågældende efter en minimumshæftestraf (7  

 dage) eller efter 2 bødestraffe ikke indkaldes på ny i fredstid.
 De pågældende forbliver i nummer ved den lokale stamafdeling med henblik  

 på eventuel indkaldelse i tilfælde af mobilisering.
- - - - - - - - - - - - - - - - - - - - - - - - - - - - - - - - - - CF-lovens § 35, stk. 1:
 Medmindre disciplinarmidler bringes i anvendelse, jfr. § 37, stk. 1,  

 straffes den til civilforsvarstjeneste indkaldte værnepligtige med bøde,  

 hæfte eller fængsel i indtil 1 år, såfremt han:
 I Indenrigsministeriets bekendtgørelse nr. 421 af 14. juli 1982 om  

 værnepligtige og frivillige i civilforsvaret er fastsat følgende regler om  

 tjenestetid, hjemsendelse og fornyet indkaldelse af værnepligtige i det  

 kommunale civilforsvar:
§ 8.  Tjenestetiden for værnepligtige i det kommende  

 civilforsvar omfatter en samlet tjeneste på indtil 33 dage samt en  

 efterfølgende tjeneste af i alt indtil 100 timers varighed.
En værnepligtig  

 kan herudover indkaldes til mønstringer og øvelser af hver indtil 24 timers  

 varighed.
 Stk, 2.  Den i stk. 1 nævnte efterfølgende tjeneste samt  

 mønstringer og øvelser skal foregå om aftenen eller på lørdage og søndage,  

 medmindre kommunalbestyrelsen træffer anden aftale med den værnepligtige.
 § 11.  Civilforsvarsstyrelsen kan hjemsende en  

 værnepligtig, der under den første samlede tjeneste, jfr. § 8, stk. 1, har  

 været fraværende i mindst 3 dage.
 Stk. 2.  Civilforsvarsstyrelsen hjemsender en  

 værnepligtig, der erklæres for tiden uegnet til værnepligtstjeneste.
Stk, 3.  En værnepligtig, der er hjemsendt i henhold til  

 stk. 1 eller stk. 2, indkaldes igen med mindst 4 ugers varsel.
Det antal  

 dage, den værnepligtige har gjort tjeneste inden hjemsendelsen, medregnes i  

 tjenestetiden.
 Civilforsvarsstyrelsen kan bestemme, at de nævnte tjenestedage ikke skal  

 medregnes i tjenestetiden.
Stk. 4.  En værnepligtig, der 2 gange er hjemsendt i  

 henhold til stk. 1 på grund af fravær, der skyldes sygdom, kan ikke indkaldes  

 igen.
En værnepligtig, der 3 gange er hjemsendt i henhold til stk. 1 på grund  

 af fravær, der skyldes andet end sygdom, kan ikke indkaldes igen.
En  

 værnepligtig, der 2 gange er hjemsendt i henhold til stk.2, kan ikke  

 indkaldes igen.
 § 12.  Har en værnepligtig været fraværende under den  

 efterfølgende tjeneste, jfr. § 8, stk. 1, pålægger kommunalbestyrelsen ham  

 eftertjeneste af samme varighed som fraværet, medmindre dette har været  

 kortvarigt.
 Justitsministeriets cirkulære af 26. juni 1977 om behandlingen af sager om  

 benådning og udsættelse med straffuldbyrdelse m.v. § 7, stk. 1 og 2:
 § 7.  Frihedsstraffe, som er idømt personer der står  

 over for at skulle give møde til aftjening af værnepligt eller civil  

 værnepligt, skal så vidt muligt søges fuldbyrdet inden indkaldelsen.
Stk. 2  Fuldbyrdelsen af frihedsstraffe, som er idømt  

 værnepligtige i civilforsvaret, bør udsættes til umiddelbart efter  

 hjemsendelsen.
Dette gælder dog ikke frihedsstraf, idømt for overtrædelse af  

 § 42 (nu § 35) i lovbekendtgørelse om civilforsvaret, der så vidt muligt  

 fuldbyrdes under tjenesten eller i umiddelbar forlængelse deraf.
 Til brug for anklagemyndighedens behandling af anmeldelsen anføres  

 følgende oplysninger:
 ad 1)-4):
- - - - - - - - - - - - - - - - - - - - - - - - - - - - - - - - - - BILAG 9 VEJLEDNING OM ERSTATNING FOR PERSONSKADE.
 I lov nr. 80 af 8. marts 1978 og lov nr. 79 af 8. marts af 1978, der er  

 optaget som underbilag til dette bilag, findes de gældende regler om  

 erstatning til skadelidte værnepligtige m.fl. og om arbejdsskadeforsikring.
Der anvendes forskellige skemaer til anmeldelse af tilfælde, der henhører  

 under de to love.
Opmærksomheden henledes på, at der i lov om erstatning til  

 skadelidte værnepligtige m.fl. findes en særregel om erstatning for følger af  

 sygdom, der kan henføres til tjenesten, og særlige regler for beregning af  

 årslønnen for den af loven omfattede personkreds.
 I PERSONKREDSEN.
 Den personkreds, der er omfattet af lov om erstatning til skadelidte  

 værnepligtige m.fl. er:
1. Værnepligtige, uanset under hvilken form  

 værnepligten aftjenes, 2. Frivillige, der gør tjeneste i civilforsvaret uden  

 vederlag eller mod et beskedent vederlag, og således ikke har denne tjeneste  

 som hovederhverv, 3. Personel udtaget til at forrette tjeneste inden for  

 civilforsvaret i henhold til civilforsvarslovens § 12.
 Opmærksomheden henledes på, at også personel i det fredsmæssige  

 katastrofeberedskab er omfattet af loven under forudsætning af, at det i  

 henhold til den trufne aftale med civilforsvaret om sådan tjeneste i fredstid  

 er forpligtet til at møde til denne tjeneste, at personellet står under  

 ledelse af civilforsvarets befalingsmænd, og at det iøvrigt skal iagttage de  

 regler, der gælder for sådan tjeneste.
 Personel, der ikke er nævnt som omfattet af lov om erstatning til  

 skadelidte værnepligtige, herunder figurenter, er omfattet af lov om  

 arbejdsskadeforsikring.
 II TILFÆLDE OMFATTET AF LOVEN.
 Ydelse efter lov om erstatning til skadelidte værnepligtige m.fl. kommer  

 til udbetaling, når det omhandlede personel rammes af ulykkestilfælde eller  

 sygdom, som med rimelighed kan henføres til udførelsen af de pligter, der er  

 forbundet med tjenesten, eller til de forhold, hvorunder tjenesten foregår,  

 når lovens øvrige betingelser er opfyldt.
Personskade under færdsel til og fra tjeneste kan ikke dækkes.
En  

 undtagelse gælder dog for så vidt angår frivillige i civilforsvaret, se under  

 bilag 9.3.
 III LOVENS YDELSER.
 Ydelserne efter lovene er:
 1. Sygebehandling, optræning og hjælpemidler m.m.
 2. Erstatning for tab af erhvervsevne.
 3. Erstatning for varigt meen.
 4. Overgangsbeløb til efterladte ved dødsfald.
 5. Erstatning for tab af forsørger.
 ad 1. SYGEBEHANDLING, OPTRÆNING OG HJÆLPEMIDLER M.M.
Der ydes godtgørelse af udgifter til proteser, briller eller andre  

 hjælpemidler, samt udgifter til sygebehandling og optræning.
Såfremt briller  

 eller andre hjælpemidler er blevet beskadiget eller ødelagt som følge af  

 tjenesten, erstattes udgiften, selv om der ikke er tale om et egentligt  

 ulykkestilfælde.
 Lovene giver ikke adgang til erstatning for svie og smerte.
 ad 2. ERSTATNING FOR TAB AF ERHVERVSEVNE.
 Forringes skadelidtes evne til at skaffe sig indtægt ved arbejde med 15%  

 eller derover, tilkommer der den pågældende erstatning for tab af  

 erhvervsevne.
 ad 3. ERSTATNING FOR VARIGT MEEN.
 Påføres den skadelidte varig og ikke ubetydelig skade med meenskade på 5%  

 eller derover, tilkommer der den pågældende erstatning for varigt meen.
 ad 4. OVERGANGSBELØB VED DØDSFALD.
 Ved dødsfald tilkommer der den efterladte ægtefælle eller eventuel anden  

 efterladt person - under visse nærmere betingelser - ret til et  

 overgangsbeløb een gang for alle.
 ad 5. ERSTATNING FOR TAB AF FORSØRGER.
 Ved dødsfald kan der efter visse fastsatte regler ydes erstatning for tab  

 af forsørger til efterlevende, som er berettigede til overgangsbeløb, og som  

 har mistet en forsørger.
 IV FREMGANGSMÅDEN VED ANMELDELSE.
Alle skader, som må kunne antages at begrunde krav på ydelser efter lov om  

 erstatning til skadelidte værnepligtige m.fl., skal anmeldes til  

 Sikringsstyrelsen af den pågældendes stamafdeling.
Anmeldelse skal ske  

 snarest muligt og senest 8 dage efter skadens indtræden.
For sygdom regnes  

 anmeldelsesfristen fra det tidspunkt, da den anmeldelsespligtige har fået  

 kendskab til, at sygdommen må antages at være en tjenesteskade.
Også  

 ulykkestilfælde, der sker på vej til og fra tjeneste, skal anmeldes.
Samme  

 regel gælder hvor værnepligtiges proteser, briller og andre hjælpemidler er  

 beskadiget eller ødelagt under tjenesten.
 Dødsfald skal anmeldes til Sikringsstyrelsen inden 48 timer, uanset om  

 anmeldelse af ulykkestilfælde eller lignende tidligere har fundet sted.
 Til anmeldelse af personskade og erhvervsbetinget sygdom anvendes blanket  

 nr. 575.902 og til anmeldelse af brilleskader uden personskade anvendes  

 blanket CF-formular nr. 3107. Begge blanketter rekvireres i  

 Civilforsvarsstyrelsens tryksagsekspedition.
Blanketterne udfyldes i 3 eksemplarer.
Originaleksemplaret indsendes til  

 Sikringsstyrelsen, ulykkeforsikringen, Æbeløgade 1, 2100 København Ø og 1  

 eksemplar til Civilforsvarsstyrelsen.
 Hver anmeldelse må kun omfatte 1 person.
Ved afslutningen af de værnepligtiges fortsatte lokale uddannelse, skal  

 stamafdelingen forespørge samtlige værnepligtige, om de mener at have krav på  

 erstatning efter loven, og i bekræftende fald skal anmeldelse til  

 Sikringsstyrelsen finde sted.
De værnepligtige må endvidere orienteres om  

 reglerne i lovens § 5 om anmeldelse af krav efter hjemsendelsen.
 V IKRAFTTRÆDELSE.
 Lov om erstatning til skadelidte værnepligtige m.fl. er trådt i kraft den  

 1. april 1978 og finder anvendelse for tilfælde opstået efter nævnte dato.
 VI SÆRLIGT OM DAGPENGE.
Enhver, der kommer til skade ved et ulykkestilfælde, som omfattes af lov  

 om erstatning til skadelidte værnepligtige m.fl., har i medfør af  

 bestemmelserne i socialministeriets bekendtgørelse nr. 81 af 5. marts 1984 af  

 lov om dagpenge ved sygdom eller fødsel §§ 38 og 39, ret til dagpenge fra 1.  

 fraværsdag efter ulykkestilfældets indtræden.
Civilforsvarspersonel, som er  

 omfattet af lov om erstatning til skadelidte værnepligtige m.fl., er  

 berettiget til ved tilskadekomst under civilforsvarstjeneste at oppebære  

 dagpenge fra social- og sundhedsforvaltningen i den kommune, hvor den  

 pågældende har bopæl, således at arbejdsgiveren friholdes for at udbetale  

 dagpengene, underbilag 9.4.
 VII SÆRLIGT OM ANMELDELSE AF ARBEJDSULYKKER TIL ARBEJDSTILSYNET.
 Arbejdsministeriets bekendtgørelse nr. 236 af 2. maj 1973 om anmeldelse af  

 arbejdsulykker m.v. til Arbejdstilsynet gælder uafhængigt af bestemmelserne  

 om anmeldelse af ulykkestilfælde m.v. til sikringsstyrelsen.
 Ifølge nævnte bekendtgørelses § 1 skal arbejdsulykker m.v., som har  

 medført arbejdsudygtighed i en dag eller mere ud over tilskadekomstdagen,  

 snarest og inden 9 dage anmeldes til Arbejdstilsynet.
 Anmeldelse skal ske på særlige blanketter, der udleveres igennem  

 Arbejdstilsynet og Danmarks Statistik.
 VII TVIVLSSPØRGSMåL.
 Eventuelle tvivlsspørgsmål kan forelægges civilforsvarsstyrelsen.
Underbilag (udelades her) F.
Trosbjerg Brigadechef - - - - - - - - - - - - - - - - - - - - - - - - - - - - - - - - - - Bilag 9.3.
 SIKRINGSSTYRELSENS BREV AF 5. DECEMBER 1985 OM RET TIL SYGEDAGPENGE TIL  

 LØNMODTAGERE, DER SYGEMELDES I DERES CIVILE ANSÆTTELSESFORHOLD PÅ GRUND AF EN  

 LIDELSE; DER ER PÅDRAGET UNDER FRIVILLIG TJENESTE I HJEMMEVÆRNET OG  

 CIVILFORSVARET.
 Der henvises til sikringsstyrelsens brev af 18. januar 1985  

 (Civilforsvarsstyrelsens j.nr. 7. kt. 505-51/75).
 Som det fremgår af vedlagte meddelelse til kommuner m.fl. (underbilag  

 9.4.) har man efter nye overvejelser fundet, at den tidligere praksis,  

 hvorefter det offentlige afholder dagpengeudgiften, når en lønmodtager kommer  

 til skade eller pådrager sig sygdom i forbindelse med frivillig tjeneste i  

 hjemmeværnet og civilforsvaret, på ny bør følges.
 Dagpengeudvalget vil herefter i tilfælde, som forelægges udvalget, kunne  

 fritage den tilskadekomnes civile arbejdsgiver for dagpengepligten.
 Man skal samtidig meddele, at Sikringsstyrelsen vil følge den praksis, at  

 det frivillige personel i hjemmeværnet og civilforsvaret er dækket efter lov  

 om erstatning til skadelidte værnepligtige m.fl. for følger af skade, der  

 indtræffer på vej mellem bopæl og tjeneste.
 Det er herved styrelsens opfattelse, at tjenesteforholdene for dette  

 personel ikke er ændret på tilsvarende måde, som tilfældet er for de militære  

 værnepligtige, hvis tjenesteforhold for så vidt angår færden mellem bopæl og  

 tjenestested kan sammenlignes med almindelige arbejdstageres.
Bilag 9.4 SIKRINGSSTYRELSENS MEDDELELSE AF 5. DECEMBER 1985 OM PRAKSIS EFTER  

 DAGPENGELOVEN OG ERSTATNINGSLOVEN FOR VÆRNEPLIGTIGE M.FL.
FOR FRIVILLIGT  

 PERSONEL UNDER HJEMMEVÆRNET OG CIVILFORSVARET.
 På foranledning af nogle konkrete tilfælde, som har været forelagt  

 dagpengeudvalget, har Sikringsstyrelsen tidligere udtalt, at der ikke var  

 tilstrækkeligt grundlag for den hidtidige praksis, hvorefter en lønmodtagers  

 civile arbejdsgiver fritages for dagpengepligten, når lønmodtageren  

 sygemeldes på grund af en lidelse, der er pådraget under tjeneste omfattet af  

 lov nr. 80 af 8. marts 1978 om erstatning til skadelidte værnepligtige m.fl.,  

 herunder frivillig tjeneste i hjemmeværnet og civilforsvaret.
 Efter nye overvejelser i samråd med Socialministeriet meddeles herved, at  

 man nu finder, at reale grunde sammenholdt med den praksis, som var gældende  

 forud for dagpengelovens ikrafttræden den 1. april 1973, fører til, at den  

 civile arbejdsgiver bør fritages for dagpengepligten i de nævnte tilfælde.
 Dagpengepligten påhviler således social- og sundhedsforvaltningen i den  

 ansattes bopælskommune.
 De omhandlede sygdomstilfælde er omfattet af dagpengelovens § 38, således  

 at der er ret til dagpenge allerede fra 1. fraværsdag.
BILAG 11 OVERSIGT OVER YDELSER TIL PERSONEL I DET LOKALE CIVILFORSVAR.
 A: VÆRNEPLIGTIGE.
 1. Befordringsgodtgørelse pr. 1. juni 1985 (uændret)  

 a. bil, motorcykel, kabinescooter 105 øre/km. b. knallert 20 øre/km.
 2. Tabt arbejdsfortjeneste pr. 1. juni 1985 max.  

 335,00 kr.-/dag dog højst 2.010,00 kr. for en fuld arbejdsuge (5 eller 6  

 arbejdsdage).
3. Forplejning pr. 1. januar 1987 Vejledende satser for værnepligtige i det kommunale civilforsvar.
 3. Merudgifter ved fravær fra hjemmet pr. 1. april  

 1984 uændret 13 kr. pr. påbegyndt døgn.
 4. Forplejning pr. 1. januar 1987.
 Vejledende satser for frivillige i det kommunale civilforsvar.
C: INSTRUKTØRER M.FL Satserne gælder for de honorarer, som anvises centralt fra  

 civilforsvarsstyrelsen.
 Takster pr. 1. oktober 1986.
 For forevisning af film af mindst 1 times varighed (for under 1 time ydes  

 1/2 sats) i forbindelse med uddannelses- og foredragsvirksomhed ydes for  

 tiden 68,99 kr.
 De øvrige honorarer udgør pr. 1. april 1986 følgende:
 Honorar for tilrettelæggelse og planlæggende arbejde i forbindelse med  

 afholdelse af den første kontroløvelse med bedriftsværn:
 Der udbetales 1 honorar svarende til Finansministeriets sats V: 151,26 kr.
 Honorar til øvelseshold ved den første kontroløvelse med bedriftsværn:
 Der udbetales 2 honorarer svarende til Finansministeriets sats V: i alt  

 302,52 kr.
 Til ovennævnte honorarer lægges en feriegodtgørelse på 12,5 %. Der ydes  

 dog ikke feriegodtgørelse for foredrag og honorar for fremvisning af film.
BILAG 12 REGLER OM UDBETALING AF GODTGØRELSE FOR TABT ARBEJDSFORTJENESTE M.V.
TIL  

 K-VÆRNEPLIGTIGE UNDER DEN FORTSATTE LOKALE UDDANNELSE.
 Til K-værnepligtige, som må forsømme deres arbejde for at give møde til  

 den fortsatte lokale uddannelse på tider, der for størstedelen af de  

 værnepligtige vil være normal fritid, skal der ydes en godtgørelse for  

 dokumenterede indtægtstab eller udgifter til vikar o.lign. inden for det af  

 Civilforsvarsstyrelsen fastsatte maximumsbeløb.
 Det er en forudsætning for ydelse af denne godtgørelse, at der er tale om  

 en normal arbejdstid i vedkommende branche eller erhverv, idet der ikke kan  

 ydes godtgørelse for mistede ekstraindtægter, der hidrører fra overarbejde  

 eller bierhverv.
 Se iøvrigt bilag 11 om godtgørelsens størrelse.
 Udbetalingen af godtgørelsen sker efter følgende regler:
 1. LØNMODTAGERE.
 Ansøgninger fra lønmodtagere om godtgørelse for tabt arbejdsfortjeneste  

 skal indeholde oplysning om den værnepligtiges navn, adresse, personnummer,  

 bank- eller postgirokonto, samt erklæring fra arbejdsgiveren om forsømmelsens  

 varighed og indtægtstabets størrelse.
 2. SELVSTÆNDIGE NÆRINGSDRIVENDE.
 Ansøgninger fra selvstændige næringsdrivende om godtgørelse for  

 indtægtstab skal indeholde oplysning om den værnepligtiges navn, adresse,  

 personnummer, erhverv, bank- eller postgirokonto, samt en på tro og love  

 afgivet erklæring om indtægtstabets størrelse.
 3. VIKARHJÆLP.
 Ansøgninger om refusion af lønudgifter til ekstra medhjælp skal indeholde  

 oplysning om den værnepligtiges navn, adresse, erhverv, eventuel  

 postgirokonto eller bankkonto (bankens navn og kontonummer) samt en nærmere  

 redegørelse for kravets berettigelse, herunder en erklæring fra vikaren om  

 det for arbejdet modtagne vederlag.
 4. DAGKURSER.
 Der IKKE kan udbetales godtgørelse for tabt arbejdsfortjeneste m.v. til  

 værnepligtige, der har erklæret sig indforstået med at gennemføre den  

 fortsatte lokale uddannelse på dagkurser, se bilag 2.
F.
Trosbjerg brigadechef - - - - - - - - - - - - - - - - - - - - - - - - - - - - - - - - - - BILAG 13 ORIENTERING OM GRUPPEFØRERE FRA CF-KORPSRET TIL DET KOMMUNALE  

 CIVILFORSVAR.
Med virkning fra den 1. august 1977 ophørte den tvungne udtagelse af  

 befalingsmænd blandt menige § 31-værnepligtige (K-værnepligtige) i medfør af  

 § 31, stk. 5 i den dagældende civilforsvarslov og blev erstattet af en  

 ordning, bestående af en tvungen overførsel af ca. 100 gruppeførere om året  

 fra CF-korpset til det kommunale civilforsvar.
Der overføres for tiden 165  

 gruppeførere om året.
Ordningen trådte i kraft fra og med det hold  

 gruppeførere, der hjemsendtes fra CF-korpsets afdelinger i februar 1983, dog  

 således, at ordningen tillige omfattede et mindre antal gruppeførere, der  

 hjemsendtes med udgangen af oktober 1982.
Ordningen er tilrettelagt således, at overførsel først og fremmest sker  

 til de stamafdelinger, der har størst behov herfor.
Udtagelsen foretages på  

 tvangsmæssig basis, dog således, at gruppeførere, der selv ønsker det,  

 fortrinsvis overføres.
Gruppeførerne fritages for tjeneste i CF-korpset fra et tidspunkt, der  

 ligger 14 dage forud for det hjemsendelsestidspunkt, der fastsættes for det  

 pågældende værnepligtshold.
Der ydes gruppeførerne fuld værnepligtsløn for  

 disse 2 uger ved korpsets foranstaltning.
 Gruppeførerne skal i stedet herfor forrette 53 timers tjeneste ved det  

 kommunale civilforsvar.
De 50 timer afvikles på et ugekursus i næstsidste uge i henholdsvis  

 januar, april, juli og oktober måned ved særligt udpegede lokale  

 uddannelsessteder (Aalborg, Århus samt CF-skolen i Hedehusene). Uddannelsen  

 gennemføres efter et program, fastlagt under hensyn til deres uddannelse i  

 CF-korpset og fremtidige virke i det kommunale civilforsvar.
Programmet  

 omfatter en kort orientering om de lokale organisatoriske signal-,  

 mobiliserings- og arbejdsmæssige forhold samt anvendelse af  

 byanalysemateriale m.v.
Herudover gives en jobtræning som gruppefører i det  

 kommunale civilforsvar, hvor uddannelsen for de gruppeførere, der er uddannet  

 i signal- specialtjeneste sigter mod en anvendelse som hjælpere for  

 indsatslederne ved gennemførelse af rekognoscering i skaderamte områder,  

 AC-målinger m.v.
Overførsel af gruppeførerne til de lokale stamafdelinger foretages ved de  

 respektive korpsafdelingers foranstaltning og sker ved hjemsendelsen af det  

 værnepligtshold, de tilhører.
De overføres uden uniform.
Når overførslen har fundet sted, påhviler det kommunalbestyrelsen at  

 indkalde gruppeførerne til de resterende 3 timers tjeneste, der afvikles uden  

 for normal arbejdstid.
Denne indkaldelse bør så gennemføres hurtigst muligt  

 efter afslutningen af 50 timers uddannelsen.
Formålet med indkaldelsen er at  

 give gruppeførerne en orientering om de specielle forhold i vedkommende  

 område.
Opmærksomheden henledes på, at der ikke kan udbetales værnepligtsløn  

 for denne tjeneste, idet de har modtaget løn herfor under deres tjeneste i  

 CF-korpset.
F.
Trosbjerg brigadechef - - - - - - - - - - - - - - - - - - - - - - - - - - - - - - - - - - BILAG 15 REGLER FOR UDBETALING AF GODTGØRELSE FOR TABT ARBEJDSFORTJENESTE M.V.
TIL  

 KURSUSDELTAGERE PÅ CIVILFORSVARETS HØJSKOLE OG CIVILFORSVARETS TEKNISKE  

 SKOLE.
 Der fastsættes herved følgende regler for refusion af tabt  

 arbejdsfortjeneste og dækning af merudgifter ved fravær fra hjemmet til  

 kursusdeltagere på Civilforsvarets Højskole og Civilforsvarets tekniske  

 Skole:
1. Til lønmodtagere, bortset fra de nedenfor under  

 pkt. 4 - 6 nævnte personer, ydes refusion af det ved erklæring fra  

 arbejdsgiveren dokumenterede indtægtstab, dog højst med et af  

 Civilforsvarsstyrelsen fastsat maximumsbeløb pr. dag eller pr. uge.
Der kan  

 ikke ydes kompensation for indtægtstab hidrørende fra bierhverv.
Se i øvrigt  

 bilag 11 om godtgørelsens størrelse.
 2. Til selvstændige næringsdrivende kan der i henhold  

 til en på tro og love afgivet erklæring om indtægtstabets størrelse ydes en  

 godtgørelse af tilsvarende størrelse, som godtgørelsen for tabt  

 arbejdsfortjeneste.
3. Selvstændige næringsdrivende og andre, der i  

 anledning af deltagelsen i kursus har udgift til ekstra ansat medhjælp  

 (herunder ekstra hushjælp) kan normalt påregne at få vikarudgiften dækket med  

 et beløb svarende til godtgørelsen for tabt arbejdsfortjeneste.
Det er en  

 forudsætning, at der tilvejebringes en erklæring fra vikaren om hjælpens  

 varighed og den for kursusperioden fastsatte løn samt bekræftelse af, at  

 vikaren ikke i forvejen er ansat hos den pågældende.
Der kan i så fald  

 normalt ikke ydes nogen godtgørelse for indtægtstab.
 4. For de statsansattes vedkommende henvises til det  

 af Ministeriet for Statens Lønnings- og Pensionsvæsen udsendte cirkulære af  

 18. marts 1968 om tjenestefrihed for statsansatte til deltagelse i  

 hjemmeværnets eller civilforsvarets skoler og kurser, der er optaget som  

 underbilag 15.1.
5. Til kommunalt ansatte ydes ikke godtgørelse for  

 tabt arbejdsfortjeneste under kursusophold på civilforsvarets skoler, idet  

 det forudsættes, at de pågældende opnår tjenestefrihed uden lønafkortning.
På  

 begæring af en kommune, der giver en hos kommunen ansat tjenestefrihed til at  

 deltage i undervisningen på civilforsvarets skoler, vil der dog herfra blive  

 refunderet vedkommende kommune et beløb svarende til godtgørelsen for tabt  

 arbejdsfortjeneste.
Sådan refusion kan dog ikke ydes ved tjenestefrihed til  

 kommunalt ansatte, hvis funktioner i civilforsvaret helt eller delvis falder  

 inden for deres normale tjenesteområde.
 6. For folkeskolens lærere gælder de i pkt. 5  

 fastsatte regler for kommunalt ansattes tjenestefrihed til at deltage i  

 undervisningen på civilforsvarets skoler.
 7. Lønmodtagere, herunder stats- og kommunalt ansatte  

 samt folkeskolens lærere, der dokumenterer at ville benytte dem tilkommende  

 ferie- og/eller fridage til kursusdeltagelse på civilforsvarets to skoler,  

 vil kunne oppebære en godtgørelse pr. dag, dog således at vedkommende - uden  

 godtgørelse - selv yder en ferie- eller fridag pr. påbegyndt 7 døgn.  

 Godtgørelsen er af samme størrelse som godtgørelsen for tabt  

 arbejdsfortjeneste.
 8. Der kan - udover eventuel refusion af tabt  

 arbejdsfortjeneste - udbetales et beløb pr. påbegyndt døgn inclusive  

 rejsedøgn til dækning af merudgifter ved fravær fra hjemmet til alle elever,  

 bortset fra statsansatte, der under kursusopholdet i henhold til reglerne i  

 Finansministeriets cirkulære om time- og dagpenge m.v. af tjenestestedet får  

 udbetalt godtgørelse for merudgifter ved tjenesterejser, og kommunalt  

 ansatte, som under kursusopholdet efter gældende kommunale regler af  

 tjenestestedet får udbetalt godtgørelse for merudgifter ved tjenesterejser.
Underbilag (Udelades her) - - - - - - - - - - - - - - - - - - - - - - - - - - - - - - - - - - BILAG 16 LOKALE UDDANNELSESLEDERE.
 Ved en lokal uddannelsesleder forstås en lokalt udpeget person, der på  

 uddannelsesstedet under uddannelsen af værnepligtigt mandskab har til  

 hovedopgave at varetage den fornødne koordinering af undervisningen, herunder  

 at påse, at de enkelte lektioner tilrettelægges og gennemføres på  

 reglementarisk og forsvarlig måde, samt at træffe foreløbig afgørelse i sager  

 af disciplinær karakter.
På Civilforsvarets tekniske Skole i Tinglev afholdes et særligt kursus for  

 lokale uddannelsesledere.
Kursets formål er at sætte uddannelseslederne i  

 stand til at forestå og lede værnepligtsuddannelsen i det kommunale  

 civilforsvar, herunder planlægge og tilrettelægge teoretisk og praktisk  

 undervisning samt øvelser samt at give uddannelseslederne forudsætninger for  

 at kunne vejlede instruktørerne ved gennemførelsen af værnepligtsuddannelsen  

 i det kommunale civilforsvar.
Gennemgang af et sådant kursus er en betingelse  

 for at kunne virke som uddannelsesleder.
 Det er ønskeligt, at eleverne forinden har gennemgået en  

 delingsføreruddannelse samt instruktørkursus.
 Størrelsen af honoraret til lokale uddannelsesledere fremgår af bilag 11.
Honoraret til uddannelseslederen beregnes efter det antal timer, han har  

 opholdt sig på uddannelsesstedet, dog maksimalt med et timetal svarende til  

 den faktiske undervisningstid med et fradrag af de timer, hvori han har  

 virket som instruktør og modtaget instruktørhonorar herfor.
Antallet af  

 honorerede tilsynstimer må dog i videst muligt omfang søges begrænset.  

 Uddannelseslederens virksomhed må derfor tilrettelægges under hensyn hertil  

 og således, at der f.eks. etableres en ordning, hvorefter han kan tilkaldes i  

 særlige tilfælde i den del af undervisningstiden, hvor hans tilstedeværelse  

 på uddannelsesstedet ikke er påkrævet.
- - - - - - - - - - - - - - - - - - - - - - - - - - - - - - - - - - BILAG 17 INSPEKTIONSHAVENDE UNDER DEN LOKALE VÆRNEPLIGTSUDDANNELSE.
 Den inspektionshavende er den person, der har opsyn med de værnepligtige  

 (i tiden fra kl. 2100 til 0800) under indkvartering på uddannelsesstedet ved  

 weekenduddannelse og på ugekurser.
 Størrelsen af det vederlag (grundbeløbet) der ydes den inspektionshavende  

 pr. vagt, fremgår af bilag 11.
For hver inspektionshavende foretages der halvårsvis bagud (for tiden 1.  

 april - 30. september og 1. oktober - 31. marts) en opgørelse over summen af  

 vederlag (grundbeløbet) pr. vagt i det pågældende halvår.
Dette beløb  

 reguleres efter de til enhver tid gældende regler om justering af  

 tjenestemandslønninger m.v., jfr. herved Finansministeriet, lønnings- og  

 pensionsdepartementets cirkulære af 6. april 1983 om aftale om justering af  

 tjenestemandslønninger m.v. fra 1. april 1983, § 10.
- - - - - - - - - - - - - - - - - - - - - - - - - - - - - - - - - - BILAG 21 FORTEGNELSE OVER CIRKULÆRESKRIVELSER OG RETNINGSLINIER, DER OPHÆVES I  

 FORBINDELSE MED IKRAFTTRÆDEN AF BESTEMMELSER OM TILVEJEBRINGELSE, UDDANNELSE  

 M.V.
AF PERSONEL TIL DET LOKALE CIVILFORSVAR.
 Retningslinier for tilvejebringelse og uddannelse af personel til  

 civilforsvaret af september 1956, udsendt med cirkulærskrivelse af 1. oktober  

 1956.
 Cirkulærskrivelse af 4. maj 1964 om fremmødegodtgørelse til  

 bedriftværnspersonel i private virksomheder.
 Retningslinier for uddannelse m.v. af værnepligtige til civilforsvaret  

 uden for civilforsvarskorpset, jfr. civilforsvarslovens § 31, stk. 6, udsendt  

 med cirkulærskrivelse af 4. december 1964.
 Cirkulærskrivelse af 6. november 1965 om omgangsformer og behandling af  

 værnepligtigt mandskab i civilforsvaret.
 Cirkulærskrivelse af 26. august 1966 om indkaldelse af værnepligtigt  

 mandskab til vedligeholdelses- og mønstringsøvelser i civilforsvarsområderne.
 Cirkulærskrivelse af 26. august 1966 om honorering af tilsynsvirksomhed i  

 forbindelse med uddannelse af værnepligtigt mandskab i  

 civilforsvarsområderne.
 Cirkulæreskrivelse af 29. marts 1967 om forhøjelse af honoraret til lokale  

 uddannelsesledere.
 Cirkulærskrivelse af 4. juli 1967 om hvervning af personel til  

 civilforsvaret.
 Cirkulærskrivelse af 27. marts 1968 om forhøjelse af  

 undervisningshonorarer m.v.
 Cirkulærskrivelse af 29. marts 1968 om samarbejdsregler for værnepligtige  

 til civilforsvaret uden for civilforsvarskorpset.
 Cirkulærskrivelse af 19. december 1968 om refusion af tabt  

 arbejdsfortjeneste m.v. til kursusdeltagere på Civilforsvarets Højskole og  

 Civilforsvarets tekniske Skole.
 Cirkulærskrivelse af 12. februar 1969 om uddannelse og godkendelse af  

 lokale uddannelsesledere.
 Cirkulærskrivelse af 24. april 1969 om betænkning om de værnepligtiges  

 økonomiske og sociale forhold.
 Cirkulærskrivelse af 19. maj 1969 om ændring af tiltale af værnepligtigt  

 personel.
 Cirkulærskrivelse af 18. december 1969 om forevisning af film i  

 civilforsvaret.
 Cirkulærskrivelse af 19. december 1969 om kildebeskatning af  

 fremmødegodtgørelse, undervisningshonorarer m.v.
 Cirkulærskrivelse af 14. august 1970 om forholdsregler til forebyggelse af  

 ulykkestilfælde foranlediget af langt hår og skæg.
 Cirkulærskrivelse af 15. februar 1971 om overførsel af værnepligtige fra  

 CF-korpset til det lokale civilforsvar i henhold til civilforsvarslovens § 7.
 Cirkulærskrivelse af 15. februar 1971 om anvendelse af instruktører i det  

 lokale civilforsvar.
 Cirkulærskrivelse af 15. august 1972 om overførsel af § 7- og §  

 31-værnepligtige til civilt arbejde.
 Cirkulærskrivelse af 17. august 1972 om udtalelse fra Folketingets  

 Ombudsmand vedrørende fortolkningen af § 31, stk. 4, i civilforsvarsloven.
 Cirkulærskrivelse af 17. april 1973 om ekstra tilgang af §  

 31-værnepligtige og ophør af § 7-uddannelsen.
 Cirkulærskrivelse af 8. november 1973 om opgørelse over udbetalte  

 tilsynshonorarer.
 Cirkulærskrivelse af 27. november 1974 om overførsel af værnepligtige fra  

 CF-korpset til det lokale civilforsvar.
 Cirkulærskrivelse af 25. marts 1975 om tildeling af værnepligtige i  

 henhold til CF-lovens § 31.
 Cirkulærskrivelse af 16. maj 1975 om overførelse til civilt arbejde.
 Cirkulærskrivelse af 16. marts 1976 om personlig udrustning.
 Cirkulærskrivelse af 27. juli 1976 om anciennitetstegn.
 Cirkulærskrivelse af 19. oktober 1976 om bekendtgørelse om uddannelse m.v.  

 af det værnepligtige personel i civilforsvaret uden for CF-korpset.
 Cirkulærskrivelse af 16. februar 1977 om tjenestefrihed for folkeskolens  

 lærere til deltagelse i kurser på Civilforsvarets Højskole og Civilforsvarets  

 tekniske Skole.
 Cirkulærskrivelse af 7. marts 1977 om disciplinarnævn og ankenævn.
 Cirkulærskrivelse af 9. marts 1977 om aflønning af § 31-værnepligtige  

 under den fortsatte lokale uddannelse.
 Cirkulærskrivelse af 10. november om behandlingen af sager mod  

 værnepligtige, der er indkaldt til uddannelse ved det lokale civilforsvar,  

 for overtrædelse af CF-lovens § 42, stk. 1, eller 2.
 Cirkulærskrivelse af 13. december 1977 om central anvisning af honorarer  

 inden for uddannelsessektoren samt af løn til tjenstpligtige § 7-gruppeførere  

 og godtgørelse for tabt arbejdsfortjeneste til § 31-værnepligtige.
 Cirkulærskrivelse af 13. december 1977 om central anvisning af  

 instruktørhonorarer m.v.
 Cirkulærskrivelse af 13. februar 1978 om tjenestevejledning for §  

 31-værnepligtige.
 Cirkulærskrivelse af 10. maj 1978 om godtgørelse for tabt  

 arbejdsfortjeneste m.v. til kursusdeltagere fra Civilforsvarets Højskole og  

 Civilforsvarets tekniske Skole.
 Cirkulærskrivelse af 26. maj 1978 om dyrtidsregulering af honorar til  

 inspektionshavende under den lokale værnepligtsuddannelse.
 Cirkulærskrivelse af 14. juni 1978 om uddannelse af chauffører til  

 lastbiler, hvortil der kræves stort kørekort.
 Cirkulærskrivelse af 19. juni 1978 om ny bekendtgørelse om uddannelse m.v.  

 af det værnepligtige personel i civilforsvaret uden for CF-korpset.
 Cirkulærskrivelse af 15. august 1978 om erstatning for personskade.
 Cirkulærskrivelse af 15. august 1978 om benyttelse af private  

 motorkøretøjer tilhørende værnepligtigt og frivilligt personel i det lokale  

 civilforsvar.
 Cirkulærskrivelse af 28. september 1978 om bekendtgørelse om anmeldelse  

 til sikringsstyrelsen af ulykkestilfælde og sygdomme, der rammer  

 værnepligtige m.fl.
 Cirkulærskrivelse af 28. september 1978 om ny pjece til de tjenstpligtige  

 § 7-gruppeførere.
 Cirkulærskrivelser af 17. november 1978 om erstatning for personskade.
 Cirkulærskrivelse af 15. december 1978 om udbetaling af godtgørelse for  

 tabt arbejdsfortjeneste m.v. til § 31-værnepligtige under den fortsatte,  

 lokale uddannelse.
 Cirkulærskrivelse af 15. december 1978 om erstatning for personskade under  

 færdsel til og fra tjeneste.
 Cirkulærskrivelse af 15. august 1979 om ny model i  

 »Standardudrustning«.
 Cirkulærskrivelse af 17. december 1979 om udeblivelse fra den fortsatte,  

 lokale § 31-uddannelse.
 Cirkulærskrivelse af 15. januar 1980 om ydelser til værnepligtigt og  

 frivilligt personel i det lokale civilforsvar.
 Cirkulærskrivelse af 9. april 1980 om befordringsgodtgørelse i forbindelse  

 med undervisnings- og foredragsvirksomhed.
 Cirkulærskrivelse af 30. maj 1980 om administration af DKB-ordningen.
 Cirkulærskrivelse af 14. august 1980 om erstatning af skader på private  

 motorkøretøjer tilhørende værnepligtigt og frivilligt personel i det lokale  

 civilforsvar som følge af brug under øvelse.
 Cirkulærskrivelse af 25. juni 1981 om ophævelse af §  

 31-gruppeførerordningen.
 Cirkulærskrivelse af 6. august 1982 om gruppeførere fra CF-korpset til det  

 kommunale civilforsvar.
 Cirkulærskrivelse af 21. september 1982 om tvangsmidlet anholdelse.
 Cirkulærskrivelse af 30. september 1982 om godtgørelse for tabt  

 arbejdsfortjeneste til værnepligtigt mandskab.
 Cirkulærskrivelse af 30. september 1982 om godtgørelse for tabt  

 arbejdsfortjeneste m.v. til kursusdeltagere på Civilforsvarets Højskole og  

 Civilforsvarets tekniske Skole.
 Cirkulærskrivelse af 22. december 1982 om afholdelse af udgifter til  

 forplejning af værnepligtigt og frivilligt personel.
 Cirkulærskrivelse af 9. februar 1983 om kommunale uddannelsesudgifter.
 Cirkulærskrivelse af 22. marts 1983 om udpegning af nyt medlem af  

 indenrigsministeriets disciplinarnævn for værnepligtige i civilforsvaret og  

 civile værnepligtige.
 Cirkulærskrivelse af 22. april 1983 om godtgørelse for tabt  

 arbejdsfortjeneste m.v. til kursusdeltagere på Civilforsvarets Højskole og  

 Civilforsvarets tekniske Skole.
 Cirkulærskrivelse af 22. april 1983 om godtgørelse for tabt  

 arbejdsfortjeneste til værnepligtigt mandskab.
 Cirkulærskrivelse af 22. april 1983 om forhøjelse af godtgørelse for  

 benyttelse af eget befordringsmiddel m.v.
 Cirkulærskrivelse af 22. april 1983 om samarbejdsregler for værnepligtige  

 til civilforsvaret uden for CF-korpset.
 Cirkulærskrivelse af 18. august 1983 om gruppeførere fra CF-korpset til  

 det kommunale civilforsvar.
 Cirkulærskrivelse af 18. august 1983 om dagkursus for K-værnepligtige.
 Cirkulærskrivelse af 10. oktober 1983 om vederlæggelse i forbindelse med  

 uddannelse af personel inden for politiets CF-ordenskorps.
 Cirkulærskrivelse af 19. oktober 1983 om forhøjelse af  

 undervisningshonorarer m.v.
 Cirkulærskrivelse af 21. november 1983 om godtgørelse af udgifter til  

 ødelagte briller.
 Cirkulærskrivelse af 29. november 1983 om afholdelse af udgifter til  

 forplejning af værnepligtigt og frivilligt personel.
Endvidere ophæves Cirkulærskrivelse af 19. oktober 1976 om overførsel af gruppeførere fra  

 CF-korpset til det lokale civilforsvar.
 Cirkulærskrivelse af 8. september 1977 om anvendelse, aflønning m.v. af  

 tjenstpligtige § 7-gruppeførere.
 Cirkulærskrivelse af 5. maj 1978 om vejledning vedrørende de  

 tjenstpligtige § 7-gruppeføreres tjeneste i det lokale civilforsvar.
 efterhånden som det i disse cirkulærskrivelser omhandlede personel må  

 betragtes som færdiguddannede.
BILAG 23 REGLER OM OVERFØRSEL AF DELINGSFØRERE FRA CIVILFORSVARSKORPSET TIL DET KOMMUNALE  

 CIVILFORSVAR For at afhjælpe mangelen på delingsførere i det kommunale civilforsvar er  

 det som led i civilforsvarsforliget for 1985-87 besluttet, at der årligt skal  

 overføres 35 nyuddannede delingsførere fra civilforsvarskorpset til det  

 kommunale civilforsvar, fortrinsvis til kommuner med et indbyggertal på  

 40.000 eller derover.
Disse delingsførere har i civilforsvarskorpset fået en uddannelse af 6  

 måneders varighed, omfattende en grunduddannelse og en taktisk uddannelse,  

 der kvalificerer dem som førere for en deling.
De pågældende har derimod ikke  

 i civilforsvarskorpset modtager nogen instruktøruddannelse.
 Der overføres først og fremmest delingsførere, der selv har tilkendegivet,  

 at de ønsker overførsel.
Overførslen, der finder sted med hjemmel i § 13 i indenrigsministeriets  

 bekendtgørelse nr. 387 af 18. juni 1986 om værnepligtige og frivillige i  

 civilforsvaret, sker 4 gange årligt i forbindelse med hjemsendelserne efter  

 uddannelse i civilforsvarskorpset.
Første overførsel fandt sted ultimo juli  

 1985.
Inden 2 år efter overførslen påhviler det stamafdelingen at indkalde  

 delingsførerne til en 4 timers efterfølgende lokal mønstring og 46 timers  

 øvelser.
Dette program skal være afsluttet senest 4 år efter overførslen.  

 Disse 50 timer kan mest hensigtsmæssigt afvikles således:
Orientering om opgaver, krigsmæssig placering i det kommunale civilforsvar m.v. 3 timer Såfremt en delingsfører tager imod et tilbud fra det kommunale  

 civilforsvar om at gennemgå en instruktøruddannelse, kan den pågældende  

 fritages for den ellers pligtige 50 timers tjenest.
 Under de 50 timers mønstring og øvelser gælder reglerne i § 18 i  

 indenrigsministeriets ovennævnte bekendtgørelse nr. 387 af 18. juni 1986, og  

 der vil blive ydet kommunerne sædvanlig elevtimebetaling for værnepligtige  

 for disse 50 timer.
 Under kursus på civilforsvarets centrale skoler anvendes de almindelige  

 udgiftsregler for skolerne, som er anført i bilag 12.
 For de første 2 overførsler af delingsførere ultimo juli 1985 og oktober  

 1985 gælder, at disse kun er forpligtede til at møde til en kortvarig  

 mønstring af indtil 3 timers varighed med henblik på en orientering om deres  

 opgaver og krigsmæssige placering i det kommunale civilforsvar, ligesom der  

 herved åbnes mulighed for at hverve de pågældende til frivillig tjeneste i  

 det kommunale civilforsvar, herunder gennemgang af ovennævnte øvelsesprogram.
 Opmærksomheden henledes endelig på, at der er tale om pligtig tjeneste,  

 som er omfattet af §§ 35-41 i civilforsvarsloven.
F.
Trosbjerg brigadechef BILAG 24.1 REGLER OM AFREGNING AF DE VED KOMMUNERNE AFHOLDTE STATSLIGE  

 CIVILFORSVARSUDGIFTER Fra 1. januar 1985 er der indført en forenklet afregningsform for  

 kommunalt afholdte uddannelsesudgifter, således at der fra denne dato ydes et  

 på forhånd udregnet enhedsbeløb pr. elevtime for værnepligtige og frivillige.  

 De administrative bestemmelser for gennemførelse af den ændrede  

 afregningsform er anført i det følgende.
I.
TILSKUD VED ENHEDSBELØB Indførelse af den ændrede afregningsform har til formål at skabe en  

 forenklet administration samtidig med, at der sikres kommunalbestyrelserne  

 større selvbestemmelse.
Afregningen sker ved, at staten yder et på forhånd udregnet enhedsbeløb  

 pr. værnepligtig eller frivillig til uddannelsesformål.
Enhedsbeløbene pris-  

 og lønreguleres på grundlag af faktiske pris- og lønstigninger.
 Denne tilskudsordning skal være økonomisk neutral, det vil sige, at der  

 ikke herved er sket nogen ændring i udgiftsfordelingen mellem stat og  

 kommuner, og at samtlige udgifter, som staten hidtil har afholdt til  

 uddannelse, fortsat vil blive anvendt hertil.
 Opstår der ændringer i kravene til uddannelse vil størrelsen af  

 enhedsbeløbene blive taget op til fornyet overvejelse.
 1. UDGIFTSOMRÅDER, SOM INDGÅR I ENHEDSBELØBENE FOR  

 VÆRNEPLIGTIGE OG FRIVILLIGE.
 Enhedsbeløbet pr. elevtime for værnepligtige omfatter alle grupper af  

 værnepligtige, som uddannes i det kommunale civilforsvar.
 Enhedsbeløbet for frivillige omfatter såvel uddannelse af frivillige som  

 redningshunde.
 Enhedsbeløbenes størrelse fremgår af bilag 11.
I enhedsbeløbene er indregnet Fra 1. april 1985 har Kommunernes Landsforening og de respektive kommunale  

 organisationer forhandlingsretten for instruktørerne.
 2. ENHEDSTIMEBELØB FOR § 13-PERSONEL.
 Enhedsbeløbet, som kun kan udbetales ved lokal uddannelse, udgør det til  

 enhver tid gældende instruktørhonorar for teoretisk undervisning incl.  

 feriepenge divideret med 15. (Se bilag 11).
II.
ANDRE UDDANNELSESUDGIFTER, SOM IKKE INDGÅR I ENHEDSTIMEBELØBENE, MEN  

 REFUNDERES SÆRSKILT.
 Der er tale om følgende områder:
1. UDGIFTER TIL - foredrag - honorarer og befordringsudgifter til instruktører for kurser for  

 bedriftværnspersonel.
 2. UDDANNELSESMATERIEL M.V.
a.
Anskaffelse af uddannelsesmateriel til de øvelsesanlæg, som fungerer  

 som uddannelsescentre.
b.
Levering af uddannelsesslanger og -køretøjer.
Den nugældende ordning  

 med levering af brugte køretøjer og slanger fra CF-korpset fortsættes  

 uændret.
c.
Anskaffelse og udlevering af uniformer og udrustning.
Uniformer og  

 udrustning anskaffes og udleveres uændret for statens regning.
d.
Fremmødegodtgørelse til bedriftværnspersonel.
 Såfremt der er afholdt udgifter til fremmødegodtgørelse til  

 bedriftværnspersonel indsender kommunen begæring om refusion sammen med  

 indgivelse af »Skema 1, begæring om refusion af udgifter til uddannelse  

 af civilforsvarspersonel«, som indgives pr. 5. januar i det  

 efterfølgende finansår.
 Udgiften skal specificeres på virksomheder og uddannelsesdage.
III.
UDLIGNINGSBELØB.
 Der afsættes årligt et mindre beløb, (svarende til 200.000 kr. i 1982  

 niveau) som er beregnet til at udligne skævheder, der skyldes forhold, som  

 den enkelte kommune er uden indflydelse på.
 Som eksempler kan nævnes:
 - Kommunens struktur, der kan udløse store befordringsudgifter eller  

 særligt behov for kørsel med uddannelseskøretøjer.
- Udgifter i forbindelse med uddannelse på dagkurser i København, Århus og  

 Aalborg.
Der tænkes særlig på udgifterne til indkvartering.
Ved afslutningen af finansåret opgør den enkelte kommune, om der er  

 særlige forhold, som kommunen ikke har indflydelse på, som har udløst særlige  

 udgifter.
Sammen med indgivelse af skema 1 om refusion af udgifter til  

 uddannelse af civilforsvarspersonel, som indgives pr. 5. januar i følgende  

 finansår, indgiver kommunen i påkommende tilfælde en udførligt begrundet og  

 dokumenteret indstilling til civilforsvarsstyrelsen om et udligningsbeløb.
Hvis Civilforsvarsstyrelsen kan imødekomme indstillingen - helt eller  

 delvis - vil beløbet blive anvist i forbindelse med a'contorudbetalingen i  

 henhold til det indgivne skema.
Opmærksomheden skal henledes på, at der KUN  

 UNDTAGELSESVIS vil komme udligningsbeløb til udbetaling, dels fordi ordningen  

 ikke må udhule tilskyndelsen for kommunerne til at tilrettelægge uddannelsen  

 rationelt, dels fordi puljen til fordeling ikke er stor.
IV.
UNDERVISNINGSMATERIALER OG MIDLER M.V.
 1. Da en del undervisningsmateriale m.v. ikke  

 økonomisk fordelagtigt eller rent faktisk kan indkøbes på det frie marked, er  

 Civilforsvarsstyrelsen indstillet på at indkøbe visse varegrupper centralt  

 med henblik på salg til kommunerne.
 De varegrupper, som findes på lager fremgår af underbilag 24.1.1.
 Lærebøger, instruktørvejledninger og uddannelsesplaner vil fortsat blive  

 leveret i begrænset omfang af Civilforsvarsstyrelsen uden beregning, jf.  

 uddannelsesoversigten (CF-form 511).
De varer, som ønskes leveret mod beregning, rekvireres som hidtil fra  

 CF-korpsets Materieltjeneste, Glostrup.
Varer, der leveres uden beregning  

 rekvireres fra Civilforsvarsstyrelsen.
Med hensyn til anvendelse af rekvisitioner kan kommunerne anvende egne  

 (lokale) rekvisitionsformularer (triplikater eller lignende), når der  

 rekvireres materiel mod beregning eller der udføres reparationsarbejder mod  

 beregning ved CF-korpsets materieltjeneste.
Ved køb af materiel skal af  

 praktiske grunde anføres, om materiellet skal indgå i statsligt eller  

 kommunalt ejet materiel.
Det tilstræbes, at indkøbene samles så meget som  

 praktisk gennemførligt.
Disse rekvisitioner indsendes direkte til CF-korpsets  

 materieltjeneste.
Fakturabeløb vil blive angivet incl. moms.
 Civilforsvarsstyrelsens sædvanlige hvide CF-rekvisitionsformular anvendes  

 som hidtil ved rekvisition af materiel uden beregning, herunder ved levering  

 af munderingseffekter.
Samme rekvisitionsformular anvendes ved rekvisition af erstatning for  

 tabtgået mundering, idet der foretages en afkrydsning i rubrikken »mod  

 beregning«.
Rekvisitionerne indsendes som hidtil direkte til  

 Civilforsvarsstyrelsen, centralkartoteket.
 For de reservedeles og de reparationers vedkommende, der naturligt kan  

 udføres ved eller leveres af CF-korpsets materieltjeneste, Aalborg, kan der  

 fremsendes rekvisitioner direkte hertil.
 For så vidt angår uddannelsesmateriel (det vil sige tekniske materiel  

 såsom køretøjer, aggregater, pakninger, slanger m.v. uanset om det er  

 beredskabsmateriel godkendt til uddannelsesformål eller egentligt  

 uddannelsesmateriel) følger ejendomsforhold, registrering og kontrol de  

 hidtil gældende regler.
For så vidt angår undervisningsmidler (det vil sige AV-midler og lignende)  

 er ejendomsretten overgået til kommunerne, og registreringen i  

 centralkartoteket er dermed bortfaldet.
Se iøvrigt underbilag 24.1.2.
For statsmateriel gælder, at der normalt kun må genanskaffes det af  

 styrelsen standardiserede materiel.
Dersom materiellet ikke indkøbes gennem  

 CF-korpsets materieltjeneste, mærkes det ved kommunernes foranstaltning som  

 statsmateriel ved ihugning, indbrænding eller tilsvarende af »CF«.  

 Køretøjer og materiel skal renoveres med originale eller andre af styrelsen  

 godkendte reservedele.
Videre skal man gøre opmærksom på, at udgifter til vask og rensning af  

 uniformer m.v. skal afholdes af enhedsbeløbene.
Det forudsættes derfor, at  

 uniformsgenstande er renset/vasket, inden de indsendes til CF-korpsets  

 materieltjeneste.
Af tidligere udsendte cirkulærskrivelser fremgår, at visse effekter til  

 uddannelsesbrug leveres uden beregning.
Som konsekvens af den ændrede  

 refusionsordning ophæves sådanne punkter.
 V. ØVRIGE STATSLIGE CIVILFORSVARSUDGIFTER.
 Andre statslige civilforsvarsudgifter end de, der er nævnte ovenfor under  

 afsnit I og II, afregnes således:
 1. TELEKOMMUNIKATION.
Regninger vedrørende teleabonnenter m.v. fremsendes - som hidtil - til  

 kommunerne.
Ved modtagelse foretager kommunen kontrol samt attestation af  

 regningerne, som herefter fremsendes til CF-regionen til anvisning.
 På tilsvarende måde skal regninger vedrørende installationsudgifter, hvor  

 der foreligger bemyndigelse fra civilforsvarsstyrelsen, fremsendes til  

 CF-regionen til anvisning.
 Reparation og vedligeholdelse af radiomateriel foretages - som hidtil -  

 ved CF-korpsets materieltjenestes foranstaltning, og der vil ikke blive  

 fremsendt regning til kommunerne.
 2. OFFENTLIGE BESKYTTELSESRUM.
Iværksættelse af fjernelse og retablering af betondækningsgrave kan - som  

 hidtil - kun ske efter særlig bemyndigelse fra Civilforsvarsstyrelsen.
Den  

 samlede regning vedrørende fjernelse/retablering - attesteret af kommunen -  

 fremsendes til Civilforsvarsstyrelsen til anvisning.
 For så vidt angår »afsavnsgodtgørelser til ejere af ejendomme, hvorpå  

 betondækningsgrave er beliggende«, fremsender kommunen til CF-regionen  

 en oversigt over hvilke grundejere, der skal have udbetalt erstatningsbeløb.  

 Oversigten, der fremsendes 1 gang årligt pr. 15. JANUAR, skal omfatte:
Beløbene anvises herefter af CF-regionen.
Det bemærkes, at forhøjelse af  

 de hidtil udbetalt beløb kun kan ske efter bemyndigelse fra  

 Civilforsvarsstyrelsen.
 3. INDTÆGTER FOR TABTGÅET OG BESKADIGET MUNDERING.
Såfremt ansvar for bortkommet eller beskadiget mundering/udrustning gøres  

 gældende over for personellet, fremsender CF-korpsets materieltjeneste  

 specificeret regning til kommunerne på de udleverede effekter.
Afregning med  

 materieltjenensten påhviler herefter kommunerne.
 Dette indebærer, at der ved kommunernes inddragelse af erstatningsbeløb,  

 alene skal foretages postering af indtægten i kommunernes regnskab.
 Der henvises iøvrigt til »Bestemmelser om personeladministration i  

 det lokale civilforsvar«.
F.
Trosbjerg brigadechef BILAG 24.1.1 UNDERVISNINGSMATERIALER, DER INDKØBES CENTRALT MED HENBLIK PÅ VIDERESALG  

 TIL DET KOMMUNALE CIVILFORSVAR Varebetegnelse --------------------------------------------------------------------- Aluminiumsfolietæpper Batterier Brandbomber CS-gas Elevhæfter »FØRSTEHJÆLP« og »ELEMENTÆR  

 BRANDBEKÆMPELSE« Elevmapper mrk. »CIVILFORSVARET« Fakler Glødenet til Petromax-, Optimus- og Tilleylamper Kanonslag Lommekort til SIGNALTJENESTE og BRANDTJENESTE Markerings- og planspilmateriale til Elementær brandbekæmpelse Papirsoveposer Rødlys Røgpulver Situationsøvelser til førstehjælpsuddannelsen Stormtændstikker Øvelsesdukker Øvelsesforbindinger Dias til grundkursus i førstehjælp.
BILAG 24.1.2 UNDERVISNINGSMIDLER M.V., DER ER OVERGÅET TIL KOMMUNAL EJENDOM PR. 1.  

 JANUAR 1985.
Ambu-Fantom med kuffert Anatomitavler i sæt a' 7 stk.
Burretavler Båndoptagere m/tilbehør CF-symboler med mappe Episkoper Filmsapparater med tilbehør Filmlærreder Flipovere Flonellografer Højtalere udendørs Lysbilledapparater med tilbehør Omspolingsapparater Overheadprojektorer Pladespillere Practoplast m/32 sårattrapper i kasse Smalfilmsapparater med tilbehør Sminkørkufferter med tilbehør Splejseapparater Spritduplikatorer Staffelier t/vægtavler Stopure Tavler diverse Thermofax Thermokopimaskiner Toneanlæg Træningsdukker HANSE Ynglingetorso med hovede Øvelsesdukker BILAG 24.2 REGLER OM FREMGANGSMÅDEN VED REFUSION AF ENHEDSTIMEBELØB M.V.
Refusion af udgifter til uddannelse af civilforsvarspersonel vil finde  

 sted 2 gange årligt, pr. 1. april og pr. 1. oktober.
Refusionen pr. 1. april  

 udregnes på grundlag af forrige års pris- og lønniveau, medens refusionen pr.  

 1. oktober udregnes i det pågældende finansårs pris- og lønniveau, som er  

 fastsat af finansministeriet.
Regulering til årets aktuelle pris- og  

 lønniveau af det pr. 1. april udbetalte refusionsbeløb, udregnet på grundlag  

 af faktiske pris- og lønstigninger, vil ske i forbindelse med udbetaling af  

 refusionsbeløbet pr. 1. oktober.
 Begæring om og anvisning af refusionsbeløb vil indtil videre sker direkte  

 mellem den kommune, som er stamafdeling for det pågældende personel, og  

 Civilforsvarsstyrelsen.
 Der kan kun afregnes de timer, hvor eleverne faktisk er fremmødt (det  

 faktiske timeforbrug) og kun for de timer, der ligger inden for rammerne af  

 de autoriserede uddannelsesplaner, der findes i uddannelsesoversigten, samt  

 en faglig vedligeholdelsesuddannelse af begrænset omfang (48 timer årligt).
Det vil sige, at der ikke kan kræves refusion fra staten for timer der er  

 anvendt til - udvidelse af undervisningen ud over det timetal, der er normeret i  

 uddannelsesplanerne - uddannelse, der ikke er autoriseret som led i en civilforsvarsuddannelse  

 (f.eks. udvidet kursus i førstehjælp) - kammeratlige sammenkomster, ekskursioner, foredrag eller lignende - bistand ved større fredsmæssige arrangementer (sportstævner, marcher og  

 lignende). Det forudsættes, at arrangøren afholder de udgifter, der er  

 forbundet med arrangementet - emner, der iøvrigt falder helt uden for civilforsvarets egentlige  

 opgavesæt (f.eks. sociale opgaver såsom udbringning af mad til ældre i  

 kommunen).
 Civilforsvarsstyrelsen skal af hensyn til en effektiv udnyttelse af  

 civilforsvarets bevillinger understrege vigtigheden af, at der foretages en  

 så nøjagtig budgettering af elevtimetallene som overhovedet mulig.
 Til brug ved begæring m.v. af de halvårlige refusionsbeløb er der  

 udarbejdet 2 skemaer:
 »SKEMA 1, BEGÆRING OM REFUSION AF UDGIFTER TIL UDDANNELSE AF  

 CIVILFORSVARSPERSONEL M.V.«, SE UNDERBILAG 24.2.1.
 Dette skema skal årligt SENEST 5. JANUAR indsendes til  

 Civilforsvarsstyrelsen.
 På skemaet skal kommunen anføre følgende oplysninger for henholdvis  

 værnepligtige og frivillige:
 - Det endelige (faktiske) elevtimetal for det forudgående finansår, (R).
 - Det forventede elevtimetal i indeværende finansår, (B).
 - Det forventede elevtimetal for det efterfølgende finansår, (F).
 Tilsvarende oplysninger opgives for de øvrige områder.
I den særlige rubrik på skemaet skal der foretages attestation af, at  

 opgørelsen over de endelige elevtimetal fra forrige år er revideret i henhold  

 til kommunens revisionsregulativ.
Da revisionspåtegningen normalt ikke kan  

 foretages af kommunerevisionen så hurtigt efter finansårets afslutning, at  

 indsendelsesfristen 5. januar kan overholdes, må skemaet indsendes uden  

 påtegning, og en genpart med revisionspåtegning indsendes efterfølgende så  

 hurtigt som muligt.
 På grundlag af det indsendte skema foretager Civilforsvarsstyrelsen  

 endelig afregning vedrørende forrige års refusionsbeløb, idet der fra det på  

 grundlad af R-tallet beregnede faktiske refusionsbeløb sker modregning af det  

 beløb, som foreløbig afregning på skema 2. jf. nedenfor, er udbetalt til  

 kommunen pr. oktober forrige år.
 Den eventuelle herved konstaterede difference vedrørende forrige år vil  

 blive indregnet/modregnet i en a conto refusion for perioden 1. januar - 30.  

 juni, der pr. 1. april vil blive anvist til kommunen.
 A conto refusionen beregnes på grundlag af det af kommunen på skemaet  

 oplyste forventede elevtimetal m.v. i indeværende år (B-tallet), idet  

 bemærkes, at kun halvdelen af beløbet udbetales, da refusionen - som anført -  

 kun vedrører årets første 6 måneder.
 De benyttede satser ved såvel den endelige afregning for forrige år som a  

 conto refusionen for indeværende år er i forrige års pris- og lønniveau.
 I forbindelse med anvisningen vil kopi af udbetalingsbegæringen blive  

 returneret til kommunen.
»SKEMA 2, BEGÆRING OM FORELØBIG REFUSION AF UDGIFTER TIL UDDANNELSE  

 AF CIVILFORSVARSPERSONEL M.V.«, SE UNDERBILAG 24.2.2 Dette skema skal årligt pr. 15. SEPTEMBER indsendes til  

 Civilforsvarsstyrelsen.
På skemaet skal kommunen alene anføre det forventede elevtimetal for  

 indeværende år, specificeret på de enkelte områder.
Disse tal er tidligere -  

 på skema 1 pr. 5. januar - oplyst som budgettal (B-tal). De her oplyste tal  

 skal således indeholde eventuelle korrektioner i forhold til budgettallene og  

 kan som sådan betragtes som korrigerede budgettal.
På dette grundlag foretager Civilforsvarsstyrelsen en foreløbig beregning  

 af det totale refusionsbeløb for det pågældende år.
Specielt bemærkes, at der  

 i forbindelse med beregningen foretages en omregning til indeværende års  

 pris- og lønniveau.
Pris- og lønreguleringsberegningen vil af  

 Civilforsvarsstyrelsen blive påført skemaet.
 Det totale refusionsbeløb, med fradrag af den pr. 1. april udbetalte a  

 conto refusion, vil pr. 1. oktober blive anvist til kommunen.
 I forbindelse med anvisningen vil kopi af udbetalingsbegæringen blive  

 returneret til kommunen.
 De udfyldte skemaer indsendes til:
Civilforsvarsstyrelsen Økonomi- og personalekontoret, Vordingborggade 18 2100 København Ø.
Anvisning af refusionsbeløb vil ske via Statens centrale Regnskabssystem  

 ved benyttelse af kommunernes postgirokonti.
Af hensyn hertil, bedes  

 postgironummer anført på begæringer om refusionsbeløb.
F.
Trosbjerg brigadechef BILAG 24.2.1.
SKEMA 1 BEGÆRING OM REFUSION AF UDGIFTER TIL UDDANNELSE AF CIVILFORSVARSPERSONEL.
M.V.
 Kopi af denne udbetalingsbegæring vil blive returneret til kommunen i  

 forbindelse med den ÅRLIGE ANVISNING PR. 1. OKTOBER.
BILAG 26 BESTEMMELSER OM TILVEJEBRINGELSE M.V.
AF PERSONEL TIL POLITIETS CF-ORDENSKORPS I.
TILVEJEBRINGELSE OG UDDANNELSE AF FØRERE TIL ORDENSDELINGERNE Som led i bestræbelserne på at styrke CF-ordenskorpset bør der indtil  

 videre som minimum søges tilvejebragt en kadre af uddannet personel til  

 føring af de enkelte enheder, bestående af 1 polititjenestemand som leder  

 (indsatsleder), 2 halvdelingsførere og 8 gruppeførere pr. deling a 63 mand,  

 svarende til dimensioneringsoversigten af november 1981, med et tillæg på ca.  

 50 %, d.v.s. ca. 16 uddannede personer pr. deling.
 Som førere anvendes primært de fra CF-korpset overførte værnepligtige  

 (KP-værnepligtige) suppleret i nødvendigt omfang med egnede X-værnepligtige  

 og eventuelt frivilligt personel.
De KP-VÆRNEPLIGTIGE har gennemgået en almindelig værnepligtsuddannelse i  

 CF-korpset, men er ikke specialuddannede til løsning af CF-ordenskorpsets  

 opgaver.
De kan efter de gældende regler ikke tvangsindkaldes til en  

 efteruddannelse i fredstid, men alene tilbydes at gennemgå den nødvendige  

 efteruddannelse på frivillig basis.
Der overføres derfor kun værnepligtige,  

 der er indforstået med at gennemfå den fastsatte uddannelse i fredstid.
 De X-VÆRNEPLIGTIGE kan heller ikke tvangsindkaldes til en almindelig  

 uddannelse i fredstid, men kan ligesom de KP-værnepligtige tilbydes at  

 gennemgå en uddannelse på frivillig basis.
 Uddannelsen af personel til gruppeførere og halvdelingsførere er  

 tilrettelagt som et fælles program for KP-værnepligtige, X-værnepligtige og  

 almindeligt frivilligt personel.
 Uddannelsen omfatter 72 timer, opdelt i et 3 x 24-timers program, samt et  

 efteruddannelsesprogram, jf. den af Civilforsvarsstyrelsen udsendte plan for  

 uddannelse af personel til CF-ordenskorpset (CF-form 528-83).
 Det anbefales, at der gives de X-værnepligtige og det frivillige personel  

 en elementær CF-uddannelse af en varighed på mellem 8 - 30 timer inden  

 gennemgang af 3 x 24-timers programmet, hvorved et uddannelseshold bestående  

 af både KP-værnepligtige, X-værnepligtige og frivillige skulle blive mere  

 homogent.
 Den samlede uddannelse afvikles lokalt ved politiets foranstaltning og kan  

 eventuelt tilrettelægges ved et samarbejde mellem flere politikredse.
 Der er endvidere oprettet særlige instruktørkurser på Civilforsvarets  

 tekniske Skole i Tinglev for det faste personel i politikredsene, der  

 forudsættes at medvirke ved gennemførelsen af denne uddannelse.
II.
SÆRLIGT OM DE ENKELTE PERSONELKATEGORIER 1. KP-VÆRNEPLIGTIGE a.
OVERFØRSEL Der overføres KP-værnepligtige til de enkelte politikredse i et antal af 6  

 pr. ordensdeling (a 63 mand) med et tillæg på ca. 15 % til bistand ved føring  

 af disse enheder, se underbilag 26.1, Personeloversigt.
 Overførslen sker på følgende måde:
1. CIVILFORSVARSSTYRELSEN UDARBEJDER EEN GANG OM ÅRET  

 I MARTS MÅNED en fortegnelse over de værnepligtige, der inden for det sidste  

 år er udgået af CF-korpsets mobiliseringsstyrke og således står for  

 overførsel til det lokale civilforsvar.
Fortegnelsen, der omfatter ca. 1000  

 værnepligtige, opdeles politikredsvis.
Politimesteren (politidirektøren i  

 København) vil således omkring 1. april modtage en liste over de  

 værnepligtige, der vil kunne overføres, og som har bopæl i politikredsen.
 2. Det påhviler politimesteren (politidirektøren i  

 København) snarest muligt efter modtagelsen af denne liste at undersøge,  

 hvilke værnepligtige, der er villige til at gennemgå en supplerende  

 fredstidsuddannelse på frivillig basis.
3. Resultatet af denne undersøgelse meddeles senest 1.  

 juli til Civilforsvarsstyrelsen ved tilbagesendelse af listen med afmærkning  

 af de værnepligtige, der har erklæret sig indforstået med at gennemgå  

 uddannelsen, og som ønskes tilknyttet CF-ordenskorpset.
Efter 1. juli vil  

 resten af den pågældende styrke blive overført til det kommunale civilforsvar  

 (som KK-værnepligtige).
 4. De afmærkede værnepligtige vil derefter blive  

 overført til de respektive politikredse ved tilsendelse af de pågældendes  

 værnepligtspapirer.
 5. Denne procedure med tilsendelse af årlige lister  

 over potentielle KP-værnepligtige fortsætter, indtil der i vedkommende  

 politikreds er oparbejdet en pulje af efteruddannede KP-værnepligtige,  

 svarende til normtallet, d.v.s. 6 KP-værnepligtige pr. ordensdeling med et  

 tillæg på ca. 15 %.
6. Politimesteren (politidirektøren i København) kan  

 til Civilforsvarsstyrelsen tilbageføre - tidligere tildelte KP-værnepligtige, der ikke har reageret på eller  

 afvist uddannelsestilbuddet, og - KP-værnepligtige, der ikke gennemfører uddannelsen med tilfredsstillende  

 resultat.
b.
PERSONELADMINISTRATION.
 Administration af de overførte KP-værnepligtige foretages efter de givne  

 forskrifter i »Bestemmelser om personeladministration i det lokale  

 civilforsvar«.
 Ved overførselen modtager politimesteren (politidirektøren i København)  

 fra vedkommende CF-kaserne den værnepligtiges stamkort.
Det påhviler politimesteren (politidirektøren i København) ved modtagelsen  

 af disse værnepligtspapirer fra kasernen AT oprette nyt stamkort på grundlag af de modtagne stamkort, AT udfærdige ekstraordinære indkaldelsesordrer, AT udfærdige en ny mødebefaling til indsættelse i de pågældendes  

 tjenestebøger i stedet for den tidligere mødebefaling til CF-korpset.
Som  

 mødebefaling anvendes den almindelige hvide mødebefaling gældende for det  

 værnepligtige mandskab i det lokale civilforsvar.
 Endvidere at foretage en papirmæssig overførsel af de værnepligtige til  

 anden stamafdeling (politikreds) ved adresseforandring.
c.
INDKALDELSE.
 1. UNDER ALMINDELIGE FREDSFORHOLD.
KP-værnepligtige er som nævnt ikke forpligtet til at give møde til  

 uddannelse eller anden tjeneste under almindelige fredsforhold bortset fra  

 deltagelse i kortvarige mønstringer.
En mønstring af dette mandskab kræver  

 Indenrigsministeriets godkendelse i hvert enkelt tilfælde.
 Disse værnepligtige kan således kun indkaldes til uddannelse eller anden  

 tjeneste på frivillig basis, herunder indbydes til et orienteringsmøde om  

 CF-ordenskorpset.
 Deres værnepligtstjeneste bortfalder med udgangen af det år, i hvilket de  

 fylder 50 år.
 2. UNDER KRIG ELLER ANDRE EKSTRAORDINÆRE FORHOLD.
KP-værnepligtige kan indkaldes til tjeneste under krig eller andre  

 ekstraordinære forhold, når indenrigsministerens tilslutning hertil  

 foreligger.
Indkaldelserne sker ved udsendelse af ekstraordinære  

 indkaldelsesordrer eller ved ikrafttræden af deres mødebefaling, bekendtgjort  

 gennem presse, radio, fjernsyn m.v.
d.
DISTINKTIONERING.
 KP-værnepligtige, der under deres uddannelse i CF-korpset har opnået en  

 befalingsmandsgrad, beholder denne ved overførslen til politiet.
 De værnepligtige kan iøvrigt efter politimesterens (i København  

 politidirektørens) nærmere bestemmelse udnævnes og distrinktioneres som  

 gruppeførere og delingsførere II samt i særlige tilfælde som delingsførere I  

 efter egnethed og gennemgået uddannelse.
 2. X-VÆRNEPLIGTIGE.
a.
TILVEJEBRINGELSE.
 De X-værnepligtige er tjenstdygtige værnepligtige, der ikke indkaldes til  

 tjeneste ved forsvaret, CF-korpset eller det kommunale civilforsvar, og som  

 således har trukket »frinummer« på sessionen.  

 Civilforsvarsstyrelsen råder over en pulje af disse værnepligtige, der årligt  

 forøges med ca. 20.000 mand.
Af denne pulje udtages et antal til fordeling til de enkelte politikredse,  

 svarende til 56 pr. deling (a 63 mand) med et sædvanligt tillæg på 15 %, alle  

 med bopæl inden for vedkommende politikreds.
Dette procenttillæg kan forøges,  

 hvis politimesteren finder behov derfor, dog højest til 30 %.
 Der er fra politiets side lagt afgørende vægt på, at CF-ordenskorpset på  

 grund af tjenestens karakter omfatter værnepligtige med en vis højere alder.  

 Den generelle X-værnepligtsordning er under hensyn hertil tilrettelagt  

 således, at de X-værnepligtige først udtages som mobiliseringspligtige den 1.  

 januar året efter, at de er fyldt 22 år.
 Mobiliseringsstyrken af X-værnepligtige i CF-ordenskorpset omfatter  

 herefter normalt kun værnepligtige i alderen mellem 22 og 26 år, idet der  

 hvert år tilgår en ny årgang af 22-årige, hvorved et hertil svarende antal  

 værnepligtige blandt de ældste fødselsårgange udgår af mobiliseringsstyrken.
 De X-værnepligtige har fra Civilforsvarsstyrelsen modtaget en skrivelse om  

 deres generelle værnepligtsforhold.
Den foretagne fordeling af de værnepligtige til de forskellige  

 tjenesteområder, herunder til CF-ordenskorpset, er af interns karakter.
De  

 værnepligtige har ikke modtaget nogen meddelelse herom, ligesom de ej heller  

 har fået nogen underretning om, hvorvidt og hvor længe de står i  

 mobiliseringsstyrken (mobiliseringsregisteret).
b.
PERSONELADMINISTRATION.
De X-værnepligtige er optaget i civilforsvarets værnepligtsregister med  

 oplysning om deres personnummer, navn og adresse.
Registeret ajourføres ved  

 halvårlige kørsler og ved ekstraordinære kørsler i en beredskabssituation.  

 Civilforsvarsstyrelsen har foretaget en opgørelse over behovet for  

 mobiliseringspligtige X-værnepligtige i hver politikreds på grundlag af de  

 foreliggende dimensioneringsplaner, se bilag 26.1. På grundlag af disse behov  

 er der tilvejebragt et mobiliseringsregister af X-værnepligtige.
 Civilforsvarsstyrelsen drager omsorg for, at eventuelle lokale ønsker om  

 ændringer i dimensioneringen løbende bliver indkodet i programmet for  

 registret.
Der udsendes een gang om året (omkring den 1. marts) navnelister over de  

 X-værnepligtige, der på dette tidspunkt står i mobiliseringsregisteret,  

 opført i aldersorden.
Navnelisterne udskrives politikredsvis til de  

 respektive politimestre (politidirektøren i København).
 På navnelisterne er der endvidere foretaget en typemarkering af de  

 værnepligtige således:
 TYPE 01: Ny tilgang, d.v.s. værnepligtige, der er indgået i  

 mobiliseringsstyrken siden sidste listeudskrivning.
 TYPE 02: Overført fra anden politikreds siden sidste listeudskrivning.
 Værnepligtige, der fortsat står i mobiliseringsstyrken i vedkommende  

 politikreds, har maskinelt typebetegnelsen 03, men denne betegnelse er af  

 hensyn til overskueligheden ikke udskrevet på listerne.
 Værnepligtige, der på frivillig basis gennemgår en uddannelse har  

 typebetegnelsen 04.
 TYPE 24 står for værnepligtige, der er overført fra anden politikreds (2),  

 og som er under uddannelse eller er uddannet (4).
 TYPE 34 står for værnepligtige, der fortsat indgår i mobiliseringsstyrken  

 i vedkommende politikreds (3), og som er under uddannelse eller er uddannet  

 (4).
Værnepligtige, der har meldt sig til en uddannelse, bliver stående i  

 mobiliseringsregisteret indtil udgangen af det år, hvori de fylder 50 år.
De  

 kan dog fra det tidspunkt, hvor deres fødselsårgang udgår af  

 mobiliseringsstyrken, begære sig slettet i mobiliseringsregisteret.
 Der indberettes løbende om de X-værnepligtige, der har accepteret tilbud  

 om gennemgang af en uddannelse inden for CF-ordenskorpset.
 Endvidere indberettes, hvis de pågældende ønskes slettet i  

 mobiliseringsregisteret som type 04-værnepligtige, f.eks. i tilfælde af, at  

 de ikke gennemfører uddannelsen med et tilfredsstillende resultat.
 Såfremt de pågældende selv begærer sig slettet i mobiliseringsregisteret,  

 skal en sådan begæring imødekommes.
 Ved indrapportering til værnepligtsregistret anvendes tastebilaget  

 »Indrapport af uddannelsesoplysninger for X-værnepligtige«, jf.  

 underbilag 26.2.
c.
INDKALDELSE 1. UNDER ALMINDELIGE FREDSFORHOLD X-værnepligtige er som nævnt ikke forpligtet til at give møde til  

 uddannelse eller anden tjeneste under almindelige fredsforhold bortset fra  

 deltagelse i kortvarige mønstringer.
En mønstring af dette mandskab kræver  

 ligeledes Indenrigsministeriets godkendelse i hvert enkelt tilfælde.
 Disse værnepligtige kan således kun indkaldes til uddannelse eller anden  

 tjeneste på frivillig basis, herunder indbydes til et orienteringsmøde om  

 CF-ordenskorpset.
 2. UNDER KRIG ELLER ANDRE EKSTRAORDINÆRE FORHOLD.
X-værnepligtige kan indkaldes under krig eller andre ekstraordinære  

 forhold, når indenrigsministerens tilslutning hertil foreligger.
Man vil fra  

 Civilforsvarsstyrelsens side søge at opnå ministerens godkendelse af en  

 mønstring af mandskabet på et relativt tidligt tidspunkt i en eventuel  

 beredskabsfase, bl.a. med henblik på gennemførelse af en nødtørftig  

 uddannelse af mandskabet.
Ved en mønstring i denne forbindelse forstås et  

 kortvarigt fremmøde med henblik på registrering, iklædning og instruktion af  

 mandskabet, hvormandskabet, hvorefter de pågældende hjemsendes med udrustning  

 med pålæg om at give møde til uddannelse i henhold til en herom udarbejdet  

 plan og iøvrigt at give møde til fast vedvarende tjeneste ved udsendelse af  

 nærmere meddelelse herom.
Ved mønstringen bør der - foretages en kontrol af de pågældendes navne og adresser, - afkræves dem yderligere nødvendige oplysninger til brug ved oprettelse  

 af stamkort, - foretages en iklædning af mandskabet, - foretages en fordeling af mandskabet til de respektive tjenestesteder, - gives dem en orientering om deres værnepligtsforhold og tjenestens  

 nærmere karakter med oplysning om deres tjenestested og om deres forestående  

 uddannelse samt eventuelle møde til fast vedvarende tjeneste på et senere  

 tidspunkt.
Indkaldelserne foretages ved ekstraordinære indkaldelsesordrer, der  

 udskrives af Datacentralen.
De ekstraordinære indkaldelsesordrer vil derefter  

 hurtigst muligt blive tilsendt politimesteren (politidirektøren i København)  

 med henblik på videresendelse til mandskabet i den takt, hvormed styrken  

 ønskes mønstret eller indkaldt.
Med indkaldelsesordrerne følger en samtidig  

 dermed udskrevet navneliste.
I det omfang Civilforsvarsstyrelsen har modtaget meddelelse om de  

 pågældendes mødested ved mønstring og mobilisering, vil mødestedet være  

 anført på de ekstraordinære indkaldelsesordrer.
Det henstilles, at der kun  

 udpeges eet mødested i hver politikreds.
Hvis flere mødesteder udpeges,  

 ønskes en tilkendegivelse af, hvilke værnepligtige der skal møde de  

 respektive steder.
Det er af systemmæssige grunde nødvendigt, at  

 værnepligtige, der bor i samme kommune, har fælles mødested.
 Hvis mødestedsrubrikken på grund af manglende oplysninger herom ikke er  

 udfyldt, må politimesteren (politidirektøren i København) påføre dette på de  

 modtagne indkaldelsesordrer, inden de videresendes til de værnepligtige.
d.
UDNÆVNELSE TIL BEFALINGSMAND.
 X-værnepligtige kan efter politimesterens (i København politidirektørens)  

 nærmere bestemmelse udnævnes til og distrinktioneres som gruppeførere og  

 delingsførere II samt i særlige tilfælde som delingsførere I efter egnethed  

 og gennemgået uddannelse.
 3. FRIVILLIGT PERSONEL.
 Personer, der ønsker at forrette frivillig civilforsvarsstjeneste i  

 CF-ordenskorpset, kan efter politimesterens (i København politidirektørens)  

 bestemmelse knyttes til CF-ordenskorpset.
Der indgås en skriftlig kontrakt med de pågældende om frivillig i  

 civilforsvaret.
Standardformularen (CF-form. 440-75) forudsættes benyttet.
Værnepligtigt personel (KP- og X-værnepligtige), der deltager i  

 uddannelsen eller andre aktiviteter på frivillig basis, betragtes IKKE som  

 frivilligt personel.
En skriftlig kontrakt med disse værnepligtige om  

 frivillig tjeneste er således ikke nødvendig.
III.
FÆLLESBESTEMMELSER.
 1. UDRUSTNING.
 Personellet udstyres med en standardudrustning, refleterende bandoler med  

 skede, 2 refleksarmbind og -ankelbind samt en almindelig politistav.
 Til personel, der gennemgår en uddannelse i fredstid, udleveres en  

 standardudrustning M/80 køjesæk, som består af:
 Endvidere udleveres i fornødent omfang bandoler med skede, refleksarmbind  

 og -ankelbind.
 For at der ikke skal oprettes depot og depottjeneste ved  

 politimesterembederne, har Civilforsvarsstyrelsen gennem Foreningen af  

 Civilforsvarsledere i Danmark aftalt, at civilforsvarskommissionerne i byer  

 med politimesterembeder i fredstid forestår det praktiske arbejde omkring  

 udlevering og iklædning af det frivillige personel til CF-ordenskorpset.
Politimesteren skal derfor kontakte den stedlige civilforsvarschef/-leder  

 med henblik på aftale om en lokal udleveringsprocedure m.v.
Det vil være en  

 fordel, at de frivillige iklædes samlet og om muligt således, at iklædningen  

 sker i forbindelse med civilforsvarets normale depottjeneste.
 Da udlånene er et mellemværende mellem civilforsvaret og politimesteren,  

 skal politimesteren kvittere for de udlånte effekter.
Politimesteren skal derefter sørge for kvittering m.v. for den til den  

 enkelte udleverede udrustning.
Om fremgangsmåden henvises til afsnit C. side  

 23 og punkt 14, side 30 i »Bestemmelser om personaleadministration i det  

 lokale civilforsvar«, som politimestrene har fået tilsendt med  

 cirkulærskrivelse af 23. september 1983.
Der kan undertiden være vanskeligheder med at få tilbageleveret  

 udrustningsgenstande.
I sådanne tilfælde henvises politimesteren til at  

 anvende reglerne i afsnit C, side 25 i de ovenfor nævnte bestemmelser.
 Ved iklædning af den resterende styrke i en beredskabssituation udleveres  

 en standardudrustning, som består af:
 Politistaven, der er omfatter af våbenlovens almindelige regler om  

 deponering m.v., må under almindelige fredsforhold ikke udleveres til  

 opbevaring hos personellet.
 2. KASSATION:
 Hvis en værnepligtig ved fremmøde i en beredskabssituation mener, at hans  

 legemlige eller åndelige tilstand er til hinder for tjenestens udførelse,  

 forelægges sagen af politimesteren (politidirektøren i København) for  

 vedkommende udskrivningskreds om muligt bilagt en lægeerklæring fra den  

 værnepligtiges egen læge med henblik på en bedømmelse af hans  

 tjenestedygtighed.
 3. YDELSER.
Ved fremmøde i fredstid til uddannelse eller anden frivillig tjeneste kan  

 der efter reglerne i »Bestemmelse om tilvejebringelse, uddannelse m.v.  

 af personel til det lokale civilforsvar« om ydelser til værnepligtigt og  

 frivilligt personel i det lokale civilforsvar ydes de pågældende - befordringsgodtgørelse, - en forfriskning i form af en kop kaffe med brød, - gratis forplejning, hvis tjenesten på den enkelte dag har en varighed af  

 mindst 4 timer.
 Til værnpligtigt personel (KP- og X-værnepligtige) kan der endvidere efter  

 omstændighederne ydes godtgørelse for tabt arbejdsfortjeneste efter de herom  

 gældende regler.
F.
Trosbjerg briagdeschef BILAG 26.1 normtal (N-TAL) beregnet på grundlag af dimensioneringen af  

 CF-ordenskorpset i de enkelte politikredse.
BILAG 26.2 CIVILFORSVARSSTYRELSEN Værnepligtsafdelingen Østbanegade 55,4.
 2100 København Ø.
