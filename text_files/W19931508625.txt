En 34-årig mand blev indbragt på skadestuen i beruset tilstand efter  

 fald, hvor han slog hovedet.
Han blev overflyttet til detensionen og derefter  

 sendt tilbage til skadestuen, hvor han fik en indsprøjtning mod  

 abstinenssymptomer.
Derefter blev han sendt på forsorgshjem som straks  

 returnerede ham.
Næste dag blev patienten overflyttet til neurokirurgisk  

 afdeling.
En CT-scanning viste læsion i pande- og tindingelap.
Den følgende  

 dag døde han.
Den tilgrundliggende dødsårsag var iflg. obduktion kraniebrud  

 med svær hjernekvæstelse.
 Patientklagenævnet fandt grundlag til kritik af, at lægen ikke havde  

 indlagt patienten til fortsat observation den anden dag, hvor han blev sendt  

 til forsorgshjem.
 Endvidere henstillede nævnet til overlægen at praksis om at henvise  

 berusede efter behandling på skadestuen blev taget op til fornyet  

 overvejelse.
Beruset person indbragt til skadestuen efter fald på gaden En 34-årig mand faldt på gaden i beruset tilstand og slog hovedet mod  

 vejen eller kantstenen.
Han blev indbragt til skadestuen.
Her konstaterede man en bule i panden og  

 en mindre hudafskrabning i nakkeregionen.
Patienten klagede over hovedpine,  

 men der var ingen kvalme og ingen oplysninger om opkastninger.
Han var uklar  

 og virkede sløv, men besvarede de spørgsmål, der blev stillet.
Efter ca. 3 1/2 timers observation blev patienten overflyttet til  

 detentionen.
Da han ikke her klarede op, blev han sendt tilbage til  

 skadestuen.
Her fandt lægen, at patienten havde abstinenssymptomer og gav ham  

 en indsprøjtning med 100 mg fenemal, som dog ingen virkning havde.
Lægen  

 tilkaldte sin bagvagt, som foretog en undersøgelse, men uden at finde noget  

 neurologisk abnormt.
I overensstemmelse med sygehusets praksis for behandling af berusede  

 personer blev patienten herefter sendt til observation i forsorgshjem.
Her  

 vurderede man ham imidlertid så dårlig, at man straks i ambulance sendte ham  

 tilbage til sygehuset, hvor der ikke var mistanke om kraniebrud eller  

 blødning i hjernen.
Næste dag observerede man nedsat bevægelighed af venstre arm og ben samt  

 sygeligt forandret refleks i venstre fod, hvorfor patienten blev overflyttet  

 til neurokirurgisk afdeling.
En akut CT-scanning viste udbredt læsion i højre  

 pande- og tindingelap og patienten blev anbragt i rspirator og blev behandlet  

 med medicin.
Den følgende dag afgik patienten ved døden.
I følge obduktionserklæringen  

 var den umiddelbare dødsårsag svær væskeopstemning i hjernen med udposning af  

 hjernestammen, og den tilgrundliggende dødsårsag kraniebrud med svær  

 hjernekvæstelse.
Patientklagenævnet forelagde sagen for Retslægerået, der udtalte, at  

 lægelig observation og diagnose altid er yderst vanskelig på patienter, der  

 er berusede ved indlæggelsen, og som har været udsat for hovedtraume.
De  

 diagnostiske vanskeligheder kan være så store, at patienten rettelig bør  

 observeres i sygehusvæsenets regi og ikke i detentionen eller på andre  

 institutioner.
 Retslægerådet fandt, at det var acceptabelt at henvise patienten til  

 detentionen den første dag, men at det på grund af de vedvarende, ret brogede  

 symptomer havde været mere korrekt at indlægge ham til fortsat observation  

 efter undersøgelsen den anden dag.
 Såvel Sundhedsstyrelsen som Patientklagenævnet var enige med  

 Retslægerådet i ovenstående, dog således, at Sundhedsstyrelsen  fandt,  

 at det over for lægen burde beklages, at han ved det andet skadestuebesøg  

 fandt det forsvarligt at sende patienten til forsorgshjemmet og undlod at  

 indlægge ham til fortsat observation, mens Patientklagenævnet skærpede  

 Sundhedsstyrelsens indstilling og meddelte lægen en beklagelse med henvisning  

 til lægelovens § 6, stk. 1.
 Endvidere meddelte Patientklagenævnet den ansvarlige overlæge, at  

 man efter indhentet udtalelse fra Retslægerådet henstillede, at praksis om at  

 henvise berusede patienter til observation på forsorgshjem efter primær  

 behandling på skadestuen blev taget op til fornyet overvejelse.
 Sygehuset har efterfølgende oplyst, at dette er sket.
