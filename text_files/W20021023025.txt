Ekspropriationskommissionen vedrørende hovedlandevejsanlæg i  

 Jylland, Ris-Ølholm Onsdag den 1. maj 2002  

 lod kommissarius protokollen  

 tilføre nedenstående kendelse.
Protokollen førtes af fuldmægtig, cand. jur.
Kurt H.
Kjær.
 Kommissionen har afsagt følgende kendelse:
Lb.nr.57.
  

 Matr.nr. 3a og 35 Stovgård Hgd., Tørring Ejer Harald Gammel Skov Da der ikke er opnået forlig om erstatningsspørgsmålet, er  

 der blevet afsagt følgende KENDELSE:
Ejendommen og ekspropriationsindgrebet Matr. nr. 3a og 35 m.fl. udgør en landbrugsejendom  

 (Kobbelgård) i landzone på godt 39 ha.
Ejendommens jorder er  

 beliggende  

 samlet omkring bygningerne umiddelbart nord for den kommende motortrafikvej.  

 Langs hele sydskellet forløber et kommunevandløb, der ikke er rørlagt og  

 heller  

 ikke vil blive rørlagt i forbindelse med vejanlægget.
Ad øst-vestgående  

 private  

 fællesveje har ejendommen adgang til såvel kommunevej Ildvedvej, der føres  

 over  

 motortrafikvejen og hvortil ejendommen har adresse, som til kommunevej Alsted  

 Møllevej, der afbrydes af det kommende vejanlæg.
I den anledning skal der  

 etableres en vendeplads på kommunevejen, hvortil ejendommen skal afgive ca.  

 300  

 m2, hvoraf 200 m2  

 i forvejen er vejareal.
Ca. 920 m2  

 af Alsted Møllevej nedlægges og overgår til ejerens frie rådighed.  

 Ekspropriationsindgrebet omfatter tillige pålæg af servitut om byggelinje og  

 om  

 færdselsret til regnvandsbassin.
En mindre ejendom (lb. nr. 59) langs Kobbelgårds sydgrænse  

 gennemskæres på langs af motortrafikvejen og er blevet eksproprieret i sin  

 helhed.
Fra denne ejendom bliver der pr. 1. februar 2003 tillagt Kobbelgård  

 et  

 ca. 22.380 m2  

 stort areal som led i erstatningsfastsættelsen.
Under  

 ejendommen inddrages samtidig et afskåret areal fra lb. nr. 56 på 2.650  

 m2,  

 et ligeledes afskåret areal fra lb. nr. 60 på ca. 1.470 m2  

 samt et  

 nedlagt  

 og afrømmet areal på ca. 580 m2  

 af Alsted Møllevej.
Den samlede arealoverdragelse andrager således ca. 27.080  

 m2.  

 Overdragelsen sker med pålagt servitut om byggelinjer, rørledning,  

 færdselsret  

 til regnvandsbassin og midlertidig brug.
Alle arealer ligger samlet langs  

 ejendommens fremtidige skel mod motortrafikvejen, mellem denne og  

 kommunevandløbet.
Skellet mod motortrafikvejen bliver ikke en ret linje, idet  

 der omtrent midt for ejendommen etableres et regnvandsbassin på et areal fra  

 lb. nr. 59.
 Ejeren har erhvervet ejendommen i 1995.
 Han har oplyst, at han har miljøgodkendelse til 250  

 dyreenheder i slagtesvin, svarende til en årlig produktion på 7.500  

 slagtesvin,  

 og at det nødvendige harmoniareal udgør 147,1 ha.
Siden 1998 har han tillige været ejer af en 10,4 ha stor  

 landbrugsejendom uden bygninger, der i luftlinje ligger ca. 4 km øst for  

 Kobbelgård.
Denne ejendom (lb. nr. 71) har afgivet ca. 2,6 ha til  

 motortrafikvejen.
Erstatningsspørgsmålet er afsluttet forligsmæssigt.
Den 21. december 2001 har lodsejeren erhvervet ejendommen  

 Østergård på ca. 33,6 ha., der ligger syd for den kommende motortrafikvej.  

 Den  

 16. januar 2002 har han hos Jordbrugskommissionen for Vejle Amt søgt om  

 tilladelse til at sammenlægge Kobbelgård med Østergård, dog bortset fra en  

 bygningsparcel på ca. 4,5 ha, der ønskes frasolgt.
Jordbrugskommissionen har  

 i  

 brev af 15. april 2002 meddelt den ønskede tilladelse.
Det fremgår indirekte  

 af  

 brevet, at kommissionen ved sin afgørelse har set bort fra den kommende  

 motortrafikvej, idet man har lagt til grund, at afstanden mellem Kobbelgård  

 og  

 den vestlige  

 lod af Østergård er ca. 2,2  

 km.
Efter anlægget af motortrafikvejen bliver afstanden mellem de 2 gårde ca.  

 3,85 km.
Parternes påstande For afståelse af areal til vendeplads har ejeren krævet en  

 erstatning på 10,50 kr. pr. m2. Under en række forudsætninger,  

 herunder flytning af regnvandsbassin og rørlægning af kommunevandløbet, har  

 han  

 tilbudt 4,75 kr. pr. m2  

 for de overdragne arealer af lb. nr. 56, 58,  

 59 og 60. For forøgelse af vejafstanden mellem Kobbelgård og Østergård har  

 han  

 krævet godt 130.000 kr. og et beløb på 350.000 kr. for afskæring mod syd af  

 muligheden for køb af tillægsjord og mulighed for at indgå  

 husdyrgødningsaftaler.
Han har nærmer gjort gældende, at Kobbelgård og  

 Østergård skal betragtes som 1 ejendom, idet han havde erhvervet Østergård og  

 søgt Jordbrugskommissionen for Vejle Amt om tilladelse til sammenlægning,  

 inden  

 der blev afholdt ekspropriationsforretning vedrørende Kobbelgård.  

 Jordbrugskommissionen er ved sin afgørelse gået ud fra de faktiske forhold på  

 ansøgningstidspunktet, og dette princip er efter hans opfattelse det rigtige.
 Anlægsmyndigheden har ikke udtalt sig om  

 erstatningsspørgsmålet, men har forbeholdt sig sin stilling ved eventuel anke  

 af sagen.
Ekspropriationskommissionens afgørelse Under hensyn til prisniveauet på stedet har kommissionen  

 fastsat erstatningen for det afståede areal til 9,00 kr. pr. m2.  

 Med  

 hensyn til de tillagte arealer har kommissionen fundet, at ejeren alene skal  

 betale 1,00 kr. pr. m2  

 for så vidt angår 1 ha, der er vandlidende,  

 og 3,50 kr. pr. m2  

 for resten bortset fra 580 m2  

 aflagt  

 vejareal, der ikke skal betales.
Der er herved taget hensyn til, at arealerne  

 defigureres af regnvandsbassinet og til, at arealerne bliver vanskelige at  

 dyrke som følge af det mellemliggende kommunevandløb.
Når der tages hensyn til skattekompensation vedrørende det  

 afståede areal og skattetilsvar vedrørende det overdragne areal, fremkommer  

 der  

 en difference på ca. 68.600 kr. i ejerens disfavør.
Dette beløb har  

 kommissionen afrundet til 68.000 kr. under hensyn til at etableringen af  

 vendepladsen medfører en mindre defigurering i den berørte mark.
Der ydes ikke erstatning for pålæg af servitut om  

 byggelinjer, jfr. princippet i § 38 i lov om offentlige veje.
Den pålagte  

 servitut om færdselsret til regnvandsbassin erstattes heller ikke.
Sker der  

 imidlertid i forbindelse med færdselsrettens udøvelse skade på ejendommen,  

 vil  

 en sådan skade blive erstattet.
 Kommissionen har ikke kunnet imødekomme ejerens krav om  

 erstatning for omvej til Østergård og for indskrænkede muligheder for  

 erhvervelse af tillægsarealer, for forpagtning og for indgåelse af  

 gødningsaftaler.
Med hensyn til den forlængede vej mellem Kobbelgård og  

 Østergård har kommissionen lagt til grund, at ejeren har været indkaldt til  

 og  

 deltaget i en linjebesigtigelsesforretning den 24. og 25. august 1999 og har  

 en  

 detailbesigtigelsesforretning den 5. og 5. september 2000, og således ved  

 erhvervelsen af Østergård den 21. december 2001 var bekendt med den kommende  

 motortrafikvej og med, hvorledes denne ville ændre vejforløbene i området.  

 Den  

 længere afstand mellem gårdene kan således ikke være kommet bag på ham som en  

 uforudset udgiftsforøgelse.
Det er for kommissionen ikke afgørende, om ejeren  

 nåede at få jordbrugskommissionens tilladelse til sammenlægning af gårdene  

 inden ekspropriationsforretningen den 27. februar 20002, men derimod at han  

 har  

 erhvervet Østergård umiddelbart inden den forestående ekspropriation til et  

 vejanlæg, hvis nærmere udformning han havde kendskab til.
Købet af Østergård  

 er  

 ikke retsstridigt i forhold til vejanlægget.
På den anden side kan  

 erhvervelsen  

 af Østergård ikke forøge anlægsmyndighedens erstatningsforpligtelse.
På grund  

 af ejerens kendskab til vejanlægget må der ved erstatningsfastsættelsen ses  

 bort fra de eventuelle meromkostninger, som motortrafikvejens tilstedeværelse  

 kan betyde for samdriften, da dette tab kunne være undgået.
Dette følger af  

 almindelige erstatningsretlige grundsætninger om egen skyld og pligten til at  

 begrænse sit tab.
Det er da også i såvel teori som rets- og taksationspraksis  

 fastslået, at man ikke ved private retshandlinger i tiden forud for en  

 forestående  

 ekspropriation, man har kendskab til, kan forbedre sin erstatningsretlige  

 stilling under ekspropriationen, og på den måde forøge den erstatning, som  

 anlægsmyndigheden er forpligtet til at udrede, jfr.
O.
Friis Jensen:  

 Taksationsproces s. 244 ff.
 Afvisningen af erstatningskravet for manglende  

 udvidelsesmuligheder mod syd følger allerede af, at lodsejeren ikke har noget  

 retskrav på at kunne købe tillægsjord, forpagte arealer og indgå  

 gødningsaftaler i et bestemt område.
 Det beløb, lodsejeren skal indbetale til kommissariatet,  

 forrentes som anført nedenfor.
Herefter bestemmes Erstatningsspørgsmålet afgøres således:
 Som erstatning for det eksproprierede areal på 300 m2  

 (heraf 200 m2  

 vej) og for samtlige ulemper modtager ejeren pr. 1.  

 februar 2003 arealer på i alt 27.080 m2, idet han til kommissarius  

 indbetaler et beløb af 68.000 kr.
Ved betaling efter den 1. februar 2003 forrentes købesummen  

 efter rentelovens bestemmelser Således passeret T.
Bjerre /Kurt H.
Kjær Underskriftens  

 rigtighed bekræftes.
