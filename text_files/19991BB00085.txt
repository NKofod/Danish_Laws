Fremsat den 3. februar 2000 af  

 Tove Videbæk (KRF), Flemming Kofod-Svendsen (KRF), Ole&n  

 bsp;M.
Nielsen (KRF) og Jann Sjursen (KRF) Forslag til folketingsbeslutning om bedre økonomiske vilkår for forældre  

 på SU Folketinget opfordrer regeringen til inden udgangen af  

 folketingsåret 1999-2000 at fremsætte forslag om ændring af  

 lov om børnetilskud og forskudsvis udbetaling af børnebidrag,  

 med henblik på at sikre bedre økonomiske vilkår for enlige  

 forsørgere på SU og parfamilier med begge forældre  

 på SU, så de økonomiske vilkår for disse familier  

 tilnærmes vilkårene for tilsvarende familier på  

 kontanthjælp.
 Lovforslaget udarbejdes efter følgende  

 retningslinjer:
 1.	Der indføres et nyt særligt børnetilskud til  

 børn af enlige SU-modtagere og parfamilier med begge forældre  

 på SU.
 2.	Tilskuddet udbetales til børn under 18 år.
 3.	Tilskuddet kan ikke udbetales, hvis barnet kan forsørge sig  

 selv.
 4.	Såfremt den enlige eller den ene af forældrene i en  

 parfamilie, der modtager SU, får børnebidrag fra den anden af  

 barnets forældre, modregnes børnebidraget i det samlede  

 børnetilskud.
 5.	Ordningen træder i kraft den 1. januar 2001.
Bemærkninger til forslaget Baggrund Uddannelsessøgende med børn er en af de  

 grupper i samfundet, der er økonomisk ringest stillet.  

 Rådighedsbeløbet for enlige studerende med SU-stipendium og  

 statslån er omkring 19.000 kr. lavere om året end for en enlig  

 forsørger på kontanthjælp, såfremt der ses bort fra  

 erhvervsarbejde.
Forslagsstillerne finder det kritisabelt, at SU-ordningen  

 er indrettet, så forældre under uddannelse er nødt til at  

 tage erhvervsarbejde i større omfang for at få økonomien  

 til at hænge sammen.
Konsekvensen kan blive, at forældrene  

 både får mindre tid til børnene og mindre tid til  

 studierne.
I særlig grad enlige forældre på SU har  

 vanskeligt ved at få erhvervsarbejde til at hænge sammen med  

 uddannelse og samvær med børn.
 Forslagsstillerne finder på den baggrund, at der er  

 behov for at forbedre de økonomiske vilkår for enlige  

 SU-modtagere og parfamilier med begge forældre på SU.
Der er mange gode begrundelser for at indføre  

 forslaget.
For det første finder forslagsstillerne det  

 hensigtsmæssigt, at forældre tilskyndes til at få  

 børn, mens de er under uddannelse, hvor de bedre kan foretage en  

 fleksibel tilrettelæggelse af dagligdagen end senere, hvor begge  

 forældre typisk har erhvervsarbejde på fuld tid.
De ringe  

 økonomiske forhold for uddannelsessøgende medfører, at  

 mange forældre i dag venter med at få børn, til de har  

 færdiggjort deres uddannelse.
For det andet fremgår det af  

 Socialforskningsinstituttets rapport Forslaget er målrettet mod at kompensere  

 forældre, der som følge af, at de modtager SU, har et ringe  

 forsørgelsesgrundlag.
Såfremt en SU-modtager har en  

 ægtefælle eller samlever med arbejdsindtægt, må det  

 antages, at vedkommende kan bidrage til forsørgelse af  

 barnet/børnene, hvorfor det foreslås, at denne familietype ikke  

 omfattes af forslaget.
 Det foreslås derfor at indføre et  

 særligt børnetilskud til børn af enlige  

 uddannelsessøgende på 12.000 kr. årlig pr. barn og et  

 særligt børnetilskud til børn af  

 uddannelsessøgende parfamilier på 19.000 kr. årlig pr.  

 barn.
 Ud fra en forudsætning om, at det eksisterende  

 børnetilskud sammen med det særlige børnetilskud til  

 uddannelsessøgende forældre skal være identisk pr. barn  

 for gruppen af  enlige forældre og parfamilier på SU, er det  

 særlige børnetilskud til studerende forældre  

 differentieret, så parfamilier med begge forældre på SU  

 får et særligt økonomisk løft.
 De bestående regler for tildeling af  

 børnetilskud, herunder reglerne for tildeling af ordinært  

 børnetilskud og ekstra børnetilskud til enlige, ændres  

 ikke.
Beskrivelse af de nuværende økonomiske vilkår for  

 studerende forældre I år 2000 har udeboende studerende i  

 videregående uddannelser og studerende på ungdomsuddannelserne  

 over 20 år ret til et månedligt stipendium på 3.907 kr. og  

 et SU-lån på 2.031 kr. brutto om måneden.
 Studerende på SU kan under barsel få udbetalt  

 såkaldte barselklip, der for kvinder udgør 12 ekstra SU-klip og  

 for mænd 6 ekstra SU-klip.
 SU-modtagere med børn under 18 år har  

 mulighed for at tjene 18.236 kr. ekstra om året pr. barn ud over de  

 60.588 kr. om året, som uddannelsessøgende generelt kan tjene,  

 uden at det medfører fradrag i SU.
Derudover kan reelt enlige, herunder  

 uddannelsessøgende, få udbetalt et ordinært  

 børnetilskud på 4.916 kr. årligt pr. 1. januar 2000 samt  

 et ekstra børnetilskud på 3.756 kr./år uanset antallet af  

 børn.
Tilskuddene ydes, indtil barnet fylder 18 år.
En enlig  

 SU-modtager med et barn får således allerede i dag et  

 børnetilskud på 8.672 kr. om året.
Parfamilier, hvor begge  

 forældre er på SU, er derimod ikke berettiget til  

 børnetilskud efter de gældende regler.
 Endelig modtager studerende ligesom andre forældre  

 en børnefamilieydelse, der er differentieret efter børnenes  

 alder.
 Som hovedregel kan der ikke ydes hjælp efter lov om  

 aktiv socialpolitik til personer under uddannelse, der samtidig modtager SU.  

 I ganske særlige tilfælde, hvis den uddannelsessøgende  

 f.eks. på grund af sygdom eller ophør af samliv med  

 ægtefællen er afskåret fra at forsørge sig selv, kan  

 der ydes supplerende hjælp efter lov om aktiv socialpolitik,  

 såfremt behovet ikke kan dækkes af andre ydelser, herunder  

 SU.
Økonomiske bemærkninger Forslaget forventes at koste omkring 120 mio. kr. om  

 året.
 Forslaget indgår i forslagsstillernes samlede  

 forslag til Finanslov 2001, og forslagsstillerne vil i forbindelse hermed  

 anvise finansiering af forslaget.
Skriftlig fremsættelse Tove Videbæk (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om bedre  

 økonomiske vilkår for forældre på SU.
(Beslutningsforslag nr.
B 85).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
