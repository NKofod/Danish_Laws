Pressenævnets kendelse i sag nr. 12-70-00314 Resumé Klager  en person  klagede over artiklen Midt i skilsmisse: [Person A] kæreste med 22-årig [Klager] på newsbreak.dk Pressenævnets formand udtaler:
 Da newsbreak.dk, hvor det påklagede billede er offentliggjort, ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen hører således ikke under nævnets kompetence og afvises derfor allerede af den grund i medfør af medieansvarslovens § 43, stk. 2, nr. 1.
 Pressenævnet bemærker i øvrigt, at nævnet træffer afgørelse i sager om, hvorvidt der er sket en offentliggørelse i strid med god presseskik, og hvorvidt et medie er forpligtet til at offentliggøre et genmæle, jf. medieansvarslovens § 34 og § 40.
 Spørgsmålet om, hvorvidt newsbreak.dk ved brug af billedet har krænket eventuelle ophavsrettigheder, henhører under domstolene og falder uden for nævnets kompetence.
 [Klager] har klaget til Pressenævnet over et billede indsat til artiklen Midt i skilsmisse: [Person A] kæreste med 22-årig [Klager] på newsbreak.dk den 24. august 2012, idet han mener, at god presseskik er tilsidesat.
[Klager] har til støtte for klagen bl.a. anført, at billedet er taget fra hans Facebook-profil.
Som rettighedshaver til billedet ønsker han, at newsbreak.dk betaler for brugen af billedet.
 Pressenævnets formand udtaler:
 Da newsbreak.dk, hvor det påklagede billede er offentliggjort, ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen hører således ikke under nævnets kompetence og afvises derfor allerede af den grund i medfør af medieansvarslovens § 43, stk. 2, nr. 1.
 Pressenævnet bemærker i øvrigt, at nævnet træffer afgørelse i sager om, hvorvidt der er sket en offentliggørelse i strid med god presseskik, og hvorvidt et medie er forpligtet til at offentliggøre et genmæle, jf. medieansvarslovens § 34 og § 40.
 Spørgsmålet om, hvorvidt newsbreak.dk ved brug af billedet har krænket eventuelle ophavsrettigheder, henhører under domstolene og falder uden for nævnets kompetence.
