Klage  

 over mangelfuld behandling af syreætsninger i den kommunale tandpleje Nævnet fandt ikke grundlag for kritik af den af  

 overtandlægen udarbejdede procedure.
Nævnet fandt dog, at det havde været  

 hensigtsmæssigt, om overtandlægen havde etableret et system, der i højere  

 grad  

 sikrede, at forældrene blev kontaktet, hvis de ikke selv henvendte sig efter  

 anmodning herom.
Nævnet oplyste, at det følger af lov om patienters  

 retsstilling § 8, jf. § 6, at patienter der er fyldt 15 år, som udgangspunkt  

 selv kan give informeret samtykke til behandling.
Normalt skal forældrene  

 også  

 informeres.
Såfremt der er tale om en patient under 15 år, skal patienten  

 informeres og medinddrages i drøftelserne af behandlingen i det omfang,  

 patienten forstår behandlingssituationen, medmindre dette kan være til skade  

 for patienten.
Forældremyndighedens indehaver skal derudover informeres.
 Nævnet fandt, at den information som drengen modtog af  

 tandlægen den 14. juni 1999 ikke kunne stå alene, hvorfor det var relevant,  

 at  

 drengen fik besked om, at han skulle bede sine forældre om telefonisk at  

 kontakte den kommunale tandpleje.
 Nævnet lagde vægt på, at overtandlægen oplyste, at den  

 klinikkens procedure vedrørende kontakt til forældre ikke var blevet fulgt i  

 sagen.
 Nævnet oplyste, at der ved caries sker en kemisk  

 opløsning af tandsubstans af syrer produceret af plakkens bakterier  

 (bakteriebelægninger i mundhulen) ved deres nedbrydning af kostens  

 kulhydrater.  

 Ved syreætsninger (erosioner) sker der kemisk opløsning af tandsubstans  

 forårsaget  

 af syrer af al anden herkomst.
Nævnet oplyste endvidere, at syreætsninger i de seneste  

 år har tiltrukket sig en del interesse blandt andet på grund af et øget  

 forbrug  

 af sure læskedrikke.
En række undersøgelser har således sat syreætsninger i  

 forbindelse med indtag af sure læskedrikke, idet jo surere en drik er  

 (angivet  

 i pH), og jo mere syre den indeholder, jo mere eroderende er den.
Cola har en  

 pH værdi på 2,5 og er stærkt eroderende.
Videre oplyste nævnet, at der er glidende overgang  

 mellem sund emalje og eroderet emalje, hvorfor syreætsninger i mundhulen kan  

 være umiddelbart svære at diagnosticere, idet der ikke findes et naturligt  

 diagnostisk cut-off-point.
Den eneste reelle mulighed for  

 forebyggelse mod  

 videre udvikling af syreætsninger ligger i at ændre drikke- og kostvaner hen  

 imod mindre syrlige fødemidler.
 Det er nævnets vurdering, at der i den periode, hvor  

 drengen blev behandlet i den kommunale tandpleje, ikke var andre  

 behandlingsmuligheder af det konstaterede udtalte slid og syreætsninger af  

 fortænder og kindtænder, end at opfordre drengen til reducere indtaget af  

 syreholdige læskedrikke.
 Nævnet fandt ikke grundlag for at kritisere den  

 information og behandling som drengen i perioden fra den 14. juni 1999 til  

 den  

 1. januar 2001 modtog i den kommunale tandpleje.
