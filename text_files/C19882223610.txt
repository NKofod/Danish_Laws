Cirkulæreskrivelse om fradrag for  

 erstatning for tabt arbejdsfortjeneste Kommentarer m.v.:
 At et beløb i skattemæssig henseende  

 betragtes som godtgørelse i anledning af fratræden og  

 derfor anerkendes og beskattes som særlig indkomst medfører  

 ikke, at den skattemæssige behandling af erstatningsbeløbet uden  

 videre kan lægges til grund ved vurderingen af erstatningens betydning  

 i relation til arbejdsløshedsforsikringslovens regler.
 Meddelelse om afgørelsen:
En sikkerhedsrepræsentant blev afskediget med  

 fratrædelse samme dag uanset et opsigelsesvarsel på 5  

 måneder.
På et timandsmøde var der enighed om, at  

 virksomheden til fuld og endelig afgørelse betalte medlemmet kr.  

 35.000,-. Beløbet blev af skattemyndighederne anerkendt og beskattet  

 som særlig indkomst, jfr. § 2, nr. 9, i lov om særlig  

 indkomst.
 Medlemmet opfattede beløbet som erstatning for  

 uberettiget afskedigelse og begærede dagpenge, idet han under  

 timandsmødet var blevet vejledt om, at han umiddelbart ville  

 være berettiget til dagpenge.
 Ankenævnet tiltrådte direktoratets  

 afgørelse om, at beløbet måtte anses for erstatning for  

 tabt arbejdsfortjeneste, således at beløbet skulle omregnes til  

 fuld arbejdsindtægt for en periode, idet det ikke var godtgjort, at  

 beløbet var udbetalt som erstatning for tort eller lignende.
 Medlemmet klagede til Folketingets ombudsmand, der ikke  

 fandt grundlag for at kritisere ankenævnets afgørelse.  

 Ombudsmanden udtalte, at ankenævnets opfattelse, hvorefter den  

 skattemæssige behandling af erstatningsbeløbet ikke uden videre  

 kan lægges til grund ved vurderingen af erstatningens betydning i  

 relation til arbejdsløshedsforsikringslovens regler, ikke kunne give  

 anledning til bemærkninger.
 Ombudsmanden udtalte endelig, at det af medlemmet  

 anførte, om ukorrekt vejledning fra  

 fagforeningsrepræsentanternes side i forbindelse med  

 timandsmødet, ikke kan tillægges afgørende betydning.
