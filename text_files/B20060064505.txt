Bekendtgørelse om tilskud  

 til ophold i særlige dagtilbud og særlige klubtilbud til børn og unge med  

 betydelig og varigt nedsat fysisk eller psykisk funktionsevne I medfør af § 32, stk. 3, og § 36, stk. 2, i lov  

 nr. 573 af 24. juni 2005 om social service, fastsættes:
Tilskud til ophold i særlige dagtilbud § 1.  

  

 Kommunalbestyrelsen skal yde 100 pct. tilskud til ophold i et særligt  

 dagtilbud, hvor et barn med betydelig og varigt nedsat fysisk eller psykisk  

 funktionsevne er optaget alene eller i hovedsagen af behandlingsmæssige  

 grunde.
Stk. 2.  

  

 Såfremt  

 optagelsen i et særligt dagtilbud er sket på andet grundlag end det i stk. 1  

 nævnte, gives tilskuddet til opholdet efter de regler, som er fastsat af  

 ministeren for familie- og forbrugeranliggender for ophold efter § 20 i  

 lov om social service.
Tilskuddet skal dog som minimum udgøre, hvad der  

 svarer  

 til det gennemsnitlige tilskud til opholdskommunens dagtilbud til samme  

 aldersgruppe.
 Stk. 3.  

  

 Kommunalbestyrelsen skal træffe afgørelse om bortfald eller nedsættelse af  

 betalingen i overensstemmelse med de regler, der er fastsat af ministeren for  

 familie- og forbrugeranliggender ved brug af dagtilbud efter servicelovens  

 § 20 i lov om social service.
Tilskud til ophold i særlige klubtilbud § 2.  

  

 Kommunalbestyrelsen skal yde 100 pct. tilskud til ophold i et særligt  

 klubtilbud, hvor et barn eller en ung med betydelig og varigt nedsat fysisk  

 eller psykisk funktionsevne er optaget alene eller i hovedsagen af  

 behandlingsmæssige grunde.
Stk. 2.  

  

 Såfremt  

 optagelsen i særligt klubtilbud er sket på andet grundlag end det i stk. 1  

 nævnte, gives tilskuddet til opholdet efter de regler, som er fastsat af  

 ministeren for familie- og forbrugeranliggender for ophold i klubtilbud efter  

 § 36 i lov om social service.
Tilskuddet skal dog som minimum udgøre,  

 hvad  

 der svarer til det gennemsnitlige tilskud til opholdskommunens klubtilbud til  

 samme aldersgruppe.
 Stk. 3.  

  

 Kommunalbestyrelsen skal træffe afgørelse om bortfald eller nedsættelse af  

 betalingen i overensstemmelse med de regler, der er fastsat af ministeren for  

 familie- og forbrugeranliggender ved brug af dagtilbud efter servicelovens  

 § 36 i lov om social service.
Ikrafttræden § 3.  

  

 Bekendtgørelsen træder i kraft den 1. januar 2007.
 Stk. 2.  

  

 Bekendtgørelse  

 nr. 828 af 29. august 2005 om kommunens tilskud til brug for dagtilbud til  

 børn, forældrenes egenbetaling og fripladstilskud m.v. og bekendtgørelse nr.  

 819 af 18. august 2005 om kommunens tilskud til brug for klubtilbud og andre  

 socialpædagogiske fritidstilbud til større børn og unge bortfalder.
