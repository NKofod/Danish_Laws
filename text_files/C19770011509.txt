(Til samtlige ministerier) Hermed fremsendes finansministeriets cirkulære af 7. juni 1977 om  

 fastsættelse af boligbidrag for tjeneste- og lejeboliger ved vurdering.
 Ved cirkulæret, der træder i kraft den 1. juni 1977, ophæves den hidtil  

 gældende særlige regel om vurdering af eenfamiliehuse (villa, parcelhus  

 el.lign.), jfr. afsnit I, ad A, pkt. 2 in fine i økonomi- og  

 budgetministeriets cirkulæreskrivelse af 1. maj 1973 om fastsættelse af  

 boligbidrag for tjeneste- og lejeboliger ved vurdering.
 Eenfamiliehuse vurderes således for fremtiden i overensstemmelse med de  

 for andre boligarter (etagelejlighed, rækkehus, kædehus m.v.) gældende  

 retningslinier.
 Opmærksomheden henledes dog på, at finansministeriet med tjenestemændenes  

 centralorganisationer har indgået en aftale for tjenestemænd, der bebor  

 eenfamiliehuse, om tidsbegrænset maksimering af boligbidragsforhøjelse efter  

 ikrafttræden af vurderingsleje fastsat i overensstemmelse med de hidtil for  

 andre boligarter gældende retningslinier.
Det er for anvendelse af maksimeringsreglerne, hvorom cirkulære snarest  

 vil blive udsendt, forudsat, at vurderingen er foretaget inden den 1. april  

 1978, og det henstilles derfor, at planlagte vurderinger af eenfamiliehuse  

 ikke stilles i bero på modtagelsen af maksimeringscirkulæret.
Først når  

 resultatet af en vurdering i overensstemmelse med nærværende cirkulære  

 foreligger, vil det være muligt at afgøre, om maksimeringsreglerne får  

 betydning for den enkelte tjenestemand, der bebor et enfamiliehus som  

 tjeneste- eller lejebolig.
Cirkulære om fastsættelse af boligbidrag for tjeneste- og lejeboliger ved vurdering Ifølge finansministeriets cirkulære af 27. maj 1977 om  

 tjenesteboligbidrag, § 3, samt finansministeriets cirkulære af 31. maj 1977  

 om boligbidrag for og vedligeholdelse af statens lejeboliger, § 4, kan såvel  

 brugeren af en tjeneste- eller lejebolig som det ministerium eller den  

 institution, hvorunder boligen hører, begære boligbidraget fastsat ved  

 vurdering.
 Såfremt sådan begæring fremsættes, skal vurderingen foretages af en  

 repræsentant for det ministerium eller den institution, hvorunder boligen  

 hører, en repræsentant for den pågældende forhandlingsberettigede  

 organisation samt en med vurdering af fast ejendom særlig sagkyndig, der  

 udpeges af den underret, i hvis jurisdiktion ejendommen er beliggende, jfr.  

 henholdsvis § 3, stk. 4, og § 4, stk. 4, i ovennævnte cirkulærer.
 Efter forhandling med tjenestemændenes centralorganisationer skal  

 finansministeriet - til brug dels for ministerier og institutioner samt  

 brugere af tjeneste- og lejeboliger ved overvejelsen af, om begæring om  

 fastsættelse af boligbidrag ved vurdering skal fremsættes, dels for  

 vurderingsmændene - meddele følgende vejledende retningslinier for  

 vurderingen:
I.
Vurderingsgrundlaget Ifølge henholdsvis § 3, stk. 1 og 2, og § 4, stk. 1 og 2, i cirkulærerne  

 kan vurdering begæres i følgende tilfælde:
A.
Af såvel brugeren som vedkommende ministerium eller institution, når  

 det fastsatte boligbidrag skønnes i væsentlig grad at afvige fra lejen for  

 tilsvarende boliger på stedet.
B.
Af såvel brugeren som vedkommende ministerium eller institution, når  

 boligbidraget ikke skønnes at stå i rimeligt forhold til boligens kvalitet.
C.
Af brugeren, når boligbidraget ikke skønnes at stå i rimeligt forhold  

 til boligens alder.
 ad A.
 1. Vurderingen skal sigte på at fastsætte  

 boligbidraget således, at det bliver i overensstemmelse med boligens reelle  

 lejeværdi under hensyntagen til lejeniveauet for tilsvarende boliger på det  

 private boligmarked det pågældende sted.
 Ved den endelige fastsættelse af boligbidraget skal der ifølge henholdsvis  

 § 3, stk. 3, og § 4, stk. 3, i cirkulærerne dog tages hensyn til den brugeren  

 af en tjenestebolig påhvilende pligt til at bebo tjenesteboligen og til at  

 fraflytte denne ved fratræden aftjenestemandsstillingen og den brugeren af en  

 lejebolig påhvilende pligt til at fraflytte boligen ved fratræden af  

 tjenestemandsstillingen, jfr. afsnit III.
2. Tilsvarende bolig' Ved »tilsvarende bolig« forstås en bolig på det private  

 boligmarked, som er af samme eller tilnærmelsesvis samme størrelse,  

 indretning, udstyr og art som pågældende tjeneste- eller lejebolig.
Boligens størrelse bestemmes af dens areal.
Antallet af værelser er  

 således ikke afgørende.
For tjenesteboliger, hvis størrelse væsentlig overstiger den  

 boligstørrelse, som en tjenestemand i den stilling, hvortil boligen er  

 knyttet, må antages normalt at ville have valgt på det private boligmarked,  

 foretages der under hensyn til den tjenestemanden påhvilende pligt til at  

 bebo tjenesteboligen ved vurderingen et skønsmæssigt nedslag i lejeværdien,  

 således at denne fastsættes ud fra en boligstørrelse, som skønnes passende i  

 almindelighed for en tjenestemand i pågældende stilling.
I så henseende vil  

 de i ministeriet for statens lønnings- og pensionsvæsens cirkulære af 10.  

 juli 1970 om fremgangsmåden ved oprettelse og nedlæggelse af tjenesteboliger  

 fastsatte maksimale størrelsesnormer ved oprettelse af tjenesteboliger være  

 vejledende.
Disse størrelsesnormer er følgende:
+++OPSTILBEG Maksimal boligstørrelse For tjenestemænd i (bruttoetageareal) lønramme 34-40 160 m2 - 20-33 130 m2 - 13-19 110 m2 - 1-12 90 m2 +++OPSTILSLUT Opmærksomheden henledes i denne forbindelse på, at de i cirkulærerne om  

 tjenestebolig- og lejeboligbidrag af henholdsvis 27. maj 1977 og 31. maj 1977  

 angivne arealstørrelser, der er bestemmende for skemaboligbidragsstørrelsen,  

 er boligens nettoetageareal.
 Foruden boligens størrelse bør også dens indretning tages i betragtning,  

 såfremt denne er af en sådan karakter, at boligens nytteværdi findes at være  

 lavere end for andre boliger af samme størrelse, f.eks. boliger med stort  

 gang- eller korridorareal el.
 lign.
Med hensyn til boligens udstyr må ved sammenligningen med boliger på det  

 private boligmarked lægges hovedvægt på forsyningen med elementære  

 installationer såsom indlagt vand, elektricitet og/ eller gas, afløb for  

 spildevand, opvarmningsform (centralvarme, kakkelovn m.v.) samt toilet- og  

 badeforhold.
Endvidere skal hensyn tages til fællesinstallationer som vaske-  

 og tørrerum, fællesantenner m.v.
Såfremt der i boligen måtte være installeret  

 el-komfur, køleskab eller vaskemaskine, som ikke er anskaffet af boligens  

 bruger, og til hvis forrentning og afskrivning denne ikke betaler, må hensyn  

 også tages hertil.
 For så vidt angår boligens art skal sammenligningen for alle boligtypers  

 vedkommende (etagelejlighed, rækkehus, kædehus, villa, parcelhus m.v.)  

 foretages med udlejningsboliger af samme art på det private boligmarked.
3. På stedet' Vurderingen skal ske ved en sammenligning med huslejeniveauet for en  

 tilsvarende bolig, jfr. pkt. 2, det pågældende sted, d.v.s. den egn eller by  

 eller bydel, hvor tjeneste- eller lejeboligen er beliggende.
 Såfremt der ikke på det sted, hvor tjeneste- eller lejeboligen er  

 beliggende, findes private boliger, hvormed sammenligning direkte kan  

 foretages, eller som uanset forskelligheder kan danne grundlag for  

 vurderingen, må denne foretages ud fra et skøn over boligens lejeværdi under  

 hensyntagen dels til boligens størrelse, indretning, udstyr og art, dels til  

 beliggenheden, herunder afstanden til nærmeste indkøbssteder, læge og  

 tandlæge, skole og andre offentlige institutioner m.v. samt adgangen til  

 offentlige transportmidler.
ad B.
Særlige forhold med hensyn til en tjeneste- eller lejeboligs  

 kvalitet kan selvstændigt bevirke, at boligbidragets størrelse kan begæres  

 fastsat ved vurdering, selv om bidraget, hvis der bortses fra sådanne  

 forhold, skønnes at stå i rimeligt forhold til lejen for tilsvarende boliger  

 på stedet.
 Som eksempler på sådanne særlige forhold kan nævnes dårlig  

 beliggenhedstilstand eller gener på grund af fugt, dårlige lysforhold, støj  

 o.lign. (kælderboliger og boliger beliggende op ad lokaler med støjende  

 aktiviteter) samt ekstraordinært udstyr og andre faciliteter m.v., der går ud  

 over det almindelige for tilsvarende boliger.
 Såfremt der ved en begæring om vurdering henvises til sådanne særlige  

 forhold vedrørende en boligs kvalitet, skal der ved vurderingen tages  

 stilling til, hvorvidt og i bekræftende fald i hvilket omfang der skal tages  

 hensyn til de påpegede særlige forhold, idet vurderingen i øvrigt sker ved  

 sammenligning med lejen for tilsvarende private boliger på stedet i  

 overensstemmelse med det under A anførte.
ad C.
Boligens alder vil i almindelighed ikke give selvstændigt grundlag  

 for ændring af boligbidraget for en tjeneste- eller lejebolig ved vurdering,  

 når bidraget må skønnes at stå i rimeligt forhold til lejen for tilsvarende  

 boliger på stedet og til tjeneste- eller lejeboligens kvalitet.
Kun hvor der  

 er tale om særlig gamle, ikke moderniserede tjeneste- eller lejeboliger, for  

 hvis vedkommende de foretagne forhøjelser af boligbidraget har bevirket, at  

 dette er steget væsentlig mere end lejen for boliger af tilsvarende alder på  

 det private boligmarked, kan der ved vurdering finde en nedsættelse af  

 boligbidraget sted under hensyntagen til den på det private boligmarked  

 konstaterede lejestigning.
II.
Vurderingsmændenes indstilling Vurderingsmændene afgiver til det ministerium eller den institution,  

 hvorunder boligen hører, en redegørelse for den foretagne vurdering,  

 indeholdende oplysning om de faktorer, hvortil hensyn er taget, samt en  

 begrundet indstilling om boligens lejeværdi.
Såfremt der foreligger en enig indstilling om lejeværdien fra de 3  

 vurderingmænd, skal denne lægges til grund ved den endelige fastsættelse af  

 boligbidraget, jfr. afsnit III.
I tilfælde af uenighed mellem  

 vurderingsmændene om lejeværdien lægges indstillingen fra den med vurdering  

 af fast ejendom særlig sagkyndige vurderingsmand til grund.
III.
Den endelige fastsættelse af boligbidraget Ifølge § 3, stk. 3, i cirkulæret om tjenesteboligbidrag skal der tages  

 hensyn til den tjenestemanden påhvilende pligt til at bebo tjenesteboligen og  

 til at fraflytte denne ved fratræden af den stilling, hvortil boligen er  

 knyttet.
Ifølge § 4, stk. 3, i cirkulæret om boligbidrag for og  

 vedligeholdelse af statens lejeboliger skal der ved vurderingen tages hensyn  

 til den tjenestemanden påhvilende fraflytningspligt.
 Under hensyn hertil sker den endelige fastsættelse af boligbidraget for en  

 tjeneste- eller lejebolig derved, at der foretages et nedslag efter følgende  

 retningslinier i den lejeværdi, der er fastsat ved vurdering foretaget i  

 overensstemmelse med det under afsnittene I og II anførte:
For tjenesteboliger (beboelsespligt og fraflytningspligt) fastsættes  

 boligbidraget til 70 pct. af lejeværdien efter vurdering.
For lejeboliger  

 (fraflytningspligt) fastsættes boligbidraget til 90 pct. af lejeværdien efter  

 vurdering.
Nedslaget skal foretages af det ministerium eller den institution,  

 hvorunder boligen hører.
Boligbidraget afrundes således, at det er deleligt  

 med 12.
 IV.
Omfanget af vurderingerne.
Vedkommende ministerium eller institution kan  

 begære såvel bidraget for en enkelt tjeneste- eller lejebolig som bidragene  

 for flere eller samtlige de under ministeriet eller institutionen hørende  

 boliger fastsat ved vurdering.
Begæres boligbidragene for flere boliger  

 fastsat ved vurdering, skal der dog foretages en selvstændig vurdering af  

 hver enkelt bolig.
V.
Efterfølgende regulering af boligbidrag, der er fastsat ved vurdering.
Boligbidrag, der er fastsat ved vurdering, skal reguleres i forbindelse  

 med efterfølgende generelle ændringer af de i boligbidragscirkulærernes  

 lejesatsskemaer fastsatte boligbidrag.
Regulering sker med samme  

 gennemsnitlige procent som den, hvormed de almindelige boligbidrag reguleres,  

 jfr. henholdsvis § 4 og § 4 a i cirkulærerne.
 En sådan regulering kan først finde sted, når der er forløbet 1 år eller  

 derover mellem vurderingsfastsættelsen og det tidspunkt, fra hvilket der sker  

 en generel regulering af boligbidragene.
 VI.
 Ved enhver vurdering af en tjeneste- eller lejebolig udleveres der af det  

 ministerium eller den institution, hvorunder boligen hører, et eksemplar af  

 denne vejledning til hver af vurderingsmændene.
 VII.
 Ministerierne anmodes om i alle tilfælde, hvor boligbidraget for en  

 tjeneste- eller lejebolig er fastsat efter vurdering, at give  

 finansministeriet underretning om størrelsen af såvel det efter vurderingen  

 fastsatte som det tidligere opkrævede bidrag.
 VIII.
 Bestemmelserne i dette cirkulære har virkning fra 1. juni 1977.
 Fra samme tidspunkt ophæves økonomi- og budgetministeriets  

 cirkulæreskrivelse af 1. maj 1973 om fastsættelse af boligbidrag for  

 tjeneste- og lejeboliger ved vurdering.
Finansministeriet, den 7. juni 1977 P.
M.
V.
E.
B.
Bodil Ethelbergé fm.
