Kendelse fra Pressenævnet i sag nr. 70/2003 [En mand  K] har klaget til Pressenævnet over to artikler bragt  

 i Ekstra Bladets internetavis den 8. juli og 22. august 2003, idet han  

 finder,  

 at god presseskik er tilsidesat.
 Artiklen den 8. juli 2003 havde overskriften   

  

 Plat-ugle vil flyve charter  

  

  og  

 underoverskriften Den falske greve og læge står bag nyt luftkastel i  

 Billund.
 Artiklen var sålydende:
 En af Ekstra Bladets gamle bekendte,  

 platuglen [B] alias den falske greve [R] og mange andre muntre typer, er igen  

 på banen.
 Denne gang står [K], som han i  

 øjeblikket kalder sig, angivelig bag luftkastellet Blue Sky Holliday Co.  

 Ltd., der  

 planlægger charterflyvninger mellem Billund og Thailand til priser, der ikke  

 hidtil er set.
 Det er allerede lykkedes  

 plattenslageren at bilde avisen JydskeVestkysten ind, at han er en kendt  

 erhvervsmand, der har boet i Thailand i 30 år, og at han beskæftiger 2200  

 ansatte på store tunfiskefabrikker og i hotel- og feriebranchen.
LOVLIGT  

 MANGE Platuglen har også over for Billund  

 Lufthavn ladet forstå, at Blue Sky Holliday i samarbejde med flyselskabet  

 Orient Thai Airlines, der har hovedkontor i Bangkok, det første år forventer  

 at  

 flyve 65.000 passagerer fra Billund til Østen.
Den fungerende lufthavnschef,  

  Anders  

  Nielsen, bekræfter over for Ekstra Bladet, at lufthavnen  

 har fået en henvendelse fra Blue Sky Holliday og i givet fald vil åbne  

 lufthavnen for selskabets fly.  

  

 - Det skal vi som offentlig lufthavn gøre.
Vi har i den forbindelse bedt om  

 at  

 få navnet på en kontaktperson hos flyselskabet Orient Thai Airlines, men har  

 ikke fået noget navn.
Jeg tror nu også  for at sige det på jysk   

 at et  

 passagertal på 65.000 er sat lige lovlig højt, siger  

  Anders  

  Nielsen.  


  

 KONGELIG PLAT Før [K] forlagde residensen til  

 Thailand, blev han herhjemme kendt bl.a. for under det falske navn, [R], at  

 have ført sig frem som læge på Århus Kommunehospital og for at have udgivet  

 sig  

 som greve og lejet godset Bjørnehold ved Grenaa.
En affære, der kostede ham  

 et  

 år bag tremmer.
Nu fører han sig frem i Thailand, hvor  

 han praler af kongelige forbindelser.
Hans mor skal være en prinsesse ved  

 navn  

  Emmi  

  Jablon-Jablonowski.
Og platuglens thailandske kone,  

  PintipNuankao, skal være ud af  

 landets kongelige familie.
Og så kalder han sig adm. direktør  

[K], der gennem luftkastellet Blue Sky Holliday Co.
Ltd. fra 3. oktober vil  

 lade fly fra Orient Thai Airlines i Bangkok flyve charterflyvninger fra  

 Billund  

 til Bangkok og Phuket og andre varme steder.
HAR  

 TRAVLT Det ser dog ikke ud til, at fly fra  

 Orient Thai Airlines flåde kommer til Billund.
 - Vi har fået en henvendelse fra Mr.  

[K], siger selskabets direktør,  

  Wichai  

  Watcharanukul, til Ekstra  

 Bladet.
 Direktøren forklarer, at selskabet har  

 forlangt at få et forskud på 50 pct. af flyvningens pris for at foretage den  

 første flyvning.
- Det har vi ikke fået, så der er ikke  

 indgået nogen aftale.
I øvrigt har vi her i efteråret ikke kapacitet til at  

 flyve til Danmark, siger han.
Ekstra Bladet har gentagne gange  

 forsøgt at få en kommentar fra plat-greven, men han har været umulig at  

 træffe. Artiklen var ledsaget af et billede af klager med billedteksten:  

 Platuglen  

[K]  

  

 , der tidligere har optrådt som falsk  

 læge og greve, vil nu flyve charterturister mellem Billund og Thailand.
 Artiklen den 22. august 2003 havde overskriften   

  

 Politi stormer  

 fup-greve  

  

  

  og underoverskriften   

  

 Razzia  

 mod den danske platugle  

[K]  

  

 s hovedkvarter nær  

 Bangkok.
 Artiklen var sålydende:
Turistpolitiet i Bangkok stormede og  

 ransagede i går i fem timer den danske platugle [K]s hovedkvarter House  

 of  

[K] nær Bangkok.
Politiet vil have et overblik over hans aktiviteter,  

 fordi  

 han har åbnet et rejsebureau, Bluesky Holiday, der lokker danskere til  

 Thailand  

 på internetadressen www.worldbluesky.com med fristende tilbud på julerejser,  

 golfrejser og store rundture i Thailand.
Problemet er, at der ikke er meget  

 hold i det, han lover.
FUP-ANSATTE  


  

 Af hjemmesiden fremgår det, at bureauet har 200 ansatte og stribevis af  

 skandinaviske turguider.
Realiteten er, at det består af ham selv, hans  

 thailandske kone samt et par lokale ansatte.
Han opererer endvidere med  

 navngivne, men fiktive ansatte, blandt andet en salgschef  

  H.H.  

  Tromme.
En opringning til [K]s kontor i Bangkok-forstaden  

 Pathumtahnie afslører, at hans telefondame slet ikke kender  

  Tromme.
JydskeVestkysten hoppede dog  

 på limpinden og viderebragte optimistiske udtalelser fra den ikke  

 eksisterende  

 mand om selskabets flyvninger fra Billund.
 Fra hjemmesiden sælger [K] rejser til  

 et af Thailands mest berømte femstjernede hoteller, Sofitel i Hua Hin.  

 Vi  

 kender ham slet ikke, og vi har bedt ham tage alle referencer til vores hotel  

 af sin hjemmeside, siger Hoteldirektør  

  Marc  

  Cherrier.
BONDEFANGET  


  

 I Danmark sidder  

  Inge og  

  Hans  

  Aage  

  Uttrup  

 i Vojens med en forsmag på, hvordan det er at rejse ud i det blå med Bluesky  

 Holiday.
De bestilte en rejse i februar, men den aflyste [K] senere med  

 SARS-epidemien som begrundelse.
Men de 14.200 kroner for rejsen har [K]  

 beholdt.
ET  

 ÅRS FÆNGSEL [K] er tidligere straffet for at  

 optræde som falsk læge og for at spille falsk greve på Djursland, en  

 oplevelse  

 der kom til at koste de godtroende lokale handlende klækkelige tab, og [K] et  

 år i fængsel.
Han har også drevet en tvivlsom hjælpeorganisation, Pinmo, for  

 børn i Thailand.
Den lurede hæderkronede danske fonde for velvoksne beløb.
Rejsebranchen ser med bange anelser,  

 at [K]s luftkasteller vokser, for hans fupnumre kan skade branchen og  

 Thailands  

 renomme som et godt rejseland.
Ingen har brug for en mand i rejsebranchen,  

 der  

 offentligt har udtalt, at danskerne er så nemme at snyde.
Ekstra Bladet har forsøgt at få [K]s  

 kommentar, men samtalen blev afbrudt. Artiklen var ledsaget af et billede af klager med teksten:   

[K]  

  

 var chokeret og stærkt rystet under  

 ransagningen, fortæller  

  Pongsak  

  Suwan  

  Nase fra Turistpolitiet.
 Klageren har i forhold til artiklen den 8. juli 2003 anført, at  

 den er fyldt med tåbelige påstande, som der ikke har hold i virkeligheden.  

 Klager har således ikke talt med JydskeVestkystens journalist, idet alle  

 presseopgaver er lagt ud til informationsdirektøren i klagers selskab.
Klageren har endvidere anført, at klagers selskabs flyvninger  

 mellem Billund og Bangkok ikke er luftkasteller som oplyst af bladet.
Klagers  

 selskabs advokater har oplyst, at Thai Orient Airways endnu ikke har afgjort,  

 om man kan flyve for selskabet.
At klagers selskab skal betale 50% forud, kan  

 ikke blive aktuelt, før selskabet underskriver en kontrakt, som selskabets  

 jurister står inde for.
Klagers selskab har allerede truffet aftale med et  

 andet selskab om transport på ruten  som altså kommer i gang som  

 planlagt   

 såfremt Orient Thai Airways ikke kan opnå en tilladelse fra de thailandske  

 myndigheder.
Som dokumentation for, at klager har en virksomhed i Thailand,  

 har  

 han henvist til en erklæring af 9. juli 2003 fra advokat  

  T.  

  Tootsi i Bangkok.
Klageren har yderligere anført, at hverken han eller hans  

 household er nogensinde blevet kontaktet af bladets journalist for en  

 udtalelse.
Dermed ikke sagt, at han ville udtale sig, såfremt han modtog  

 tilbudet.
Klageren har i forhold til artiklen den 22. august 2003 anført,  

 at bladet på ny påstår, at han ikke har et firma, og at han snyder en masse  

 mennesker på stribe.
Klager har endvidere afvist bladets påstand om, at hans  

 selskab ikke har nogen samarbejdsaftale med Hotel Sofitel i Hua Hin.
Klager  

 har  

 henvist til samarbejdsaftale af 1. juli 2003.
Bladet har anført, at artiklen den 8. juli 2003 i enhver  

 henseende opfylder reglerne for god presseskik.
Klagers betragtninger må  

 opfattes som et forsøg på at opnå et genmæle.
Bladet har imidlertid ikke  

 modtaget noget forslag til et sådant.
 Bladet har videre anført, at netavisen for begge artiklers  

 vedkommende ikke har indeholdt andet end resumeer af, hvad der har været  

 bragt  

 i den trykte udgave.
Bladet har yderligere anført, at der aldrig er blevet trykt en  

 artikel om klager, uden at oplysningerne er søgt forelagt for ham.
Det har  

 imidlertid ikke været nemt at få ham i tale, idet han ofte afbryder  

 samtalerne,  

 så snart bladets medarbejdere ringer.
Klager har senest i en fax af 4.  

 september 2003 til Ekstra Bladets chefredaktør,  

  Bent  

  Falbert,  

 meddelt, at en navngiven journalist og Ekstra Bladet ikke i fremtiden vil  

 kunne  

 kontakte ham, og at han kun ønsker at stå i forbindelse med Ekstra Bladet via  

 Pressenævnet eller Københavns Politi.
 I sagens behandling har følgende nævnsmedlemmer deltaget: Niels  

 Grubbe, Finn Rowold, Tage Clausen og Ole Askvig.
 Pressenævnet udtaler:
 Pressenævnet kan på baggrund af parternes modstridende  

 forklaringer ikke afgøre, om det er rigtigt eller forkert, at en medarbejder  

 i  

 rejsebureauet har talt med en journalist ved dagbladet JydskeVestkysten, som  

 nævnt i artiklen den 8. juli 2003. Det samme gælder spørgsmålet, om der er et  

 samarbejde mellem rejsebureauet og Hotel Sofitel i Hua Hin, og om klager har  

 snydt mange mennesker som nævnt i artiklen den 22. august 2003.
I artiklerne den 8. juli og 22. august 2003 fremkom bladet med  

 sin vurdering af, om det er troværdigt, at rejsebureauet vil gennemføre  

 charterflyvninger mellem Billund og Thailand.
Denne vurdering byggede på  

 udsagn  

 fra Billund Lufthavns lufthavnschef, Orient Thai Airlines direktør og en  

 hoteldirektør.
Nævnet finder ikke grundlag for at udtale kritik heraf.
Nævnet finder, at oplysningerne om klagers rejsebureau er af en  

 sådan karakter, at de burde være efterprøvet ved at blive forelagt for  

 klager,  

 inden de blev offentliggjort.
Nævnet kan på baggrund af parternes  

 modstridende  

 forklaringer ikke afgøre, om bladet har forsøgt at forelægge oplysningerne  

 for  

 klager, og nævnet finder herefter ikke grundlag for at udtale kritik på dette  

 punkt.
 Afsagt den 22. oktober 2003.
