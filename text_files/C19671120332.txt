Efter anmodning fra landbrugsministeriet var der i en sag rejst tiltale  

 mod en mejeriejer for uforsvarlig regnskabsføring og ikke kvalitetsmæssig  

 smørproduktion med påstand om en bøde på ikke under 4.000 kr.
Ved dommen  

 idømtes tiltalte en bøde på 2.000 kr.
Inden landbrugsministeriet var blevet  

 underrettet om dommen og uden forelæggelse for statsadvokaten, afkrævede  

 politimesteren domfældte bøder.
Da spørgsmålet om anke blev rejst af  

 landbrugsministeriet, var fristen for omgørelse af den i afkrævningen  

 liggende acquiescens udløbet, jfr. retsplejelovens § 826 (nu § 749) - jfr.
U  

 59.640 - og der var herefter ingen mulighed for anke.
I denne anledning skal jeg henlede opmærksomheden på forskriften i RM 23  

 .2 om, at der snarest muligt efter afslutningen af en sag, der er rejst på  

 foranledning af en særmyndighed, skal gives vedkommende myndighed  

 underretning om udfaldet, således at vedkommende myndighed får lejlighed til  

 at tage stilling til spørgsmålet om anke.
Som følge heraf bør der i reglen  

 ikke ske fuldbyrdelse eller på anden måde meddeles acquiescens inden  

 ankefristens udløb - i sager, der kun kan ankes med justitsministeriets  

 tilladelse, ikke inden vedkommende særlige myndighed har haft rimelig tid til  

 at tage stilling til ankespørgsmålet.
Er der væsentlig uoverensstemmelse  

 mellem afgørelsen og den af anklagemyndigheden efter opfordring af en særlig  

 myndighed nedlagte påstand, kan der være anledning til at overveje at anke ex  

 tuto og i sager, der kun kan ankes med justitsministeriets tilladelse, at  

 vente med fuldbyrdelsen eller anden form for acquiescens, indtil vedkommende  

 særlige myndighed har taget stilling til ankespørgsmålet.
