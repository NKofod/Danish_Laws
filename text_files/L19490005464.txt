 Under den 12. maj 1949 er der i Warszawa blevet undertegnet følgende  

  protokol angående danske interesser og ejendom i Polen:
 Oversættelse.
PROTOKOL NR.1 angående danske interesser og ejendom i Polen.
 Repræsentanter for den danske regering og for Polens finansminister har  

 mødtes i Warszawa fra den 18.november til den 16.december 1948 og er, efter  

 at have undersøgt det foreliggende spørgsmål, blevet enige om følgende:
 Art. 1.
 Den polske regering bekræfter sin forpligtelse til at erlægge betalingen  

 af renter og al førkrigsgæld, som er stiftet af den polske stat og polske  

 statsforetagender overfor fysiske eller juridiske danske personer, og til i  

 overensstemmelse med polsk lovgivning at yde erstatning til de danske  

 interesserede, hvis interesser indenfor Polens nuværende grænser er blevet  

 berørt af loven om nationalisering af 3.januar 1946. Den polske regering  

 bekræfter ligeledes alle gældende garantier, som er stillet af den polske  

 stat for polske kommunale myndigheder.
 Art. 2.
 Til fysiske og juridiske danske personer som er ejere af virksomheder, der  

 er nationaliserede i henhold til art.3 i loven af 3. januar 1946 eller  

 parthavere i sådanne virksomheder, skal der ydes en erstatning i  

 overensstemmelse med principperne i nævnte lovs art.7.
De samme principper for erstatning skal anvendes på danske interesser i  

 virksomheder, der er nationaliserede i henhold til art.2 i loven af 3.januar  

 1946, såfremt disse virksomheders hjemsted ifølge loven eller en ganske  

 overvejende del af deres aktiver befinder sig i Polen eller 90 % af deres  

 kapital tilhører statsborgere i de forenede nationer.
Dog ydes ingen  

 erstatning for virksomheder, der er nationaliserede i henhold til art.2 i  

 ovennævnte lov af 3.januar 1946, og som efter den 30.januar 1933 hovedsagelig  

 har beskæftiget sig med fremstilling af våben, ammunition eller  

 krigsmateriel, medmindre foretagendets anvendelse til den omhandlede  

 produktion har været ensidigt fremkaldt af de tyske myndigheder.
 Art. 3.
 Danske fysiske og juridiske personers fordringer mod virksomheder, der er  

 nationaliserede i henhold til art 3 i loven af 3.januar 1946, skal ved  

 afregningen af den erstatning, der udbetales ejerne af nævnte virksomheder,  

 nyde samme prioritet, som i overensstemmelse med fordringshavernes  

 kontraktmæssige rettigheder tilkommer der ifølge polsk lovgivning.
 I de tilfælde hvor ovennævnte danske interesseredes krav er rettet mod  

 virksomheder, der er nationaliserede i henhold til art.2 i loven af 3.januar  

 1946, vil erstatningen blive ydet, såfremt disse virksomheders hjemsted  

 ifølge loven eller en ganske overvejende del af deres aktiver befinder sig i  

 Polen, eller 90 % af deres kapital tilhører statsborgere i de forenede  

 nationer, og de nævnte krav er sikrede ved i dette øjemed udstedte  

 obligationer eller ved indskrevne panterettigheder eller direkte kunne  

 eksekveres i de formuegoder, der befinder sig i Polen.
Erstatningen for de i foranstående stykke nævnte krav vil ikke kunne  

 overstige det beløb, som ville være blevet udbetalt fordringshaverne i  

 tilfælde af, at erstatningen for den nationaliserede virksomhed var blevet  

 udbetalt til ejeren af den pågældende virksomhed.
Denne erstatning skal  

 betales direkte til de danske interesserede.
 Art. 4.
 Hvis danske fysiske eller juridiske personer først efter den 1.september  

 1939 er blevet ejere af, parthavere eller fordringshavere i nationaliserede  

 virksomheder, skal ovennævnte erstatning kun ydes dem, såfremt de personer,  

 som var ejere, parthavere eller fordringshavere efter denne dato og indtil  

 datoen for virksomhedens erhvervelse, ville have haft ret til erstatning.
 Art. 5.
 Der hersker enighed om, at nationaliseringen i overensstemmelse med loven  

 af 3.januar 1946 kun angår de pågældende værdier og ikke på nogen måde  

 berører selve de juridiske personer, hvem disse virksomheder tilhører.
 Alligevel vil den polske regering være villig til med de danske  

 interesserede, der er berørt af loven af 3.januar 1946, at indlede drøftelser  

 angående direkte ordning af erstatningen.
 Art. 6.
 Ved anvendelsen af lovens forskrifter angående nationaliseringerne på  

 industrielle ejendomsrettigheder, såsom patenter, licenser, firma- og  

 varemærker og mønstre, vil den polske regering overholde de på dette område  

 gældende internationale konventioner, som Polen har underskrevet.
 Art. 7.
 For at lette de danske interesserede gennemførelsen af alle nødvendige  

 skridt til sikring af deres rettigheder og interesser med hensyn til  

 nationaliserede virksomheder går den polske regering ind på at tillade disse  

 interesserede følgende:
 Anmeldelserne af rettigheder og interesser skal dog være ledsaget af  

 dokumenter, der angiver størrelsesbeløb, tilblivelsesdato og erhvervelsesmåde  

 for nævnte rettigheder og interesser.
 Art. 8.
 Fast ejendom og løsøre, som befinder sig under de polske myndigheders  

 administration i henhold til dekret af 8.marts 1946, og som ikke falder ind  

 under de i art.1 omtalte polske bestemmelser, vil på begæring uden ophold  

 blive tilbagegivet de danske ejere.
 I de tilfælde hvor de danske interesserede kun har part i værdier, som  

 iøvrigt betragtes som tyske, vil denne part ligeledes blive tilbagegivet.
 For at lette fremgangsmåden ved reprivatiseringen af nævnte værdier vil  

 den polske regering samtykke i, at den danske ejer eller parthaver enten  

 direkte eller gennem det danske gesandtskab i Warszawa til vedkommende  

 likvidationskomitee indgiver anmodning om reprivatisering i overensstemmelse  

 med reglerne i kapitel III i dekretet af 8.marts 1946 om forladt og tidligere  

 tysk ejendom.
 I tilfælde af at det skulle blive unødvendigt for de danske interesserede  

 at godtgøre deres ret til ovennævnte værdier, bør de enten personligt eller  

 ved en med fuldmagt forsynet repræsentant rette henvendelse til retten i  

 overensstemmelse med polsk lovgivning.
 Afviklingen af eksisterende panterettigheder i tidligere tysk fast  

 ejendom, som er beliggende inden for Polens nuværende grænser, bortset fra  

 fast ejendom hørende til nationaliserede virksomheder, vil blive gjort til  

 genstand for forhandlinger mellem de to regeringer i overensstemmelse med de  

 principper, der vil blive fastlagt i fredstraktaten med Tyskland.
 Art. 9.
 Danske fysiske eller juridiske personer skal nyde behandling som  

 mestbegunstiget ned hensyn til de i denne protokol omhandlede interesser og  

 ejendom.
 Art. 10.
 Der skal nedsættes en blandet dansk-polsk kommission, bestående af en  

 repræsentant fra hver af de to landes regeringer.
 Den skal have til opgave af nå til en løsning i hvert enkelt tilfælde, at  

 drøfte de spørgsmål, som måtte opstå i forbindelse med fastsættelsen af  

 erstatninger, der tilkommer de danske interesserede såvel som spørgsmål, der  

 iøvrigt berører danske interesser og ejendom i Polen, herunder hvorvidt de  

 danske interesserede eventuelt kan betragtes som trængende.
 Art. 11.
 Erstatningerne til danske ejere og parthavere i henhold til art.7 i loven  

 af 3.januar 1946 skal fastsættes således, at de bliver adækvate, og skal  

 betales effektivt.
 Erstatningerne til de øvrige danske interesserede, som berøres af loven af  

 3.januar 1946, skal fastsættes og betales efter samme principper.
 Hvis den danske regering ikke finder en af de polske myndigheder fastsat  

 erstatning adækvat, skal sagen gøres til genstand for forhandlinger mellem de  

 to landes regeringer, der vil søge at nå til en for begge parter  

 tilfredsstillende ordning.
 Hvis der ikke opnås enighed mellem regeringerne, skal spørgsmålet på  

 anmodning af en af regeringerne indbringes for en kommission, som skal bestå  

 af en delegeret fra hver af de to regeringer og af et tredie medlem, der  

 vælges af de to delegerede og ikke må være statsborger i nogen af de to  

 lande.
 Art. 12.
 Forhandlingerne mellem den danske regering og den polske finansminister om  

 betalinger og overførsler af de i nærværende protokol omhandlede skyldige  

 beløb og af de erstatninger, som er fastsat i henhold til samme protokol,  

 skal påbegyndes i midten af året 1950, medmindre nævnte betalinger og  

 overførsler i særlige tilfælde finder sted inden for rammerne af særaftaler  

 mellem de danske interesserede og de polske myndigheder.
 Samtidig med de nævnte forhandlinger skal der indledes drøftelse om  

 overførslen af de danske tilgodehavender, som er opstået før den 1.september  

 1939, og som ikke falder ind under foranstående bestemmelser.
 Den polske regering erklærer imidlertid, at den med ganske særlig velvilje  

 vil undersøge mulighederne for overførsel af gæld og erstatninger til særlig  

 trængende danske.
 Art. 13.
 I betragtning af karakteren af den hjælpekredit, som blev skabt efter  

 verdenskrigen, og som havde til formål at hjælpe nydannede og krigshærgede  

 stater, og i betragtning af, at Polen påny er blevet ødelagt ved den sidste  

 verdenskrig, og endelig i betragtning af de samtlige økonomiske forbindelser  

 mellem de to lande går den danske regering ind på, som foreslået af den  

 polske regering, at annullere det restbeløb af nævnte gæld, der ikke er  

 betalt af den polske part, og som andrager danske kroner 110 725 (et hundrede  

 og ti tusinde syv hundrede og femogtyve).
 Art. 14.
 Nærværende protokol træder i kraft ved undertegnelsen.
 Underskrevet i to eksemplarer i Warszawa den 12.maj 1949.
For den danske regering den danske gesandt i Warszawa (sign.) Wilhelm Eickhoff.
For Polens Finansminister Understatssekretær (sign.) Dr.
L.Kurowski Oversættelse.
 Warszawa, den 12.maj 1949.
Herr formand, Jeg har den ære at anerkende modtagelsen af Deres brev af dags dato, der  

 lyder som følger:
 »Efter at have undersøgt de af den danske delegation under vore  

 forhandlinger rejste spørgsmål og særlig spørgsmålene om forskellige ubetalte  

 gældsposter, har jeg den ære at meddele Dem følgende:
 1. Betaling af renter og afdrag på indenlandske  

 statslånsobligationer, herunder obligationerne fra jernbanekonverteringslånet  

 af 1933, har været suspenderet fra krigens første dag og er endnu ikke blevet  

 genoptaget.
Principperne og systemet for afviklingen af disse obligationer er endnu  

 ikke fastsat, men det tilsikres danske indehavere af nævnte obligationer, at  

 de ikke vil blive behandlet på en mindre gunstig måde end dem, der nyder  

 mestbegunstigelsesbehandling.
Dog skal ejere af obligationer fra  

 jernbanekonverteringslånet af 1933 bevise, at nævnte obligationer ikke efter  

 den 31.august 1939 har været sådanne fysiske eller juridiske personer i  

 hænde, som anses for statsborgere i fjendtlige lande, således at deres  

 ejendom skulle have været konfiskeret ifølge polsk lovgivning.
 2. Ligeledes tilsikres der danske indehavere af  

 obligationer i stabiliseringslånet, at de ikke vil blive behandlet på en  

 mindre gunstig måde end alle andre indehavere af obligationer af den samme  

 emission (tranche), der nyder mestbegunstigelsesbehandling.
 3. Da likvidering af kreditinstitutterne er blevet  

 fastsat ved dekreterne af 25. oktober 1948 (Lovtidende nr. 52, pos.410 og  

 411), vil afviklingen af de af disse institutter udstedte obligationer finde  

 sted i overensstemmelse med forskrifterne i nævnte dekreter.
 I de tilfælde hvor disse gældsposter eller obligationer er sikret ved  

 statsgaranti, og likvidationsmassen er utilstrækkelig til deres indfrielse,  

 forpligter finansministeriet sig til at supplere den manglende dækning i  

 overensstemmelse med forskrifterne i den polske lovgivning.
 4. Afviklingen af krav mod private personer (fysiske  

 eller juridiske) kan som følge af kravenes art ikke være genstand for vore  

 drøftelser, og de danske interesserede må henvende sig direkte til deres  

 debitorer.
 5. Spørgsmålet om en afvikling af de  

 statsobligationer, som er blevet udstedt for vejarbejder udført af selskabet  

 Højgaard & Schultz såvel som dette selskabs øvrige tilgodehavender og  

 interesser i Polen kan ordnes ved direkte forhandlinger mellem nævnte selskab  

 og finansministeriet i overensstemmelse med art.12 i protokol nr.I om danske  

 interesser og ejendom i Polen.
 6. Spørgsmålene om krigsskadeserstatning og  

 afviklingen af tysk gæld, herunder krav der på dagen for nærværende brevs  

 undertegnelse er sikrede ved i tidligere tyske værdier indskrevne  

 panterettigheder, afhænger af de fremtidige fredstraktater med Tyskland og  

 vil kunne blive genstand for fremtidige drøftelser mellem den danske og den  

 polske regering inden for rammerne af de internationale ordninger på dette  

 område.
7. Tilbagegivelse af værdier røvet af tyskerne vil  

 kunne finde sted fra begge sider i overensstemmelse med de forenede nationers  

 erklæring af 5.januar 1943.« Modtag, herr formand, forsikringen om min udmærkede højagtelse.
Formanden for den danske delegation (sign.) E.
Blechingberg.
Herr Stanislaw Sembrat Formand for den polske delegation i Warszawa.
 Oversættelse.
 Warszawa, den 12. maj 1949.
 Herr formand.
 Jeg har den ære at anerkende modtagelsen af Deres brev af dags dato, der  

 lyder som følger:
»I forbindelse med de forhandlinger, som har fundet sted fra den 18.  

 november til den 16. december 1948 om danske interesser og ejendom i Polen,  

 har jeg den ære at meddele Dem, at den danske delegation forbeholder sig det  

 standpunkt, som man har givet udtryk for under nævnte forhandlinger og  

 hvorefter adækvate erstatninger bør sikres danske statsborgere, hvis  

 interesser i Polen er blevet eller vil blive ramt af dekretet af 6. september  

 1944 om agrarreformen og af dekretet af 12. december 1944 om skovreformen  

 eller af andre lignende af de polske myndigheder trufne forholdsregler.  

 Nævnte erstatninger bør derhos ydes effektivt.« På finansministerens vegne har jeg den ære at erklære, at erstatningen for  

 de danske interesser, som er nævnt i Deres ovenanførte brev, vil kunne ordnes  

 i overensstemmelse med den gældende polske lovgivning.
 Modtag, herr formand, forsikringen om min udmærkede højagtelse.
for finansministeren (sign.) Dr.
St.Sembrat.
Herr Einar Blechingberg Formand for den danske delegation i Warszawa.
 Hvilket herved bringes til almindelig kundskab.
 Udenrigministeriet, den 1.december 1949.
 Gustav Rasmussen.
