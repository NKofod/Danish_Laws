Bekendtgørelse om ændring af bekendtgørelse om selvevaluering af overholdelse af kapitel 4 og 4 b i lov om varmeforsyning § 1 I bekendtgørelse nr. 150 af 27. februar 2012 om selvevaluering af overholdelse af kapitel 4 og 4 b i lov om varmeforsyning foretages følgende ændringer:
 1. Bilag 2 affattes som bilag 1 til denne bekendtgørelse.
 2. Bilag 3 affattes som bilag 2 til denne bekendtgørelse.
§ 2 Bekendtgørelsen træder i kraft den 25. september 2012.
Energistyrelsen, den 21. september 2012 Birgitta Jacobsen / Flemming G.
Nielsen Bilag 1 »Bilag 2 Revisionsinstruks for erklæringsafgivelse på og revisionsberetning vedrørende varmeforsyningsvirksomhedens overholdelse af reglerne om priser § 1. Denne revisionsinstruks indeholder krav til revisors undersøgelse i forbindelse med afgivelse af erklæring og revisionsberetning, som nævnt i dette bilags § 2, om varmeforsyningsvirksomhedens overholdelse af reglerne om priser i eller i henhold til lov om varmeforsyning vedrørende de hovedområder nævnt i dette bilags § 4, nr. 1-9. Instruksen beskriver de særlige opgaver, revisor skal udføre som led i afgivelse af erklæring og udarbejdelse af revisionsberetningen.
 § 2. Det er revisors opgave at afgive erklæring, jf. bilag 3, om varmeforsyningsvirksomhedens overholdelse af regler om priser for regnskabsårene 2009 - 2011 eller regnskabsårene 2008/09 - 2010/11, samt yderligere regnskabsår, jf. selvevalueringsbekendtgørelsens § 2, stk. 2, 3 og 5. Reglerne er fastsat i kapitel 4 i lov om varmeforsyning og de regler, der er udstedt i henhold hertil, herunder bekendtgørelse om driftsmæssige afskrivninger, henlæggelser til nyinvesteringer og forrentning af indskudskapital i følge lov om varmeforsyning (afskrivningsbekendtgørelsen) og bekendtgørelse om anmeldelse af priser, omkostningsfordeling og andre betingelser for transport og levering af fjernvarme samt produktionsomkostninger til brug for fastsættelse af prislofter (anmeldelsesbekendtgørelsen). Energitilsynets praksis for afvikling af over- eller underdækning fremgår af vejledning nr. 9297 af 1. juni 2009.
 Stk. 2. Det er endvidere revisors opgave at udarbejde en skriftlig revisionsberetning om varmeforsyningsvirksomhedens overholdelse af prisbestemmelserne.
 § 3. Af revisionsberetningen skal det fremgå, om varmeforsyningsvirksomhedens sædvanlige revisor i overensstemmelse med bekendtgørelsens § 3, stk. 4, samt bilag 4 og 5 i anmeldelsesbekendtgørelsen, har afgivet erklæring på priseftervisninger for regnskabsår, der er påbegyndt den 1. juni 2009 eller senere.
§ 3 a.
Revisor tager ved undersøgelsen i forbindelse med afgivelse af erklæring og revisionsberetning nævnt i dette bilags § 2 udgangspunkt i oplysninger om budgetter, priseftervisninger og regnskaber m.v., som afgivet af varmeforsyningsvirksomheden, herunder oplysninger eller konklusioner fra virksomhedens sædvanlige revisor om virksomhedens priseftervisninger og regnskaber.
Revisor har ikke generelt pligt til at undersøge, om disse oplysninger er korrekte, og har derfor heller ikke ansvar herfor, jf. dog dette bilags § 5 a.
 § 4. Revisor undersøger følgende forhold, som skal indgå i revisionsberetningen:
§ 5. Revisionsberetningen skal for hvert af hovedområderne nævnt i dette bilags § 4 omfatte eventuelle konstaterede fejl og revisors vurdering heraf samt  i tilfælde af, at der er konstateret fejl  en beskrivelse af varmeforsyningsvirksomhedens muligheder for at rette op på forholdene og for at iagttage reglerne fremadrettet.
Revisionsberetningen skal omfatte alle fejl vedrørende hovedområderne, også fejl, der ikke er så væsentlige, at revisor i erklæringen finder anledning til at tage forbehold for, om reglerne om priser i eller i henhold til lov om varmeforsyning i al væsentlighed er overholdt.
§ 5 a.
Såfremt revisors undersøgelse viser forhold, som giver revisor grundlag for at antage, at de oplysninger nævnt i dette bilags § 3 a ikke er korrekte, skal dette fremgå af revisionsberetningen.
Har revisor begrundet mistanke om, at der er fejl i regnskabsgrundlaget, skal revisoren, i det omfang, det er nødvendigt for at sikre oplysningernes korrekthed, i forbindelse med gennemgang af hovedområderne nævnt i dette bilags § 4 foretage gennemgang af de relevante dele af varmeforsyningsvirksomhedens regnskabsgrundlag for priseftervisningen.
 § 6. Eventuelle forbehold for grundlaget for varmeforsyningsvirksomhedens prisfastsættelse i overensstemmelse med lov om varmeforsyning, afskrivningsbekendtgørelsens og anmeldelsesbekendtgørelsens bestemmelser og begrundelse herfor skal fremgå af revisors erklæring, jf. § 15 i bekendtgørelse om godkendte revisorers erklæringer (erklæringsbekendtgørelsen).
§ 7. Supplerende oplysninger om eventuelle forhold, som revisor påpeger uden at tage forbehold, skal fremgå af revisors erklæring, jf. § 16 i erklæringsbekendtgørelsen.« Bilag 2 »Bilag 3 Revision - Standarderklæring Erklæring afgivet af uafhængig revisor vedrørende varmeforsyningsvirksomhedens overholdelse af regler i eller i henhold til kapitel 4 i lov om varmeforsyning, jf. selvevalueringsbekendtgørelsens § 2, stk. 4 Til varmeforsyningsvirksomhedens ledelse og Energitilsynet Vedr. varmeforsyningsvirksomheden Vi har gennemgået varmeforsyningsvirksomhedens regnskabsoplysninger til eftervisning af fastsættelsen af tariffer (priseftervisning), samt budgetter og andre oplysninger, der er grundlag for fastsættelsen af tariffer, omkostningsfordeling og andre betingelser, herunder investerings- og henlæggelsesplan (for så vidt der foretages henlæggelser), jf. anmeldelsesbekendtgørelsen § 2, stk. 2, for regnskabsårene: __________________ (jf. selvevalueringsbekendtgørelsens § 2, stk. 2, 3 og 5), samt foretaget kontrol af, om over-/underdækning, der ultimo sidstnævnte regnskabsår udgjorde _____________kr., er opgjort i overensstemmelse med lov om varmeforsyning.
 Varmeforsyningsvirksomhedensledelse har ansvaret for at udarbejde de i anmeldelsesbekendtgørelsens § 2, stk. 2, anførte oplysninger samt for at udarbejde selvevaluering.
 Vores ansvar er på grundlag af det udførte arbejde at udtrykke en konklusion om, hvorvidt varmeforsyningsvirksomhedens regnskabspraksis samt foretagelse af anmeldelser, opgørelser og indregning af over-/underdækninger, afskrivninger, henlæggelser, eventuel værdipapirbeholdning, indskudskapital, eventuel indregning af skattebeløb og afstemning til ekstern årsrapport, jf. § 4, nr. 1-9, i selvevalueringsbekendtgørelsens bilag 2, er i overensstemmelse med reglerne om priser i kapitel 4 i lov om varmeforsyning og de regler, der er udstedt i henhold hertil.
Den udførte undersøgelse Vi har udført vores undersøgelse i overensstemmelse med den internationale standard om andre erklæringsopgaver med sikkerhed, yderligere krav ifølge dansk revisorlovgivning og efter revisionsinstruksen i bilag 2 til selvevalueringsbekendtgørelsen.
Disse standarder kræver, at vi tilrettelægger og udfører vores undersøgelse med henblik på at opnå høj grad af sikkerhed for, at varmeforsyningsvirksomheden for de år, gennemgangen omfatter, for så vidt angår hovedområderne nævnt i selvevalueringsbekendtgørelsens bilag 2 har overholdt kapitel 4 i lov om varmeforsyning og regler udstedt i henhold hertil.
Som beskrevet i revisionsinstruksen i selvevalueringsbekendtgørelsens bilag 2, tager revisor ved undersøgelsen udgangspunkt i oplysninger om budgetter, priseftervisninger og regnskaber m.v., som afgivet af varmeforsyningsvirksomheden, herunder oplysninger eller konklusioner fra virksomhedens sædvanlige revisor om virksomhedens priseftervisninger og regnskaber.
Vores undersøgelse har fokuseret på hovedområderne i revisionsinstruksen og konverteringen af regnskabsgrundlaget til en priseftervisning i overensstemmelse med lov om varmeforsyning.
 Som led i vores undersøgelse har vi gennemgået de særlige forhold nævnt i § 4, nr. 1-9, i selvevalueringsbekendtgørelsens bilag 2.
 Det er vores opfattelse, at den udførte undersøgelse giver tilstrækkeligt grundlag for vores konklusion.
Eventuelle forbehold Konklusion
1) Det er vores opfattelse, at ____________________________________ (indsæt varmeforsyningsvirksomhedens navn) regnskabspraksis samt foretagelse af anmeldelser, opgørelser og indregning af over-/underdækninger, afskrivninger, henlæggelser, eventuel værdipapirbeholdning, indskudskapital, eventuel indregning af skattebeløb og afstemning til ekstern årsrapport, jf. § 4, nr. 1-9, i selvevalueringsbekendtgørelsens bilag 2, for årene ______________________ (indsæt regnskabsårene) [i al væsentlighed er i overensstemmelse med regler om priser i kapitel 4 i lov om varmeforsyning og de regler, der er udstedt i henhold hertil]. 2) Eventuelle supplerende oplysninger Erklæringens formål Erklæringen afgives alene til brug for varmeforsyningsvirksomhedens ledelse og Energitilsynets tilsyn i henhold til lov om varmeforsyning.
Erklæringen kan være uegnet til andre formål.
 Denne erklæring er udfyldt af:
