(Til alle lærerseminarier) I henhold til bekendtgørelse nr. 474 af 26. august 1982 § 38, stk. 3,  

 fastsættes følgende regler:
 Fra undervisningens begyndelse udarbejder den studerende løbende en  

 studiejournal, som er repræsentativ for indholdet i det pædagogiske speciales  

 obligatoriske del.
 En gruppe af studerende på 2-4 kan i fællesskab udarbejde studiejournalen.
 Den studerende fremlægger med udgangspunkt i denne studiejournal forslag  

 til opgaveformulering senest 2 uger før opgaven afleveres.  

 Opgaveformuleringen godkendes og afleveringstidspunktet fastsættes af  

 hovedlæreren for det enkelte hold, jfr. § 11, stk. 3.
På grundlag af studiejournalen og opgaveformuleringen udarbejder den  

 studerende en skriftlig opgave.
Ved fremlæggelsen skal denne kunne sættes i  

 forhold til de grundlæggende læreropgaver, der er beskrevet i indholdet for  

 specialets obligatoriske del.
Såfremt et flertal af de implicerede lærere fra seminariet og  

 øvelsesskolen er enige om, at opgaven kan godkendes, fastsætter rektor  

 tidspunktet for den mundtlige fremlæggelse.
Denne fremlæggelse skal foregå  

 inden for det til obligatorisk speciale afsatte timetal.
I fremlæggelsen, der former sig som en samtale, deltager de implicerede  

 lærere.
Lærergruppens vurdering, der foretages alene på grundlag af samtalen,  

 udtrykkes som bestået/ikke-bestået.
Bedømmelsen er individuel.
For den studerende, som får vurderingen ikke bestået, afholdes en prøve  

 under medvirken af en beskikket censor.
Denne prøve kan tidligst finde sted 2  

 måneder efter fremlæggelsen og senest 1. september i 7. semester.
Tidspunktet  

 for prøven fastsættes af rektor, efter at indberetning til direktoratet har  

 fundet sted, og censor er beskikket.
 P.d.v.
