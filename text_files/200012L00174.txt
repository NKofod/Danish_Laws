Fremsat den 28. februar 2001 af  

 trafikministeren (Jacob Buksti) Forslag til Lov om ændring af  

 færdselsloven (Afgørelse om pålæggelse af standsnings-  

 og parkeringsafgift) § 1 I færdselsloven, jf. lovbekendtgørelse nr. 726 af 26. juli  

 2000, som ændret ved lov nr. 1316 af 20. december 2000 og lov nr. 1318  

 af 20. december 2000, foretages følgende ændringer:
 1. I § 121, stk. 2, 1. pkt., indsættes efter  

 »myndighed« : »og er ikke omfattet af forvaltningslovens § 19«.
§ 2 Loven træder i kraft den 1. maj 2001.
Bemærkninger til lovforslaget Almindelige bemærkninger 1. Indledning Ved forslaget ændres færdselsloven,  

 således at standsnings- og parkeringsafgifter undtages fra  

 forvaltningslovens bestemmelser om partshøring.
Kommunerne og politiet har i deres hidtidige praksis i  

 forbindelse med pålæggelse af disse afgifter ikke foretaget  

 partshøring.
Kommunerne og politiet har derimod realitetsbehandlet de  

 indsigelser, som de har modtaget.
Folketingets Ombudsmand har imidlertid i forbindelse med  

 behandlingen af en konkret klage henledt opmærksomheden på, at  

 pålæggelse af en standsnings- eller parkeringsafgift er en  

 afgørelse efter forvaltningsloven.
Derfor skal der efter de  

 gældende regler foretages partshøring, inden der træffes  

 afgørelse om pålæggelse af en afgift.
 Lovforslaget indebærer, at den eksisterende praksis  

 for pålæggelse af standsnings- og parkeringsafgifter  

 videreføres.
2. Gældende ret a)	Færdselsloven.
 Færdselslovens bestemmelser om  

 pålæggelse af standsnings- og parkeringsafgifter er begrundet i  

 henholdsvis færdselssikkerhedsmæssige, ordensmæssige,  

 byplanmæssige og betalingsmæssige forhold.
Pålæggelse af standsnings- eller  

 parkeringsafgift er en afgørelse efter forvaltningslovens  

 bestemmelser.
Det betyder bl.a., at der skal foretages partshøring,  

 inden der træffes afgørelse om pålæggelse af en  

 afgift.
 Ifølge færdselslovens § 121  

 pålægges afgiften ved overtrædelse af bestemmelserne om  

 forbud mod standsning eller parkering bl.a. på cykelsti eller fortov, i  

 fodgængerfelt, i vejkryds og på eller ved bakketop, ved  

 overtrædelse af afmærkning eller regler, som fastlægger  

 særlige parkerings- eller standsningsrestriktioner, samt ved  

 overtrædelse af regler om benyttelse af parkometre, parkeringsautomater  

 eller lignende.
Afgiften pålægges ved en skriftlig meddelelse,  

 som anbringes på køretøjet eller overgives til  

 føreren, og afgiften påhviler den, der har foretaget den  

 uretmæssige standsning eller parkering.
Betales afgiften ikke inden den  

 fastsatte frist, hæfter tillige ejeren (brugeren) for betalingen,  

 medmindre det godtgøres, at føreren uberettiget var i  

 besiddelse af køretøjet.
Betales afgiften ikke inden for den  

 fastsatte betalingsfrist, sendes der automatisk en opkrævning til den,  

 der i Centralregistret for Motorkøretøjer står  

 anført som ejer eller bruger af køretøjet.
Afgørelse om pålæggelse af en afgift  

 kan ikke indbringes for højere administrativ myndighed.
Der er  

 imidlertid mulighed for at fremføre indsigelser over for kommunen  

 eller politiet og få sagen genoptaget.
Der henvises herom til afsnit 3  

 nedenfor.
Betales en afgift ikke, vil den kunne inddrives ved  

 udpantning, indeholdelse i løn m.v. samt ved modregning i overskydende  

 skat m.v. hos den pågældende, og der kan indhentes oplysninger  

 hos myndighederne, som er nødvendige for at varetage inddrivelsen.  

 Fogedretten træffer afgørelse om de indsigelser, der måtte  

 blive fremført i forbindelse med udpantning, herunder indsigelser om,  

 at afgiften er pålagt med urette.
Fogedretten vil endvidere efter  

 begæring træffe afgørelse om indsigelser, som skyldneren  

 fremsætter over for inddrivelsesmyndigheden om berettigelsen af et  

 meddelt pålæg om lønindeholdelse eller en  

 gennemført modregning.
Hvis sagen kommer for fogedretten, vil den  

 fornødne bevisførelse ske inden for rammerne af den  

 bevisførelse, der efter retsplejelovens bestemmelser kan ske ved  

 fogedretten.
Det bemærkes, at afgiften udgør 430 kr., og  

 at beløbet ifølge bestemmelsen i lovens § 124 r  

 satsreguleres én gang årligt.
I 2001 udgør afgiften 490  

 kr.
Ifølge § 122 a kan trafikministeren bestemme,  

 at kontrollen med overholdelsen af de bestemmelser, der nævnes i  

 § 121, helt eller delvis overlades til kommunalbestyrelsen, samt at der  

 fastsættes nærmere regler om den kommunale parkeringskontrols  

 virksomhed.
Ved nærmere aftale med Trafikministeriet kan kommunerne  

 overtage parkeringskontrollen.
I bekendtgørelse nr. 830 af 26.  

 november 1998 om kommunal parkeringskontrol er fastsat regler om den  

 kommunale parkeringskontrols virksomhed.
Det fremgår bl.a., at det i  

 visse tilfælde alene er politiet, som kan pålægge afgifter  

 for overtrædelser af færdselslovens bestemmelser om parkerings-  

 og standsningsforbud.
Det bemærkes, at i dag har Københavns og  

 Frederiksberg Kommuner samt omkring 22 andre kommuner overtaget  

 parkeringskontrollen.
I disse kommuner udføres kontrollen  

 således af kontrollører ansat af kommunen.
Kommunerne kan  

 etablere et samarbejde om udførelse af kontrollen.
Selv om en kommune  

 har overtaget kontrollen, har politiet stadig mulighed for også at  

 foretage parkeringskontrol i kommunen.
 b)	Forvaltningsloven.
 Med hensyn til spørgsmålet om  

 partshøring i forhold til pålæggelse af standsnings- og  

 parkeringsafgifter fremgår det af forvaltningslovens § 19,  

 at såfremt en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske omstændigheder, må der ikke træffes  

 afgørelse, før myndigheden har gjort parten bekendt med  

 oplysningerne og givet denne lejlighed til at fremkomme med en udtalelse.  

 Partshøringspligten gælder dog kun, hvis oplysningerne er til  

 ugunst for vedkommende og er af væsentlig betydning for sagens  

 afgørelse.
 Da pålæggelse af en sådan afgift er til  

 ugunst for en trafikant, og da de konstaterede fakta om en overtrædelse  

 er af væsentlig betydning for afgørelsen, betyder det, at der  

 skal foretages partshøring, inden der træffes  

 afgørelse.
 Det bemærkes, at partshøringspligten  

 består, selv om parten kender de pågældende oplysninger.  

 Formålet med bestemmelsen er, at der gives parten mulighed for at  

 kommentere, supplere eller korrigere oplysninger, som den  

 pågældende ikke har tænkt nærmere over, fordi  

 vedkommende ikke har været bekendt med, at oplysningerne indgik i  

 myndighedens beslutningsgrundlag i sagen.
 Partshøringen skal iværksættes, inden  

 myndigheden træffer afgørelse i sagen.
Der består en række undtagelser fra  

 partshøringspligten.
Partshøringspligten gælder bl.a.  

 ikke, såfremt en række nærmere betingelser er opfyldt,  

 f.eks. at det efter oplysningernes karakter og sagens beskaffenhed må  

 anses for ubetænkeligt at træffe afgørelse i sagen  

 på det foreliggende grundlag.
3. Praksis Det bemærkes, at politiet på årsbasis  

 pålægger ca. 115.000 standsnings- eller parkeringsafgifter.  

 Københavns Kommune pålægger årligt ca. 250.000  

 afgifter, mens Frederiksberg Kommune årligt pålægger ca.  

 23.000 afgifter, og Århus Kommune pålægger ca. 23.000  

 afgifter årligt.
For de øvrige kommuner har Kommunernes  

 Landsforening anslået, at der på årsbasis  

 pålægges ca. 72.000 afgifter.
Der er således tale om op  

 imod en halv mio. afgørelser på årsbasis.
I praksis anbringes en giroopkrævning på det  

 køretøj, som er anbragt i strid med bestemmelserne om  

 standsning og parkering.
Opkrævningen indeholder oplysninger om, hvilke  

 bestemmelser der er overtrådt.
Endvidere indeholder opkrævningen  

 en klagevejledning, det vil sige en vejledning om muligheden for at  

 fremføre indsigelser over for kommunen eller politiet.
Selv om  

 opkrævningen måtte bortkomme, er der sket pålæggelse  

 af en afgift.
Samme forhold gør sig gældende, selv om  

 føreren nægter at modtage pålægget.
En afgift kan  

 derimod ikke pålægges efter, at den ulovlige standsning eller  

 parkering er bragt til ophør.
Som tidligere anført er der hidtil ikke foretaget  

 partshøring i forbindelse med pålæggelse af standsnings-  

 og parkeringsafgifter.
Det er utvivlsomt, at den manglende partshøring  

 er historisk betinget.
Afgifterne blev indført i 1971 i stedet for  

 bøder, mens forvaltningsloven først trådte i kraft i  

 1987, det vil sige 16 år efter fastlæggelsen af systemet med  

 pålæggelse af afgifter for overtrædelse af bestemmelser om  

 standsning og parkering.
Trafikministeriet fik imidlertid i sommeren 2000 en  

 henvendelse fra Folketingets Ombudsmand i anledning af en konkret klage over  

 en pålagt parkeringsafgift.
Ombudsmanden anførte i den  

 forbindelse, at pålæggelse af en parkeringsafgift er en  

 afgørelse i forvaltningslovens forstand, at der forud for  

 pålæggelse af en parkeringsafgift skal foretages  

 partshøring efter forvaltningslovens § 19, stk. 1, at   

 partshøringen efter ombudsmandens opfattelse ikke kan undlades med  

 henvisning til undtagelsesbestemmelserne i forvaltningslovens § 19, stk. 2,  

 samt at bemyndigelsesbestemmelsen i forvaltningslovens § 19, stk. 3,  

 ikke er anvendelig.
Efter en drøftelse med de berørte  

 myndigheder oplyste ombudsmanden over for klageren, at myndighederne nu ville  

 overveje, om spørgsmålet om partshøring skulle  

 søges løst ad lovgivningens vej eller rent administrativt.
Ifølge oplysninger fra kommunerne klager mellem 2%  

 og 11% af de personer, som bliver pålagt en afgift, over  

 afgørelsen.
Det er oplyst, at mellem 10% og omkring 30% af  

 indsigelserne fører til omgørelse.
Der foreligger ikke  

 oplysninger fra politiet.
Kommunernes Landsforening (KL), Københavns,  

 Frederiksberg og Århus Kommuner har tidligere tilkendegivet, at  

 ændring af praksis først og fremmest vil betyde udgifter til  

 omlægning af den hidtidige administrationsordning, ligesom det  

 vurderes, at en ordning med en egentlig partshøring vil betyde  

 forøgelse af de administrative udgifter hertil.
Det vurderes, at der  

 vil ske en ikke ubetydelig stigning i klagesagerne, uden at der af den grund  

 vil ske en stigning i de sager, som omgøres, da sagernes  

 afgørelse som udgangspunkt hviler på faktiske umiddelbart  

 konstaterbare oplysninger.
4. Trafikministeriets overvejelser På baggrund af Folketingets Ombudsmands udtalelse  

 har Trafikministeriet nærmere overvejet hensigtsmæssigheden af at  

 undtage standsnings- og parkeringsafgifter fra forvaltningslovens § 19 om  

 partshøring.
I overvejelserne er indgået, at der ved  

 pålæggelse af disse afgifter er tale om et overordentligt stort  

 antal afgørelser (omkring en halv mio.), som er baseret på  

 normalt enkle og umiddelbart konstaterbare fakta.
Hertil kommer, at der er  

 klagemulighed til 1. instans (kommuner og politi), som sikrer muligheden for  

 at få en afgørelse om pålæggelse af en afgift  

 omgjort, hvis den er truffet på et forkert grundlag.
Det er  

 ministeriets opfattelse, at ændring af kommunernes og politiets praksis  

 - ved at gennemføre en egentlig partshøring   ikke er  

 nødvendig for at sikre borgernes retsstilling.
Herudover er det utvivlsomt, at gennemførelse af en  

 egentlig partshøring vil være forbundet med et øget  

 ressourceforbrug og et stort administrativt besvær, idet det vil betyde  

 en omlægning af kommunernes og politiets systemer vedrørende  

 opkrævning af standsnings- og parkeringsafgifter.
Endvidere har  

 kommunerne tilkendegivet, at det efter deres opfattelse også vil betyde  

 en kraftig stigning i antallet af sager, hvori der fremsættes  

 indsigelser, uden at det vil have til følge, at flere sager end hidtil  

 vil blive omgjort.
 Endelig vurderer Trafikministeriet, at indførelse  

 af en egentlig partshøring indebærer en risiko for, at  

 kontrollen nedprioriteres både hos kommunerne og politiet, medmindre  

 der samtidig måtte blive tilført disse funktioner yderligere  

 ressourcer.
 Trafikministeriet finder det på den baggrund  

 hensigtsmæssigt at undtage pålæggelse af standsnings- og  

 parkeringsafgifter for forvaltningslovens § 19 om partshøring.
5. Administrative og økonomiske konsekvenser for stat,  

 amtskommuner og kommuner Forslaget medfører ikke administrative eller  

 økonomiske konsekvenser for staten, kommuner eller amtskommuner, idet  

 forslaget indebærer, at en eksisterende praksis lovfæstes.  

 Såfremt lovforslaget ikke gennemføres, vil det derimod have  

 administrative og økonomiske konsekvenser for det offentlige.
Det kan  

 herom oplyses, at KL samt Københavns og Frederiksberg Kommuner har  

 tilkendegivet, at det er meget vanskeligt på forhånd at  

 opgøre de økonomiske konsekvenser af et forventet øget  

 ressourceforbrug, såfremt lovforslaget ikke gennemføres.
KL har oplyst, at den kommunale parkeringskontrol er et  

 meget nyt område, og at en stor del af de kommuner, der har overtaget  

 opgaven, kun har varetaget denne i mindre end et år.
Det betyder dels,  

 at der skal opbygges nye administrative rutiner, dels at borgerne skal  

 vænne sig til en ofte strengere kontrol med overholdelsen af  

 parkeringsreglerne.
Sidst, men ikke mindst, betyder det, at de indhentede  

 erfaringer med ordningen i kommunalt regi er yderst sparsomme.
Opgaven med  

 varetagelsen af parkeringskontrollen varierer betydeligt fra kommune til  

 kommune, afhængig af byens udformning og den lokale brug af  

 parkeringsbegrænsninger.
KL har tilkendegivet, at erfaringer vedrørende  

 omfanget af klagesager inden for andre områder tilsiger, at der vil ske  

 en stigning i antallet af indsigelser.
Som eksempel nævnes  

 dagrenovationsområdet, hvor Arbejdstilsynets nye krav om adgangsveje  

 til skraldespandens standplads i flere kommuner medførte  

 særdeles mange henvendelser fra borgerne.
I en enkelt kommune reagerede  

 50% af borgerne.
Det er tillige opfattelsen, at overførelsen af  

 kontrollen fra politiet til kommunerne vil kunne medføre en  

 ændret adfærd, det vil sige mindre autoritetstro og dermed flere  

 indsigelser.
Endelig er det opfattelsen, at bilisterne vil opfatte  

 indførelse af en partshøring som en god mulighed for at  

 undgå at betale en afgift, hvis man blot kan argumentere derfor.
Det  

 vil medføre flere indsigelser.
Det er således KL s vurdering at  

 indførelse af partshøring kan frygtes at medføre en  

 tredobling af indsigelserne.
6. Administrative og økonomiske konsekvenser for  

 erhvervslivet Forslaget medfører ikke økonomiske eller  

 administrative konsekvenser for erhvervslivet.
7. Forslagets miljømæssige konsekvenser Forslaget medfører ikke miljømæssige  

 konsekvenser.
8. Forholdet til EU-retten Lovforslaget indeholder ikke EU-retlige aspekter.
9. Hørte organisationer Der er foretaget høring af de i bilag 2  

 nævnte myndigheder og organisationer.
10. Vurdering af konsekvenser af lovforslaget Positive konsekvenser/mindreudgifter Negative konsekvenser/ merudgifter Økonomiske konsekvenser for stat, kommuner og  

 amtskommuner Nej Nej Administrative konsekvenser for stat, kommuner og  

 amtskommuner Nej Nej Økonomiske konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Den foreslåede ændring af forslagets § 121,  

 stk. 2, 1. pkt., betyder, at standsnings- og parkeringsafgifter undtages fra  

 forvaltningslovens § 19 om partshøring.
 Det bemærkes, at kommuner og politi hidtil ikke har  

 foretaget partshøring ved pålæggelse af disse afgifter.  

 Bestemmelsen vil således ikke betyde nogen reel ændring af den  

 stilling, trafikanter har efter gældende praksis.
Det er alene hensigten at undtage selve  

 pålæggelsen af afgift fra den almindelige  

 partshøringspligt.
Såfremt der efterfølgende  

 fremføres indsigelser over for myndigheden, og der ved myndighedens  

 behandling heraf fremkommer nye oplysninger, forudsættes der  

 iværksat partshøring, inden der træffes afgørelse  

 vedrørende indsigelserne.
Undtagelsen fra forvaltningsloven omfatter ikke dennes §  

 21. Såfremt bilisten er tilstede på det tidspunkt, hvor  

 afgørelsen træffes, vil bilisten således have mulighed for  

 at fremføre eventuelle indsigelser.
Sådan indsigelse vil kunne  

 fremføres på stedet og der vil derfor normalt ikke være  

 grundlag for at udsætte afgørelsen med henblik på at give  

 bilisten mulighed for at fremføre sine indvendinger på et senere  

 tidspunkt.
Til § 2 Bestemmelsen fastlægger lovens  

 ikrafttrædelsestidspunkt.
Det foreslås, at loven træder i kraft den 1.  

 maj 2001 Bilag 1 Lovforslaget sammenholdt med gældende lov Gældende formulering Lovforslaget § 1 I færdselsloven, jf. lovbekendtgørelse nr. 726 af 26. juli  

 2000, som ændret ved lov nr. 1316 af 20. december 2000 og lov nr. 1318  

 af 20. december 2000, foretages følgende ændringer:
 § 121. Politiet kan pålægge en afgift for  

 overtrædelse af:
1)	§ 28, stk. 2, 1. pkt., ...
Stk. 2. Afgørelse om pålæggelse af afgift  

 kan ikke indbringes for højere administrativ myndighed.
Afgiften  

 tilfalder statskassen.
 ...
 1. I § 121, stk. 2, 1. pkt., indsættes efter  

 »myndighed« : »og er ikke omfattet af forvaltningslovens § 19«.
Bilag 2 Oversigt over myndigheder og organisationer, der er anmodet  

 om udtalelse i anledning af lovforslaget Forbrugerrådet Københavns Kommune Frederiksberg Kommune Århus Kommune Kommunernes Landsforening.
