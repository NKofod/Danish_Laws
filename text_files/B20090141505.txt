Bekendtgørelse om ændring af bekendtgørelse om beskæftigelseskrav og dagpengeperiode § 1 I bekendtgørelse nr. 1616 af 13. december 2006 om beskæftigelseskrav og dagpengeperiode, som ændret ved bekendtgørelse nr. 751 af 22. juni 2007, bekendtgørelse nr. 680 af 30. juni 2009, bekendtgørelse nr. 741 af 13. juli 2009 og bekendtgørelse nr. 784 af 18. august 2009, foretages efter forhandling med Beskæftigelsesrådet følgende ændringer:1) 1. § 9, stk. 1, nr. 4, affattes således:
»4) perioder, hvor medlemmet deltager i tilbud efter kapitel 12 i lov om en aktiv beskæftigelsesindsats, medmindre medlemmet deltager i tilbuddet efter reglerne for personer, der modtager sygedagpenge, eller medlemmet er syg eller på barsel, og der udbetales fuld løn under sygdommen eller barselorloven,« 2. I § 9, stk. 1, indsættes efter nr. 9 som nyt nummer:
»10) perioder, hvor medlemmet har modtaget aktiveringsydelse under deltagelse i tilbud efter kapitel l0-11 i lov om en aktiv beskæftigelsesindsats,« § 2 Bekendtgørelsen træder i kraft den 1. januar 2010 og har virkning for dagpenge, der udbetales fra og med den 4. januar 2010.
Arbejdsmarkedsstyrelsen, den 11. december 2009 Marie Hansen / Vibeke Dalbro 1) Fra den 1. oktober 2009 har Beskæftigelsesministeriet fået en ny organisering, der betyder, at kompetencen til at fastsætte regler i medfør af bekendtgørelsens hjemmelsbestemmelser er overgået fra Arbejdsdirektoratet til Arbejdsmarkedsstyrelsen.
