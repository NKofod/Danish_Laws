 I medfør af lov om boligbyggeri, jf. lovbekendtgørelse nr. 676 af 20.  

 august 1993 som ændret ved lov nr. 1071 af 22. december 1993 og § 4 i lov nr.  

 1072 af 22. december 1993 fastsættes:
Reglernes anvendelsesområde § 1.  Bekendtgørelsen finder anvendelse på  

 boligselskaber, der er berettiget til at udøve almennyttig boligvirksomhed  

 efter § 2 i lov om boligbyggeri.
Stk.2.  Kommunalbestyrelsen godkender oprettelse af nye  

 selskaber.
Det er en forudsætning for godkendelse af et nyt selskab, Stk. 3.  Selskaber, der oprettes i henhold til § 14 og §  

 90, stk. 7 i lov om byfornyelse og boligforbedring skal godkendes, medmindre  

 særlige hensyn taler herimod.
 Stk. 4.  Kommunalbestyrelsen indberetter godkendelse af  

 almennyttige boligselskaber til Bygge- og Boligstyrelsen, Kongeriget Danmarks  

 Hypotekbank og Finansforvaltning og Boligselskabernes Landsbyggefond.
 Stk. 5.  Selskabets virksomhed skal udøves i  

 overensstemmelse med reglerne i lov om boligbyggeri og de i medfør af denne  

 lov udfærdigede bestemmelser, uanset om selskabets vedtægter indeholder  

 afvigende bestemmelser.
Beboerdemokrati § 2.  Beboerne har ret til medindflydelse på  

 selskabets og den enkelte afdelings drift efter reglerne herom i lov om  

 boligbyggeri og i de normalvedtægter, der til enhver tid foreligger  

 udarbejdet for et almennyttigt boligselskab som det pågældende.
Beboerne kan  

 i selskabets vedtægter tillægges en videregående medbestemmelse.
 Stk. 2.  Vedtægtsbestemmelser, der tillægger beboerne  

 mindre ret til medindflydelse end anført i stk. 1, 1. pkt., er uden  

 gyldighed.
Boligselskabets øverste myndighed § 3.  Selskabets øverste myndighed, jf. lov om  

 boligbyggeri § 3, varetager selskabets anliggender, jf. dog kapitel 2.
Stk.2.  Selskabets øverste myndighed træffer beslutning  

 om grundkøb, iværksættelse af nyt byggeri, erhvervelse eller salg af  

 eksisterende ejendomme, væsentlig forandring af selskabets eller dets  

 afdelingers ejendomme, nedlæggelse eller salg af en afdeling, ændring af  

 vedtægterne eller opløsning af selskabet.
Selskabets øverste myndighed  

 godkender selskabets og dets afdelingers årsregnskaber.
 § 4.  Selskabets øverste myndighed kan bestemme, at  

 flere boligafdelinger, der er beliggende i samme kommune, skal sammenlægges  

 til een afdeling.
Stk. 2.  Hvis statsstøtte eller kommunal støtte er  

 bevilget til en af afdelingerne, skal der tillige foreligge samtykke fra  

 kommunalbestyrelsen.
Kommunalbestyrelsens afgørelse kan ikke indbringes for  

 anden administrativ myndighed.
Stk. 3.  Sammenlægning af afdelinger skal godkendes på  

 et afdelingsmøde i hver af de berørte afdelinger.
Har selskabet i forbindelse  

 med opførelse af nybyggeri truffet beslutning om, at to eller flere  

 byggeafsnit tilsammen skal udgøre en afdeling, kan denne beslutning dog ikke  

 omgøres på et afdelingsmøde i en eller flere af de berørte nye afdelinger.
Stk. 4.  Bebyggelser, der består af meget få boliger,  

 kan indgå i samme afdeling, uanset at de er beliggende i to eller flere  

 kommuner.
Det er en forudsætning, at kommunalbetyrelserne i de kommuner, hvor  

 bebyggelserne er beliggende, godkender sammenlægningen.
 § 5.  I garantiselskaber må et garantibevis ikke  

 overdrages eller pantsættes uden kommunalbestyrelsens samtykke.
Stk. 2.  Et års udbytte til garanterne må ikke uden  

 kommunalbestyrelsens godkendelse overstige 5 pct. af garantikapitalen.
Hertil  

 kan dog lægges, hvad der i tidligere år måtte være udbetalt mindre end 5 pct.
 Stk. 3.  Udbytte til garanterne kan kun udbetales, hvis  

 arbejdskapitalen er postitiv efter udbetaling.
Boligselskabets bestyrelse § 6.  Selskabets bestyrelse har den overordnede  

 ledelse af selskabet og dets afdelinger.
Bestyrelsen er ansvarlig for  

 driften, herunder for udlejning, budgetlægning, regnskabsaflæggelse,  

 lejefastsættelse og den daglige administration.
 Stk. 2.  Er ikke andet bestemt i vedtægterne forpligtes  

 selskabet og dets enkelte afdelinger ved underskrift af den samlede  

 bestyrelse eller af 2 bestyrelsesmedlemmer, hvoraf den ene skal være  

 bestyrelsens formand eller næstformand, i forening med forretningsføreren,  

 hvis en sådan er ansat.
§ 7.  Uden kommunalbestyrelsens godkendelse må det  

 samlede årlige vederlag til bestyrelsen i det regnskabsår, der påbegyndes den  

 1. juli 1994 eller nærmest herefter, ikke overstige 40 kr. pr. lejemålsenhed  

 for de første 100 lejemålsenheder i selskabet og 24 kr. pr. lejemålsenhed for  

 selskabets øvrige lejemålsenheder.
Bestyrelsen kan dog hvert år træffe  

 beslutning om, at disse beløb reguleres i overensstemmelse med Danmarks  

 Statistik's timelønsindeks for industriens arbejdere med indekset for januar  

 måned 1994 som basis.
 Stk. 2.  Kommunalbestyrelsen kan, når ganske særlige  

 grunde taler derfor, godkende et større bestyrelsesvederlag, der dog ikke må  

 overstige det dobbelte af det vederlag, der kan udbetales i medfør af stk. 1.
 § 8.  Selskabets bestyrelse skal bestå af et ulige  

 antal medlemmer.
Stk. 2.  Bestyrelsen vælger en formand og en næstformand  

 af sin midte.
Heraf skal mindst den ene være valgt til selskabets bestyrelse  

 af afdelingsbestyrelserne.
I en andelsboligforening kan formanden dog vælges  

 direkte af repræsentantskabet eller generalforsamlingen.
Boligselskabets afdelinger § 9.  Almennyttige boligafdelinger kan foruden boliger  

 indeholde fællesfaciliteter, garager og carporte.
Stk. 2.  Almennyttige boligafdelinger må ikke indeholde  

 enkeltværelser, institutioner eller erhvervslokaler.
Boligafdelinger, der har  

 fået tilsagn om offentlig støtte til opførelse før 1. januar 1992 eller som  

 havde almennyttig status før denne dato, kan dog bibeholde eksisterende  

 enkeltværelser, institutioner eller erhvervslokaler.
 Stk. 3.  Selskabets byggefond, jf. kapitel 11, er en  

 selvstændig afdeling.
 Stk. 4.  Afdelinger, som udelukkende indeholder  

 erhvervslejemål, har almennyttig status.
 § 10.  Et almennyttigt forretningsførerselskab kan  

 ikke have afdelinger.
 § 11.  En afdeling hæfter ikke for andre afdelingers  

 eller for selskabets forpligtelser.
 Stk. 2.  Selskabet hæfter ikke for en afdelings  

 forpligtelser, medmindre det har påtaget sig en sådan forpligtelse.
Beboerindskud § 12.  Til delvis finansiering af en afdeling betaler  

 de lejere, der får bolig i afdelingen, et beboerindskud, der indgår i  

 afdelingens formue som ansvarlig kapital.
Beboerindskuddet fastsættes  

 endeligt, når byggeregnskabet for afdelingen er afsluttet og beregnes på  

 grundlag af anskaffelsessummen og lejlighedernes indbyrdes værdi.
Stk. 2.  Bestyrelsen bestemmer, om afdelingens  

 ejendomsfunktionærer skal betale indskud ved indflytning i afdelingen.
Det  

 samme gælder for lejere af lokaler, som helt eller delvis skal anvendes til  

 andet end beboelse.
 Stk. 3.  En lejer kan ikke modregne fordringer på  

 afdelingen, andre afdelinger eller selskabet i sin forpligtelse til at betale  

 beboerindskud.
§ 13.  Hvis det oprindelige beboerindskud med tillæg  

 af eventuelle senere forhøjelser, herunder indeksbeløb efter § 74, væsentligt  

 overstiger indskuddet for lejligheder af tilsvarende kvalitet, udstyr m.v. i  

 nyt byggeri, kan boligselskabet ved genudlejning af lejligheden nedsætte  

 indskuddet.
Sådan nedsættelse kan ske i det omfang, det skønnes nødvendigt  

 for at imødegå udlejningsvanskeligheder.
Stk. 2.  De nødvendige midler til eventuel nedsættelse  

 af beboerindskud efter stk. 1 tilvejebringes af de enkelte afdelinger ved  

 årlige henlæggelser på driftsbudgettet.
Såfremt selskabets dispositionsfond  

 har en efter selskabets virksomhed passende størrelse, vil midler fra fonden  

 i rimeligt omfang kunne stilles til rådighed for afdelingerne til dette  

 formål.
§ 14.  Hvis det må antages, at indestående  

 beboerindskud ikke vil kunne dække lejernes forpligtelser overfor afdelingen,  

 herunder udgifter i forbindelse med det lejedes fraflytning, kan selskabet  

 forhøje indskuddet med virkning for nye lejere.
Forhøjelsen forudsætter  

 kommunalbestyrelsens godkendelse.
§ 15.  Tilbagebetaling af beboerindskud, jf. § 11,  

 stk. 1, i lov om boligbyggeri, kan stilles helt eller delvis i bero, indtil  

 selskabet har modtaget indskud fra den nye lejer, hvis en lejlighed ikke kan  

 genudlejes i umiddelbar tilknytning til et hidtidigt lejeforholds ophør.  

 Tilbagebetaling finder dog sted i det omfang selskabet råder over midler, som  

 midlertidigt kan anvendes til dette formål.
Bestemmelsen i 1. pkt. finder  

 ikke anvendelse, når lejligheden skal genudlejes uden betaling af indskud,  

 jf. § 12, stk. 2.
 Stk. 2.  Selskabet kan foretage modregning i  

 beboerindskuddet med tillæg af eventuelle senere forhøjelser for lejerens  

 forpligtelser over for selskabet eller afdelingen, herunder for eventuelle  

 udgifter i forbindelse med det lejedes fraflytning.
 § 16.  Reglerne i § 14, 1. pkt. og § 15 finder  

 tilsvarende anvendelse på indskud fra brugere af lokaler, der anvendes helt  

 eller delvis til andet end beboelse.
Afdelingernes administration § 17.  Selskabets bestyrelse beslutter, om  

 afdelingerne helt eller delvist skal administreres af en forretningsfører,  

 herunder af et almennyttigt forretningsførerselskab.
Stk. 2.  Selskabet afholder udgifterne til afdelingernes  

 administration.
Antages en forretningsfører, betales denne af selskabet.
 § 18.  Afdelinger i drift betaler et  

 administrationsbidrag til selskabet for administrationen.  

 Administrationsbidragets størrelse fastsættes af selskabets bestyrelse,  

 således at de samlede administrationsbidrag dækker selskabets udgifter til  

 driftsadministration, bortset fra eventuelle udgifter til byggesager, jf. §  

 20. Der kan ikke opkræves administrationsbidrag for administration, der  

 dækkes af særskilte lovmæssige gebyrer.
Stk. 2.  Ved beregningen af selskabets udgifter til  

 administration skal medtages udgifter til administrationslokaler, herunder et  

 beløb til intern forrentning af den egenkapital, der er bundet i selskabets  

 administrationslokaler.
Den interne rentesats skal på tidspunktet for  

 budgettering svare til Danmarks Nationalbanks diskonto.
 § 19.  Administrationsbidraget kan enten fastsættes  

 til et beløb, der er lige stort pr. lejemålsenhed i drift eller det kan  

 fastsættes efter reglerne i stk. 2-3.
Stk. 2.  Administrationsbidraget kan fastsættes delt,  

 således at der fastsættes et grundbidrag for en grundydelse og tillægsbidrag  

 for tillægsydelser.
Grundydelsen skal omfatte en grundlæggende, forsvarlig  

 administration.
Tillægsydelser kan tilbydes og vælges af afdelingerne.  

 Grundbidraget skal fastsættes til et beløb, der er lige stort pr.  

 lejemålsenhed.
Stk. 3.  Grundbidraget kan dog uanset stk. 2 deles op i  

 et fast bidrag, der fastsættes pr. afdeling, og et bidrag, der fastsættes pr.  

 lejemålsenhed.
Det faste bidrag pr. afdeling må ikke overstige udgifterne til  

 budgettering og regnskabsaflæggelse.
 Stk. 4.  Ved beregning af administrationsbidrag skal  

 anvendes følgende fordelingsnorm:
 Stk. 5.  Fælleslokaler, herunder fællesvaskerier,  

 medregnes ikke ved beregning efter stk. 4.
 § 20.  Afdelinger under opførelse betaler  

 byggesagshonorar og bestyrelsesudgifter til selskabet for  

 byggesagsadministrationen, jf. § 14, i Bygge- og Boligstyrelsens  

 bekendtgørelse nr. 985 af 14.12. 1993 om støttet byggeri.
 Stk. 2.  Stk. 1 finder tilsvarende anvendelse for  

 afdelinger i drift, hvori der gennemføres arbejder efter reglerne i § 15,  

 stk. 9-10, i lov om boligbyggeri.
 Stk. 3.  Der kan ikke opkræves byggesagshonorar og  

 bestyrelsesudgifter i forbindelse med gennemførelse af andre arbejder end  

 dem, der er nævnt i stk. 1-2. Er der tale om særligt omfattende og  

 komplicerede vedligeholdelses- og fornyelsesarbejder, kan selskabet dog med  

 kommunalbestyrelsens godkendelse opkræve byggesagshonorar og  

 bestyrelsesudgifter, jf. stk. 1.
§ 21.  Reglerne i §§ 18-20 finder tilsvarende  

 anvendelse i almennyttige forretningsførerselskaber.
Uanset § 19, stk. 3, 1.  

 pkt., kan der fastsættes forskellige grundbidrag for lejemålsenheder i de  

 enkelte datterselskaber.
Egenkapital § 22.  Almennyttige boligselskabers egenkapital  

 udgøres af:
 Stk. 2.  Almennyttige forretningsførerselskabers  

 egenkapital udgøres af de midler, der er nævnt i stk. 1, nr. 2 og 3.  

 Herudover udgøres egenkapitalen af midler i en dispositionsfond, hvis  

 kommunalbestyrelsen har fastsat et maksimum for forretningsførerselskabets  

 arbejdskapital, eller hvis forretningsførerselskabet beslutter at etablere en  

 dispositionsfond, jfr. § 25, stk. 2.
Arbejdskapital § 23.  Arbejdskapitalen, jf. § 22, kan opbygges af  

 overskud fra selskabets årsregnskab, der ikke medgår til dækning af underskud  

 fra tidligere år.
 Stk. 2.  Arbejdskapitalen udgøres såvel af midler, der  

 er bundet i selskabets anlægsaktiver, som af likvide midler.
 § 24.  Kommunalbestyrelsen kan fastsætte et maksimum  

 for almennyttige boligselskabers og almennyttige forretningsførerselskabers  

 arbejdskapital.
 Stk. 2.  Maksimum for arbejdskapitalen fastsættes som et  

 fast kronebeløb pr. lejemålsenhed, jf. § 19, stk. 4. Beløbet reguleres en  

 gang årligt i overensstemmelse med det af Danmarks Statistik beregnede  

 nettoprisindeks.
 Stk. 3.  Beløb, der overstiger det maksimum for  

 arbejdskapitalen, som kommunalbestyrelsen har fastsat, tilfalder selskabets  

 dispositionsfond, jf. § 26, stk. 1, nr. 3.
Dispositionsfond § 25.  Et almennyttigt boligselskab skal foretage  

 henlæggelser til en dispositionsfond i selskabet.
Stk. 2.  Har kommunalbestyrelsen fastsat et maksimum for  

 et almennyttigt forretningsførerselskabs arbejdskapital, skal der etableres  

 en dispositionsfond i forretningsførerselskabet.
Herudover kan et  

 almennyttigt forretningsførerselskab beslutte at etablere en  

 dispositionsfond.
Beslutningen er gældende for det kommende regnskabsår.
 § 26.  I almennyttige boligselskabers dispositionsfond  

 indgår:
 Stk. 2.  I almennyttige forretningsførerselskabers  

 dispositionsfond, jf. § 25, stk. 2, indgår de midler, som er nævnt i stk. 1,  

 nr. 3, 5, 10 og 11.
§ 27.  Afdelingernes henlæggelser til  

 dispositionsfonden skal årligt udgøre 156 kr. pr. lejemålsenhed, indtil  

 fonden for selskabet som helhed i likvide midler udgør mindst 3000 kr. pr.  

 lejemålsenhed, jf. § 19, stk. 4. Hvis fonden nedbringes under dette beløb,  

 foretages på ny årlige henlæggelser.
De nævnte beløb reguleres i  

 overensstemmelse med det af Danmarks Statistik beregnede nettoprisindeks med  

 pristallet for april måned 1994 som basis.
Reguleringen foretages een gang  

 årligt, første gang med virkning for det regnskabsår, der følger nærmest  

 efter offentliggørelsen af pristallet for april måned 1995.
 § 28.  Dispositionsfondens midler anvendes til:
 Stk. 2.  Anvendelse af midler til de formål, som er  

 nævnt i stk. 1, nr. 6-7, og nr. 11-12, kan kun ske, hvis dispositionsfondens  

 likvide midler ikke herved kommer under det minimum pr. lejemålsenhed, som er  

 nævnt i § 27. Indskud af midler på maksimalt 5.000 kr. til det formål, som er  

 nævnt i stk. 1, nr. 12, kan dog ske uanset, at dispositionsfondens likvide  

 midler ikke har nået minimum.
Stk. 3.  Udlån af midler til nybyggeri efter stk. 1, nr.  

 4, skal afdrages over højst 50 år.
Udlån af midler til modernisering og  

 forbedring efter stk. 1, nr. 5, skal afdrages over højst 30 år.
 § 29.  Udover anvendelse til de formål, som er nævnt i  

 § 28, stk. 1, kan dispositionsfondens midler i øvrigt i forsvarligt omfang  

 udlånes midlertidigt, hvis selskabets økonomi eller likviditet ikke bringes i  

 fare, eller selskabet afskæres fra i fornøden udstrækning at kunne støtte  

 dets øvrige afdelinger.
Stk. 2.  Udover udlån til selskabet selv kan udlån kun  

 ske til selskabets almennyttige afdelinger.
I et forretningsførerselskab kan  

 udlån ske til forretningsførerselskabet selv, til forretningsførerselskabets  

 datterselskaber og til datterselskabernes almennyttige afdelinger.
Byggefond § 30.  Til selskabets byggefond, jf. § 9, stk. 3,  

 overføres opsparing ved afdrag m.v. på afdelingens prioriteter.
Til  

 byggefonden overføres endvidere opsparing ved afdrag på lån til finansiering  

 af de tilbygninger, moderniseringer og forbedringer, der er nævnt i § 31,  

 stk. 2. Disse overførsler udgør herefter byggefondens indestående i  

 afdelingen.
Stk. 2.  Overførsel efter stk. 1 kan kun finde sted,  

 hvis ejendommens anskaffelsessum, jf. § 31, inklusive eventuel  

 indeksregulering ikke overstiger den seneste offentlige kontantvurdering.  

 Overstiger anskaffelsessummen denne vurdering, afskrives der i stedet på  

 ejendommen.
En sådan afskrivning medfører dog ikke, at tidligere  

 byggefondsoverførsler skal henføres til afskrivningen.
 Stk. 3.  Lejere, der har bevaret retten til forrentning  

 af en andel i byggefonden, skal fortsat tilskrives en forholdsmæssig anpart  

 af de midler, der tilføres til fonden.
 § 31.  Ved en afdelings anskaffelsessum, jf. § 30,  

 stk. 2, forstås den oprindelige, totale, faktiske anskaffelsessum, selv om  

 denne overstiger den anskaffelsessum, der er endeligt godkendt af  

 kommunalbestyrelsen efter byggeriets færdiggørelse, med tillæg af eventuelt  

 indskud til realkreditinstitutterne, eventuelt kurstab, samt eventuelle  

 merudgifter til indretning af lejligheder til beboelse for stærkt  

 bevægelseshæmmede, finansieret i medfør af lov om boligbyggeri.
 Stk. 2.  Udgiften til senere foretagne tilbygninger,  

 moderniseringer og forbedringer opgjort som i stk. 1 skal tillægges  

 anskaffelsessummen, hvis udgiften på tilbygnings-, moderniserings- eller  

 forbedringstidspunktet er eller kunne have været belånt på samme vilkår i  

 relation til lånegrænser og løbetid, som gælder for prioritering af nybyggeri  

 efter realkreditlovens regler.
§ 32.  Ved udamortisering af prioritetslån eller andre  

 lån der har været optaget til finansiering af anskaffelsessummen, jf. § 31,  

 ophører overførsel til byggefonden.
Lejen (boligafgiften) nedsættes ikke, jf.  

 dog stk. 2, og likvide midler, der fremkommer i en afdeling som følge heraf,  

 overføres kontant til dispositionsfonden.
 Stk. 2.  Hvis lejen overstiger den sædvanlige leje for  

 tilsvarende lejligheder, kan lejen med kommunalbestyrelsens forudgående  

 godkendelse nedsættes, og overførsel af likvide midler efter stk. 1 til  

 dispositionsfonden tilsvarende helt eller delvis undlades.
§ 33.  Byggefondens indestående i en afdeling kan med  

 henblik på finansiering af nyt byggeri gøres likvidt ved optagelse af nye  

 lån.
Optagelse af sådanne lån må ikke medføre øgede låneydelser for  

 afdelingen.
Nettoprovenuet ved låneoptagelsen overføres til  

 dispositionsfonden, og byggefondens indestående i afdelingen reduceres  

 tilsvarende.
 Stk. 2.  Omkostninger og kurstab ved ny prioritering og  

 konvertering af nominallån formindsker byggefondens indestående i afdelingen  

 tilsvarende.
Kapitalforvaltning § 34.  Selskabet skal forvalte selskabets og  

 afdelingernes midler bedst muligt under hensyntagen til størst mulig  

 sikkerhed og bedst mulig forrentning.
Stk. 2.  Selskabet beslutter, om der skal være separat  

 eller fælles forvaltning af afdelingsmidler.
Ved separat forvaltning oprettes  

 bank- og depotbeholdninger for hver afdeling.
Ved fælles forvaltning oprettes  

 samlede bank- og depotbeholdninger.
Stk. 3.  Selskabets midler kan indgå i en fælles  

 forvaltning.
Afdelinger, der ikke er solvente, må ikke indgå i en fælles  

 forvaltning.
Hvis selskabet ikke længere er solvent, skal der være separat  

 forvaltning.
 § 35.  Der må ikke være fælles forvaltning mellem et  

 almennyttigt boligselskabs eller dets almennyttige afdelingers midler og  

 andre midler, herunder midler, der tilhører andre selskaber eller er anbragt  

 i ejendomme uden almennyttig status.
 Stk. 2.  Uanset stk. 1 kan der dog etableres fælles  

 forvaltning i følgende tilfælde:
 § 36.  Dispositionsfondens og afdelingernes midler  

 skal være anbragt sikkert og således, at de i nødvendigt omfang og til enhver  

 tid med kort varsel kan gøres likvide til anvendelse efter deres formål.  

 Kassebeholdningen skal være mindst mulig.
 Stk. 2.  Afdelingsmidler og likvid arbejdskapital, som  

 ikke ligger i kassebeholdningen, samt likvide midler i dispositionsfonden  

 skal anbringes som indlån i danske kroner i pengeinstitutter i en  

 EU-medlemsstat eller i danske realkredit- eller statsobligationer, noteret på  

 en fondsbørs i en EU-medlemsstat, jf. dog stk. 3 og 4.
Stk. 3.  En afdelings midler kan gennem selskabet  

 udlånes til anvendelse for selskabets andre almennyttige afdelinger.  

 Selskabet skal indestå for, at der er uomtvistelig god sikkerhed for  

 midlerne, og at de kan frigøres med kort varsel.
Udlån må ikke ske til  

 afdelinger med opsamlede driftsunderskud, der skyldes  

 udlejningsvanskeligheder, eller til afdelinger, hvor udlejningsvanskeligheder  

 forventes.
Til andre afdelinger med opsamlede driftsunderskud, der overstiger  

 1 måneds bruttolejeindtægt, må udlån kun ske med kommunalbestyrelsens  

 samtykke.
Tilsvarende regler gælder for udlån, der sker fra et selskab gennem  

 et forretningsførerselskab til dettes andre almennyttige datterselskaber.
 Stk. 4.  En afdelings midler kan lånes af afdelingen  

 selv.
 § 37.  Lån af afdelingsmidler skal afdrages over højst  

 10 år.
 § 38.  Afdelingsmidler i fælles forvaltning skal  

 mindst forrentes med en rentesats svarende til Danmarks Nationalbanks  

 diskonto minus 2 pct.-point.
Stk. 2.  Dispositionsfondens midler skal mindst  

 forrentes med en rentesats svarende til Danmarks Nationalbanks diskonto minus  

 2 pct.-point.
Dette gælder dog ikke udlån efter § 28, stk. 1, nr. 1 og 2. Har  

 kommunalbestyrelsen fastsat et maksimum for selskabets arbejdskapital, kan  

 selskabet beslutte, at forrentning af dispositionsfondens midler kan  

 undlades, når minimum for fonden er nået, jf. § 27.
 Stk. 3.  Udlån fra selskabet til en afdeling kan højst  

 forrentes med en rentesats svarende til Danmarks Nationalbanks diskonto plus  

 1 pct.-point.
 Stk. 4.  Selskabet må ikke oppebære forrentning i  

 forbindelse med lån af en afdelings egne henlagte midler, jf. § 36, stk. 4.  

 Afdelingen skal dog dække selskabets omkostninger i forbindelse med  

 lånetransaktionen.
Stk. 5.  Renteberegning efter stk. 1-3 skal ske efter  

 sædvanlige beregningsprincipper.
Grundlaget for beregningen kan opgøres dag  

 til dag, og skal mindst opgøres måned til måned, primo, medio eller ultimo.
§ 39.  Har selskabet fælles forvaltning, kan selskabet  

 beslutte at overføre et tilskud til selskabets afdelinger, for  

 forretningsførerselskabers vedkommende til forretningsførerselskabets  

 datterselskabers afdelinger.
Selskabet træffer samtidig beslutning om  

 tilskuddets fordeling blandt afdelingerne eller datterselskabernes  

 afdelinger.
Henlæggelser og vedligeholdelse § 40.  I afdelinger, der ikke er omfattet af  

 Byggeskadefonden, jf. § 62 b i lov om boligbyggeri, skal der een gang årligt foretages en  

 gennemgang af ejendommens vedligeholdelsestilstand.
Gennemgangen omfatter  

 ikke de enkelte lejemål indvendig.
På baggrund af gennemgangen udarbejdes en  

 rapport om afdelingens vedligeholdelsestilstand.
 Stk. 2.  I afdelinger, der er omfattet af  

 Byggeskadefonden, jf. § 62 b i lov om boligbyggeri, gælder reglerne i Bygge-  

 og Boligstyrelsens bekendtgørelse nr. 540 af 18. juli 1990 om bygningsdrift.
 § 41.  Selskabets afdelinger skal årligt henlægge  

 passende beløb til:
 Stk. 2.  Selskabets bestyrelse kan dog uanset stk. 1  

 beslutte, at en afdeling skal henlægge samlet til planlagt og periodisk  

 vedligeholdelse og fornyelse af bygningsdele og installationer.
Stk.3.  Henlæggelsernes størrelse efter stk. 1-2  

 fastsættes på baggrund af en vedligeholdelses- og fornyelsesplan, der mindst  

 omfatter de kommende 10 år.
Beløbsstørrelsen fastsættes efter en vurdering af  

 bygningsdelenes og installationernes anskaffelsespris på tidspunktet for  

 genanskaffelsen.
 § 42.  Selskabets afdelinger skal årligt henlægge  

 passende beløb til:
 Stk. 2.  Herudover kan selskabets afdelinger henlægge  

 passende beløb til nedsættelse af beboerindskud, jf. § 13.
 § 43.  Henlagte midler kan ikke anvendes til andre  

 formål end dem, de er henlagt til, med mindre formålet er bortfaldet.  

 Midlerne kan dog udlånes efter reglerne i §§ 36 og 37.
 Stk. 2.  Der kan ikke henlægges til moderniserings- og  

 forbedringsarbejder.
Budgetlægning § 44.  Driftsbudget for selskabet og for hver enkelt  

 afdeling skal udarbejdes så betids, at eventuelle lejeforhøjelser kan træde i  

 kraft ved regnskabsårets begyndelse.
 Stk. 2.  I en afdelings driftsbudget skal lejen for  

 afdelingens boliger og øvrige lokaler være fastsat således, at der er balance  

 mellem samtlige udgifter og indtægter i afdelingen, jf. § 53, stk. 1.
Stk. 3.  Eventuelle underfinansieringer skal budgetteres  

 afviklet over højst 5-10 år.
Eventuelle opsamlede driftsunderskud i  

 afdelingerne skal budgetteres afviklet over højst 3 år.
Underskud, der  

 overstiger een måneds bruttolejeindtægt, og som er forårsaget af  

 udlejningsvanskeligheder, kan dog afvikles over højst 5-10 år, såfremt  

 aktuelle eller forventede udlejningsvanskeligheder må antages at  

 vanskeliggøre en hurtigere afvikling.
 Stk. 4.  Underskud på selskabets drift skal budgetteres  

 afviklet i det nærmest følgende regnskabsår.
 § 45.  De samlede budgetterede udgifter til følgende  

 formål i det kommende regnskabsår må for en afdelings boliglejemål højst  

 stige med 2 pct. i forhold til summen af de tilsvarende udgifter på det  

 budget, der blev godkendt inden indeværende regnskabsår:
 De samlede budgetterede udgifter i det kommende regnskabsår kan dog altid  

 fastsættes på grundlag af udgifterne på det budget, der blev godkendt for  

 regnskabsåret inden indeværende regnskabsår med tillæg af 2 pct.
 Stk. 2.  Stk. 1, 1. pkt. omfatter dog ikke stigning i  

 administrationsbidraget i budgettet for det regnskabsår, der påbegyndes 1.  

 juli 1994 eller nærmest herefter, hvis stigningen skyldes bestemmelserne i §§  

 18-21.
 Stk. 3.  Ved beregning af den maksimalt tilladte  

 stigning i de i stk. 1-2 nævnte udgifter kan det for den enkelte afdeling  

 vælges tillige i beregningsgrundlaget at medtage en eller flere af udgifterne  

 til formålene:
 Medtages en eller flere af disse udgifter i eet år, kan der ikke senere  

 bortses herfra.
Stk. 4.  Ved omlægning af budget- og regnskabsåret skal  

 den maksimalt tilladte stigning efter stk. 1-3 beregnes forholdsmæssigt.
For  

 en afdeling, der er taget i brug efter den 1. januar 1991, finder reglerne i  

 stk. 1-3 først anvendelse, når budgettet for afdelingens 2. fulde driftsår  

 skal udarbejdes.
Stk. 5.  Det skal fremgå af en note til afdelingens  

 budget og regnskab, hvor store de samlede udgifter er til de formål, der er  

 nævnt i stk. 1. Er stk. 3 taget i anvendelse, skal noten angive de samlede  

 udgifter til de formål, der indgår i beregningsgrundlaget efter stk. 1 og 3.  

 Hvis summen af de pågældende udgifter i et regnskabsår har oversteget de  

 maksimalt tilladte udgifter efter stk. 1-3, skal afdelingen gennemføre  

 tilsvarende ekstraordinære besparelser på summen af udgifterne til de  

 pågældende formål i budgettet for det førstkommende regnskabsår.
Sådanne  

 ekstraordinære besparelser indgår dog ikke i beregningsgrundlaget for de  

 maksimalt tilladte stigninger i de efterfølgende budgetår.
 Stk. 6.  Fravigelse af den tilladte maksimale stigning,  

 jf. stk. 1-5, kan kun ske med kommunalbestyrelsens forudgående godkendelse  

 når:
Regnskabsaflæggelse § 46.  Særskilte årsregnskaber for selskabet og dets  

 enkelte afdelinger skal opstilles i overensstemmelse med de kontoplaner med  

 spørgeskemaer for selskab og afdeling, der er optaget som bilag til  

 bekendtgørelsen.
Et almennyttigt forretningsførerselskab skal opstille  

 årsregnskabet i overensstemmelse med kontoplan for selskaber og spørgeskema  

 for forretningsførerselskab.
 Stk. 2.  Regnskabet kan enten udarbejdes ved benyttelse  

 af de af Bygge- og Boligstyrelsen udfærdigede skemaer eller ved anvendelse af  

 en tilsvarende kontoplan samt besvarelse af ligelydende spørgsmål, eventuelt  

 i en edb-baseret form efter Bygge- og Boligstyrelsens nærmere retningslinier.
 Stk. 3.  For afdelinger under opførelse udarbejdes  

 særskilt balance.
§ 47.  I tilslutning til regnskabet afgiver selskabets  

 bestyrelse en årsberetning, hvori nærmere redegøres for den økonomiske  

 udvikling i selskabet og dets afdelinger i regnskabsåret.
Herunder redegøres  

 for eventuelle særlige økonomiske problemer i selskabet og dets afdelinger,  

 for de foranstaltninger, der er eller påtænkes iværksat til løsning af  

 sådanne problemer, og for forhold, som revisor måtte have påtalt.
 § 48.  Regnskabet tillige med bestyrelsens  

 årsberetning og udskrift af revisionsprotokollen indsendes inden 6 måneder  

 efter regnskabsårets afslutning til den tilsynsførende kommunalbestyrelse,  

 jf. § 49 og kap. 19, samt til Boligselskabernes Landsbyggefond.
 Stk. 2.  Foreligger regnskabet i en edb-baseret form,  

 kan kommunalbestyrelsen og Boligselskabernes Landsbyggefond forlange  

 regnskabet indsendt på edb-medium.
 Stk. 3.  Regnskabsoplysningerne kan videregives til  

 boligministeren til statistiske formål.
§ 49.  Selskabsregnskabet og samtlige  

 afdelingsregnskaber indsendes til kommunalbestyrelsen i selskabets  

 hjemstedskommune jf. § 60, stk. 2. Er en afdeling beliggende i en anden  

 kommune end selskabets hjemstedskommune, indsendes selskabsregnskabet og  

 regnskabet for den pågældende afdeling tillige til denne kommunalbestyrelse.  

 Et forretningsførerselskabs regnskab indsendes til selskabets  

 hjemstedskommune samt til datterselskabernes hjemstedskommuner.
De enkelte  

 datterselskabers regnskaber indsendes også til forretningsførerselskabets  

 hjemstedskommune.
 § 50.  Regnskabet skal give et retvisende billede af  

 selskabets og afdelingernes aktiver og passiver, den økonomiske stilling og  

 resultatet.
Stk. 2.  Reglerne i årsregnskabsloven finder anvendelse,  

 med mindre lov om boligbyggeri eller denne bekendtgørelse med bilag fraviger  

 disse regler.
Værdiansættelsen af afdelingernes ejendomme sker efter § 31.  

 Ved varig værdiforøgelse af selskabets administrationsejendom skal ejendommen  

 opskrives.
 Stk. 3.  Afdelingsmidler i fælles forvaltning og  

 selskabets øvrige kortfristede gæld skal i selskabets balance til stadighed  

 være fuldt ud modsvaret af likvide beholdninger, obligationer eller lignende  

 og udlån til afdelinger.
 § 51.  Udgifter til prioritetsydelser skal medtages i  

 regnskabet for det år, som ydelserne vedrører.
 Stk. 2.  Hvis en afdeling i det regnskabsår, der er  

 påbegyndt i 1993, ikke har medtaget prioritetsydelser som anført i stk. 1,  

 kan ydelserne, indtil lånet er udamortiseret, dog længst indtil den 31.  

 december 2009, fortsat konteres i det regnskabsår, hvori de forfalder.
Stk. 3.  Konverteres lån, der er omfattet af stk. 2, og  

 forekommer der i den forbindelse i et regnskabsår 5 terminer, kan en eventuel  

 ekstra termin overføres til det efterfølgende regnskabsår.
Overførsel kan  

 finde sted indtil lånet er udamortiseret, dog længst indtil den 31. december  

 2009.
§ 52.  Overskud ved en afdelings drift skal anvendes  

 til dækning af underfinansiering eller underskud fra tidligere år.
Overskud  

 herudover skal overføres til dispositionsfonden, medmindre det anvendes til  

 ekstraordinære henlæggelser, jf. §§ 41-42.
Stk. 2.  Overskud, som skyldes, at de faktiske udgifter  

 til prioritetsydelser på indekslån er mindre end de budgetterede udgifter,  

 kan dog uanset stk. 1 overføres til en reguleringskonto for  

 prioritetsydelser.
Det samme gælder overskud, som følge af, at der ikke  

 betales afdrag ved første termin på realkreditlån.
Lejefastsættelse § 53.  Lejen for en afdelings boliger og øvrige  

 lokaler skal være fastsat således, at den sammen med afdelingens eventuelle  

 øvrige indtægter er tilstrækkelig til at dække alle afdelingens påregnelige  

 driftsudgifter, herunder udgifter til foreskrevne bidrag og påkrævede  

 henlæggelser.
 Stk. 2.  Ved en afdelings ibrugtagelse indsendes  

 ansøgning om godkendelse af lejen og fordeling heraf på de enkelte  

 boliglejemål til kommunalbestyrelsen senest samtidig med, at udlejningen  

 påbegyndes.
Stk. 3.  Ved den første udlejning af en afdeling kan  

 lejen fastsættes foreløbigt, således at der ved udlejningen tages forbehold  

 om senere lejeregulering, når byggeudgiften er opgjort og den endelige  

 finansiering foretaget.
Den foreløbige leje og forhøjelse af denne skal  

 ligeledes godkendes af kommunalbestyrelsen.
 Stk. 4.  Ændringer i lejefordelingen skal godkendes af  

 kommunalbestyrelsen.
Stk. 5.  Ansøgning om godkendelse af lejeforhøjelser som  

 følge af rimelige moderniseringsarbejder, kollektive anlæg, ekstraordinære  

 renoveringsarbejder, udbedring af byggeskader og gennemførelse af  

 bygningsændringer m.v. efter § 15, stk. 9, i lov om boligbyggeri, indsendes  

 til kommunalbestyrelsen forinden arbejdet igangsættes.
Overstiger  

 lejeforhøjelsen indenfor et regnskabsår ikke 1 pct. af lejen, kan forhøjelsen  

 dog gennemføres uden kommunalbestyrelsens godkendelse.
 § 54.  Boliglejen skal fordeles på afdelingens boliger  

 under hensyn til disses indbyrdes værdi, mens lejen for hus eller husrum, der  

 anvendes til andet end beboelse, fastsættes til den leje, der er sædvanlig  

 for tilsvarende lejemål i kvarteret eller kommunen med hensyn til  

 beliggenhed, art, størrelse, kvalitet, udstyr og vedligeholdelsestilstand.
 Stk. 2.  Ved sammenlægning af afdelinger, jf. § 4,  

 tilpasses lejen under hensyntagen til lejlighedernes indbyrdes værdi over en  

 årrække på højst 10 år.
 Stk. 3.  Lejen for ungdomsboliger, lette  

 kollektivboliger, ældreboliger, bofællesskaber og byfornyede ejendomme, der  

 er integreret i en almennyttig afdeling, fastsættes under hensyntagen til den  

 finansiering, der gælder for disse boliger.
§ 55.  Lejeforhøjelser som følge af stigninger i en  

 afdelings driftsudgifter skal fordeles på boligerne med den samme  

 procentsats, således at fordelingen af den samlede leje efter indbyrdes værdi  

 opretholdes.
Er der i en afdeling integreret ungdomsboliger, ældreboliger  

 eller lette kollektivboliger, skal der dog først foretages en fordeling på  

 hver boligkategori efter det samlede bruttoetageareal, og derefter en  

 fordeling som nævnt i 1. pkt. inden for hver boligkategori.
 Stk. 2.  Lejeforhøjelser som følge af moderniserings- og  

 forbedringsarbejder fordeles som nævnt i stk. 1, forudsat at arbejderne  

 medfører den samme relative forøgelse af brugsværdien.
 Stk. 3.  Forhøjelse af lejen skal varsles skriftligt  

 over for den enkelte lejer og indeholde oplysning om forhøjelsens beregning,  

 grunden til forhøjelsen og forhøjelsens størrelse angivet i kr. pr. måned.  

 Lejeforhøjelse som følge af gennemførelse af de arbejder, der er nævnt i §  

 15, stk. 9, i lov om boligbyggeri kan først varsles til ikrafttræden fra det  

 tidspunktet for ibrugtagelse.
Revision § 56.  Revisionen af selskabets og dets afdelingers  

 regnskaber foretages af en statsautoriseret eller af en registreret revisor.
 Stk. 2.  Revisionen skal foretages i overensstemmelse  

 med god revisionsskik og Bygge- og Boligstyrelsens revisionsinstruks for  

 almennyttige boligselskabers regnskaber, jf. bilag 2.
 Stk. 3.  Revisor har adgang til at efterse alt  

 regnskabsmateriale og alle beholdninger og har krav på at få alle de  

 oplysninger og den bistand, som anses nødvendig for udførelsen af revisionen.
Stk. 4.  Revisor skal straks foretage indberetning til  

 selskabets bestyrelse og kommunalbestyrelsen, såfremt revisor konstaterer  

 uregelmæssigheder af væsentlig betydning for selskabets eller en afdelings  

 økonomiske drift.
Revisor skal ligeledes foretage indberetning til selskabets  

 bestyrelse og kommunalbestyrelsen, såfremt der opstår usikkerhed om, hvorvidt  

 selskabet eller en afdeling kan overholde sine økonomiske forpligtelser.
Stk. 5.  Til brug for selskabets bestyrelse skal revisor  

 føre revisionsprotokol.
Heri anføres hvilke revisionsarbejder, der er udført,  

 og hvilke væsentlige forhold, der har givet anledning til bemærkninger, samt  

 om der er fundet mangler ved selskabets interne regnskabsmæssige kontrol og  

 regnskabsmæssige registreringer i øvrigt.
Bestyrelsen skal nøje gennemgå  

 protokollen, der forelægges på ethvert bestyrelsesmøde, og enhver  

 protokoltilførsel skal underskrives af samtlige bestyrelsesmedlemmer.
Opsigelse og ophævelse § 57.  Boligselskabet kan opsige en lejeaftale,  

 hvorefter det lejede alene benyttes til beboelse i følgende tilfælde:
Stk. 2.  Opsigelsesvarslet er 3 måneder til den første  

 hverdag i en måned, der ikke er dagen før en helligdag.
Dog er  

 opsigelsesvarslet 1/2 år for de i stk. 1, nr. 1, nævnte lejeforhold og 1 år  

 for de i stk. 1, nr. 2, nævnte lejeforhold.
§ 58.  Udover bestemmelserne i lov om leje kapitel XIV  

 om udlejerens ret til at hæve lejeaftalen kan et boligselskab, der er  

 organiseret som en almennyttig andelsboligforening, hæve en lejeaftale  

 (boligoverenskomst) med et medlem, der udelukkes af foreningen på grund af  

 væsentlig misligholdelse af økonomiske medlemsforpligtelser over for  

 foreningen eller dens boligafdelinger.
Lejligheden kan i så fald forlanges  

 fraflyttet til et nærmere fastsat tidspunkt.
Tilsyn § 59.  Tilsyn med selskabet føres af  

 kommunalbestyrelsen i den kommune, hvor selskabet har hjemsted, jf. § 60,  

 stk. 2. Bestemmelser i vedtægterne, hvorefter tilsynet føres af en anden  

 offentlig myndighed bevarer dog deres gyldighed, jf. § 69. Tilsyn med  

 selskabets afdelinger føres af kommunalbestyrelsen i den kommune, hvor  

 afdelingen er beliggende.
Udgør boliger beliggende i flere kommuner een  

 afdeling, jf. § 4, stk. 4, aftaler de implicerede kommunalbestyrelser,  

 hvordan tilsynet udøves.
 § 60.  Den kommunalbestyrelse, der fører tilsyn med  

 henholdsvis selskabet og afdelingerne, påser, at driften er i  

 overensstemmelse med bestemmelserne herom i lov om boligbyggeri,  

 bestemmelser, der er udstedt i medfør af loven, og selskabets vedtægter.
 Stk. 2.  Selskabets hjemsted skal fremgå af vedtægterne.  

 Hjemstedet skal være i en kommune, som selskabet har væsentlig tilknytning  

 til enten i kraft af antal administrerede boliger eller i kraft af  

 forretningssted, jf. dog stk. 3. Hvis selskabet skifter hjemstedskommune,  

 skal vedtægterne ændres.
 Stk. 3.  Uanset stk. 2, 2. pkt., kan et selskab vælge at  

 have hjemsted i den hidtidige kommune.
 § 61.  Kommunalbestyrelsen påser, at nye eller ændrede  

 vedtægter for selskabet opfylder reglerne i lov om boligbyggeri og de krav,  

 der er fastsat af Bygge- og Boligstyrelsen i henhold til loven.
§ 62.  Kommunalbestyrelsen godkender den foreløbige  

 leje ved en afdelings ibrugtagelse, forhøjelser af denne og den endelige  

 leje.
Kommunalbestyrelsen godkender endvidere lejeforhøjelser som følge af  

 rimelige moderniseringsarbejder, kollektive anlæg, ekstraordinære  

 renoveringsarbejder, udbedring af byggeskader og gennemførelse af  

 bygningsændringer m.v. efter lov om boligbyggeri § 15, stk. 9, jf. dog § 53,  

 stk. 5, sidste pkt. i bekendtgørelsen.
Kommunalbestyrelsen træffer den  

 endelige administrative afgørelse.
 § 63.  Kommunalbestyrelsen påser, at  

 regnskabsmaterialet indsendes i overensstemmelse med reglerne i §§ 48-49.
 Stk. 2.  Regnskabsmaterialet forelægges  

 kommunalbestyrelsen til kritisk gennemgang med henblik på at påse, om  

 selskabets og dets afdelingers drift og økonomi er forsvarlig og iøvrigt  

 opfylder de herom gældende regler.
 § 64.  Kommunalbestyrelsen kan anmode selskabets  

 revisor om en særskilt erklæring om nærmere angivne forhold, herunder om det  

 forelagte regnskabsmateriale overholder gældende bestemmelser.
§ 65.  Giver det forelagte regnskabsmateriale den  

 tilsynsførende kommunalbestyrelse anledning til kritik, kan  

 kommunalbestyrelsen pålægge selskabet at foretage de foranstaltninger, som  

 skønnes nødvendige, herunder at forhøje eller nedsætte lejen.
Hvis det  

 skønnes nødvendigt, kan kommunalbestyrelsen foranledige, at en af kommunen  

 udpeget revisor for selskabets regning gennemgår selskabets regnskab og  

 økonomi og afgiver beretning herom til kommunalbestyrelsen.
Såfremt den  

 tilsynsførende kommune ikke samtidig er selskabets hjemstedskommune, skal  

 hjemstedskommunen orienteres om eventuelle påbudte foranstaltninger.
 Stk. 2.  Undlader selskabet at efterkomme  

 kommunalbestyrelsens pålæg, eller giver dets forhold i øvrigt  

 kommunalbestyrelsen anledning til væsentlig kritik, foretager  

 kommunalbestyrelsen indberetning herom til Bygge- og Boligstyrelsen bilagt  

 kommunalbestyrelsens indstilling og det fornødne regnskabsmateriale.
 § 66.  Der kan ikke uden kommunalbestyrelsens  

 godkendelse foretages nedennævnte dispositioner:
Stk. 2.  For ejendomme, hvori indestår statslån eller  

 statsgaranterede lån, eller hvortil ydes statslig driftsstøtte, indberetter  

 kommunalbestyrelsen godkendelse efter stk. 1, nr. 1, 3, 10 og 11 til  

 Kongeriget Danmarks Hypotekbank og Finansforvaltning.
Ved delvis afhændelse  

 af en ejendom hvori indestår statslån eller stats- eller kommunegaranterede  

 lån, vedstår kommunalbestyrelsen sin garanti eller regaranti.
§ 67.  Kommunalbestyrelsen påser, at ejendommenes  

 vedligeholdelsestilstand er forsvarlig.
Kommunalbestyrelsen kan om fornødent  

 påbyde udførelse af nødvendige vedligeholdelses- og fornyelsesarbejder og de  

 arbejder, der er nævnt i § 15, stk. 9, 1. pkt., i lov om boligbyggeri.
 § 68.  Selskabet skal på forlangende give  

 kommunalbestyrelsen og Bygge- og Boligstyrelsen enhver oplysning om  

 selskabets forhold til belysning af, om dette ledes og drives i  

 overensstemmelse med gældende bestemmelser.
§ 69.  Udøves tilsynet i henhold til et selskabs  

 vedtægter af en anden offentlig myndighed end kommunalbestyrelsen, jf. § 59,  

 kan tilsynet, såfremt selskabet eller tilsynsmyndigheden måtte ønske det,  

 overføres til kommunalbestyrelsen efter forhandling med denne.
I tilfælde af  

 uenighed træffes afgørelsen af Bygge- og Boligstyrelsen.
Kongeriget Danmarks Hypotekbank og  

 Finansforvaltning § 70.  Kongeriget Danmarks Hypotekbank og  

 Finansforvaltning kan afgive erklæringer om statsgaranti for realkreditlån  

 til finansiering af ejendomme, som har opnået tilsagn om statsstøtte i  

 henhold til lov om boligbyggeri.
 Stk. 2.  Hypotekbanken kan meddele samtykke til, at lån  

 til finansiering af forandringer af en ejendom får sikkerhed sideordnet med  

 eller forud for statslån og statsgaranterede lån.
 Stk. 3.  Når ejendomme, hvori indestår statslån eller  

 statsgaranterede lån, eller hvortil der ydes statslig driftsstøtte afhændes  

 eller forandres væsentligt, afgør Hypotekbanken, om forudsætningerne for  

 støtten er ændret, således at den helt eller delvis skal bortfalde for  

 fremtiden.
 Stk. 4.  Hypotekbanken afgør, hvorvidt og i hvilket  

 omfang tilkendte eller aftalte ekspropriationserstatninger kan tillades  

 udbetalt til selskabet eller vil være at indbetale som ekstraordinære afdrag  

 på statslån, statsgaranterede lån eller foranstående lån.
 Stk. 5.  Hypotekbanken træffer den endelige  

 administrative afgørelse i henhold til dette kapitel.
Likvidation og sammenlægning § 71.  Ved likvidation af et almennyttigt boligselskab  

 anvendes selskabets midler til betaling af gæld og dernæst til bygge- og  

 boligformål efter Bygge- og Boligstyrelsens nærmere bestemmelse.
 Stk. 2.  Likvidation af et almennyttigt boligselskab  

 medfører også likvidation af dets afdelinger, med mindre Bygge- og  

 Boligstyrelsen godkender en anden ordning.
Stk. 3.  Bygge- og Boligstyrelsen og kommunalbestyrelsen  

 i selskabets hjemstedskommune vælger hver en likvidator.
I  

 andelsboligforeninger og garantiselskaber vælger selskabets øverste myndighed  

 tillige en likvidator.
Stk. 4.  Opløsning af et selskab med henblik på  

 sammenlægning med eet eller flere andre almennyttige boligselskaber, skal  

 godkendes af kommunalbestyrelsen, jf. § 3, stk. 4, i lov om boligbyggeri.
Det  

 opløste selskabs afdelinger og midler indgår i det sammenlagte selskab.
Stk.  

 1-3 finder ikke anvendelse.
§ 72.  Ved likvidation af en afdeling anvendes  

 afdelingens midler til betaling af gæld og dernæst til indfrielse af  

 beboerindskud med eventuelt indekstillæg.
Overskydende beløb tilfalder  

 dispositionsfonden.
 Stk. 2.  Stk. 1 finder ikke anvendelse, hvis afdelingen  

 sammenlægges med en anden afdeling, jf. § 4, stk. 2-3, eller overtages af et  

 andet almennyttigt boligselskab.
Stk. 3.  Ved afståelse af en del af en afdeling  

 indbetales nettoprovenuet som ekstraordinært afdrag på indestående statslån,  

 statsgaranterede lån eller foranstående lån.
Overskydende beløb tilfalder  

 dispositionsfonden.
 Stk. 4.  Ved likvidation efter salg af en afdeling, der  

 er opført med salg for øje, overføres nettoprovenuet til dispositionsfonden.
Forskellige bestemmelser § 73.  Såfremt der i vedtægterne for  

 andelsboligforeninger er bestemmelser om andel i byggefonden, der afviger fra  

 reglerne i kapitel 10-11, bevarer sådanne bestemmelser deres gyldighed for så  

 vidt angår byggeri, der er opført før den 30. april 1946.
 § 74.  For løbende lejemål bevarer boligtagere, hvis  

 boligoverenskomst eller lejeaftale er indgået inden den 1. april 1975, retten  

 til indeksregulering af deres beboerindskud efter reglerne i bekendtgørelse  

 nr. 357 af 30. juli 1970, kapitel VII, som ændret ved bekendtgørelse nr. 437  

 af 17. september 1971. Ved fraflytning efter den 1. april 1975 beregnes  

 indeksregulering på grundlag af reguleringspristallet for januar 1975.
 § 75.  Kommunalbestyrelsen i den kommune, hvori  

 ejendommen er beliggende, foretager inddrivelse af forfaldne bidrag og renter  

 til Boligselskabernes Landsbyggefond efter reglerne i lov om boligbyggeri.  

 Inddrivelsen sker med tillæg af et gebyr, der tilfalder kommunen, og hvis  

 størrelse udgør 50 kr. + 1/2 pct. af beløb udover 3.000 kr.
 § 76.  Uanset bestemmelser i en boligafdelings  

 husorden har blinde og svagtseende altid ret til at holde førerhund.
Ikrafttrædelse og overgangsbestemmelser § 77.  Bekendtgørelsen træder i kraft den 1. juli  

 1994. Hvis boligselskabets regnskabsår påbegyndes senere end den 1. juli  

 1994, finder bekendtgørelsen dog først anvendelse fra dette regnskabsårs  

 påbegyndelse.
Stk. 2.  Bekendtgørelse nr. 784 af 14. december 1988,  

 som ændret ved bekendtgørelse nr. 490 af 27. juni 1990, nr. 583 af 8. august  

 1991, nr. 158 af 5. marts 1992, nr. 405 af 21. juni 1993, nr. 550 af 29. juni  

 1993 og nr. 833 af 18. oktober 1993 ophæves.
Bekendtgørelsen finder dog  

 fortsat anvendelse i det omfang, den i stk. 1 nævnte bekendtgørelse endnu  

 ikke finder anvendelse.
 § 78.  Et almennyttigt forretningsførerselskab kan  

 træffe beslutning om, at en allerede etableret dispositionsfond nedlægges med  

 den virkning, at midlerne i denne overføres til selskabets arbejdskapital,  

 jf. dog § 25, stk. 2, første pkt.
 Stk. 2.  Beslutning efter stk. 1, skal træffes inden den  

 1. september 1994 og finder anvendelse på det regnskabsår, der begynder 1.  

 juli 1994 eller nærmest herefter.
§ 79.  Rentesatserne i § 38, stk. 1-2, kan indføres  

 gradvist over 3 regnskabsår, således at de gælder fuldt ud i det regnskabsår,  

 der begynder den 1. juli 1997 eller nærmest herefter.
Hvis forhøjelserne  

 indføres over flere år, skal de årlige forhøjelser være af samme størrelse.
 Stk. 2.  Rentesatsen i § 38, stk. 2, gælder ikke for  

 lån, ydet af selskabets byggefond før det regnskabsår, der påbegyndes den 1.  

 juli 1994 eller nærmest herefter, jf. § 80, stk. 2.
 § 80.  I det regnskabsår, der begynder den 1. juli  

 1994 eller nærmest herefter, overføres efter selskabets beslutning den del af  

 selskabets egenkapital, som ikke udgøres af garantikapital, foreningsandele  

 eller dispositionsfond, samt midler, der efter denne dato ville være  

 tilfaldet denne del af egenkapitalen, til enten arbejdskapitalen, jf. dog §  

 24, stk. 3, eller til dispositionsfonden.
 Stk. 2.  Udlån af byggefondsmidler samt likvide midler i  

 selskabets byggefond, der ikke er omfattet af §§ 23-24 i lov om boligbyggeri,  

 overføres til dispositionsfonden med virkning fra det regnskabsår, der  

 påbegyndes den 1. juli 1994 eller nærmest herefter.
Bygge- og Boligstyrelsen, den 4. februar  

 1994 Rud Werborg/ Vibeke Køie Evt. fastsat maksimum for arbejdskapitalen kr./lejemålsenhed:
Renteberegningsmetode Øverste myndigheds påtegning:
Foranstående årsregnskab har været forelagt undertegnede  

 øverste myndighed til godkendelse.
Begrænsning af stigningstakst for visse driftsudgifter Bestemmelserne om begrænsning af stigningen på visse udgifter omfatter  

 kontiene 111.1, 111.3, 112.1, 114, 115, 116, 118 (fraregnet 203.2-4), 119 og  

 120, samt evt. kontiene 107, 109 og 110.
Opgørelsen omfatter ud over de obligatoriske konti også konto (107, Vejledning Besvarelser med »Ja« skal uddybes særskilt i noter (herunder  

 omtales iværksatte forholdsregler, eventuelt med henvisning til under hvilken  

 note i årsregnskabet spørgsmålet er behandlet). Er spørgsmålet ikke relevant,  

 sættes kryds i kolonnen »Irrelevant«.
Vejledning Besvarelser med »Ja« skal uddybes særskilt i noter (herunder  

 omtales iværksatte forholdsregler, eventuelt med henvisning til under hvilken  

 note i årsregnskabet spørgsmålet er behandlet). Er spørgsmålet ikke relevant,  

 sættes kryds i kolonnen »Irrelevant«.
 Forretningsførerens påtegning:
Dato Bestyrelsens påtegning:
Dato Revisors påtegning:
Dato --------------------------------------------------------------------- Bilag 4 Bygge- og Boligstyrelsen, den 4. februar  

 1994 Instruks om revision af almennyttige  

 boligselskabers regnskaber Et almennyttigt boligselskabs årsregnskab, der omfatter årsregnskaber for selskabet og dets afdelinger,  

 skal efter § 13, Revisionen skal udføres i overensstemmelse med god revisionsskik under  

 iagttagelse af de i denne instruks fastsatte regler, og revisor skal herunder  

 foretage en kritisk gennemgang af boligselskabets regnskabsmateriale og dets  

 forhold i øvrigt.
 Under henvisning til at de almennyttige boliger er opført med offentlig  

 støtte, skal revisor være særlig opmærksom på, at reglerne for revisionen  

 iagttages, jf. § 56 i Bygge- og Boligstyrelsens bekendtgørelse om almennyttig  

 boligvirksomhed.
 Revisor skal straks foretage indberetning til selskabets bestyrelse og  

 kommunalbestyrelsen, såfremt revisor konstaterer uregelmæssigheder af  

 væsentlig betydning for selskabets eller en afdelings økonomiske drift.  

 Revisor skal ligeledes foretage indberetning til selskabets bestyrelse og  

 kommunalbestyrelsen hvis der opstår usikkerhed om, hvorvidt selskabet eller  

 en afdeling kan overholde sine økonomiske forpligtelser.
 I det omfang revisor tillige forestår revisionen af et boligselskabs  

 forretningsførerselskabs regnskaber, må revisor udvise særlig agtpågivenhed  

 vedrørende eventuelle forhold, som vedrører boligselskabets økonomiske  

 stilling, herunder på boligselskabets eventuelle tilgodehavender hos  

 forretningsførerselskabet.
 Det bemærkes endvidere, at revisionen - i det omfang der udarbejdes  

 særskilt varmeregnskab eller særskilt antenneregnskab - tillige omfatter  

 revision af afdelingernes varmeregnskaber og antenneregnskaber.
 Revisor skal have adgang til at gennemse alt regnskabsmateriale og alle  

 beholdninger og har i øvrigt krav på alle de oplysninger og al den bistand,  

 som måtte være af betydning for udførelsen af revisionen.
 Revisor skal under sin revision blandt andet påse:
Generelt 1. At årsregnskabet er opstillet i overensstemmelse  

 med de herom gældende regler, jf. bl.a. ovennævnte bekendtgørelse om  

 almennyttig boligvirksomhed samt den af Bygge- og Boligstyrelsen udfærdigede  

 kontoplan.
 2. At årsregnskabet giver et retvisende billede på  

 baggrund af bestemmelserne i lov om boligbyggeri og ovennævnte bekendtgørelse  

 af selskabets og dets afdelingers aktiver og passiver, den økonomiske  

 stilling samt resultatet.
 3. At forretningsgangen og den interne kontrol  

 fungerer tilfredsstillende.
4. At der ved revisionen er tilvejebragt nødvendig  

 forvisning om aktivernes tilstedeværelse og tilhørsforhold.
Det må herunder  

 påses, at selskabets og dets afdelingers midler, bortset fra udlån til en  

 almennyttig afdeling samt bortset fra den af administrative grunde nødvendige  

 begrænsede kontante beholdning, kun er anbragt som indlån i danske kroner i  

 pengeinstitutter i en EU-medlemsstat eller i danske realkredit- eller  

 statsobligationer, noteret på en fondsbørs i en EU-medlemsstat.
Endvidere må  

 det påses, at bestemmelserne om kapitalforvaltning i kapitel 12 i  

 bekendtgørelsen om almennyttig boligvirksomhed i øvrigt er overholdt,  

 herunder at der ikke er sket sammenblanding af almennyttige midler med  

 private midler, jf. bekendtgørelsens § 35, stk. 1.
 5. At posterne i årsregnskabet med de fravigelser, der  

 følger af lov om boligbyggeri og ovennævnte bekendtgørelse, er værdiansat i  

 overensstemmelse med reglerne i årsregnskabsloven, der i § 26, stk. 1, nr.  

 3-6, blandt andet fastsætter følgende:
 3. Værdiansættelsen skal i alle tilfælde ske under  

 udvisning af behørig forsigtighed og især således:
a. at kun den fortjeneste, der erkonstateret på balancetidspunktet,  

 medtages, b. at der tages hensyn til alle forudseelige risici og eventuelle tab, som  

 er opstået i løbet af det regnskabsår, årsregnskabet vedrører, eller i et  

 tidligere regnskabsår, selv om disse risici eller tab først bliver kendt  

 mellem balancetidspunktet og det tidspunkt, på hvilket årsregnskabet  

 udarbejdes, og c. at der tages hensyn til enhver værdiforringelse, hvad enten  

 årsregnskabet udviser tab eller fortjeneste.
 4. Der skal tages hensyn til indtægter og udgifter  

 vedrørende det år, som regnskabet omfatter, uanset betalingstidspunktet.
 5. Aktiv- og passivposternes bestanddele skal  

 værdiansættes hver for sig.
6. Åbningsbalancen for hvert år skal svare til  

 balancen for det foregående år.' 6. At påhvilende forpligtelser er rigtigt udtrykt i  

 regnskaberne.
 7. At tilbageholdte lønandele (A-skat, pensionsbidrag,  

 ATP-bidrag, arbejdsmarkedsbidrag m.v.) afregnes rettidigt.
 8. At det til regnskabet hørende spørgeskema (herunder  

 nødvendige noter) er behørigt udfyldt og underskrevet (revisor skal  

 medunderskrive spørgeskemaet).
Selskabet 9. At bestyrelsesvederlag er i overensstemmelse med de  

 herom fastsatte regler.
 10. At henlæggelser til dispositionsfond er i  

 overensstemmelse med de herom fastsatte regler.
 11. At dispositionsfondens samt afdelingernes midler,  

 der er i selskabets forvaltning, forrentes efter de herom fastsatte regler.
 12. At anvendelsen og eventuelle udlån af  

 dispositionsfondens og afdelingernes midler er i overensstemmelse med de  

 herom fastsatte regler.
 13. At der ikke af afdelingernes midler er foretaget  

 udlån til boligforetagender, som ikke er omfattet af landsbyggefondens  

 garantiordning.
 14. At administrationsbidrag er fastsat i  

 overensstemmelse med de herom fastsatte regler.
Afdelingerne 15. At der på afdelingernes resultatopgørelse er  

 fornøden balance mellem indtægter og udgifter, således at indtægterne dækker  

 såvel løbende udgifter som henlæggelser og afskrivninger i henhold til  

 reglerne herom.
I modsat fald foretager revisor særskilt anmærkning herom.
 16. At underskud fra tidligere år og underfinansiering  

 afvikles budgetmæssigt i overensstemmelse med reglerne i bekendtgørelsen om  

 almennyttig boligvirksomhed samt den af Bygge- og Boligstyrelsen udfærdigede  

 kontoplan.
 17. At henlæggelser til planlagt og periodisk  

 vedligeholdelse samt fornyelser, jf. nedenfor, afsættes i overensstemmelse  

 med reglerne herom (jf. pkt. 15).
 18. At der i fornødent omfang er foretaget  

 henlæggelser til imødegåelse af tab ved fraflytning og fraflytningsordninger  

 samt andre forudseelige risici.
 19. At der i forbindelse med revision af en afdelings  

 første driftsregnskab foretages afstemning med det reviderede byggeregnskab.
 20. At der er etableret selvstændige afdelinger for  

 hvert byggeforetagende, herunder ubebyggede grunde, og at hver enkelt  

 afdeling har skøde på ejendommen.
 21. At afdelinger med opsamlede driftsunderskud ikke  

 har modtaget lån i strid med de herom fastsatte regler.
 22. At de stigningsbegrænsede udgifter overholder de  

 bestemmelser, der er fastsat i § 45 i bekendtgørelsen om almennyttig  

 boligvirkskomhed.
 Revisor skal ved revision af regnskabet påse, at henlæggelser til planlagt  

 og periodisk vedligeholdelse afsættes i overensstemmelse med  

 vedligeholdelsesrapporten.
 Revisor skal i øvrigt påse, at henlæggelsesmidlerne ikke anvendes til  

 andre formål end dem, hvortil de er henlagt.
 Revisionens formelle indhold m.v.
Til brug for bestyrelsen og den tilsynsførende kommunalbestyrelse skal  

 revisor føre en revisionsprotokol, hvori anføres, hvilke revisionsarbejder,  

 der er udført, ligesom revisor heri skal omtale eventuelle indberetninger til  

 bestyrelse og kommunalbestyrelse samt alle øvrige forhold, der har givet  

 anledning til bemærkninger.
Endvidere skal revisor vurdere, om der er  

 uomtvistelig god sikkerhed for selskabets udlån af en afdelings midler, og om  

 der er fundet mangler ved selskabets interne kontrol og regnskabsmæssige  

 registreringer i øvrigt.
 Revisionsprotokollen forelægges ved ethvert bestyrelsesmøde, og enhver  

 protokoltilførsel underskrives af samtlige bestyrelsesmedlemmer.
I forbindelse med revisionen af årsregnskabet skal revisor i  

 revisionsprotokollen oplyse, om der er bemærkninger til de i  

 revisionsinstruksen anførte punkter, samt erklære, -  at revisor opfylder de i lovgivningen fastsatte  

 habilitetsbestemmelser, -  at revisor under sin revision har modtaget alle de oplysninger,  

 der er anmodet om til bekræftelse af regnskabets rigtighed, samt -  at revisor herefter anser årsregnskabet for aflagt i  

 overensstemmelse med gældende regnskabsbestemmelser i lovgivningen, de med  

 hjemmel heri udfærdigede bestemmelser samt selskabets vedtægter.
 I revisionsprotokollen gengives revisors påtegning på årsregnskabet,  

 ligesom årsagen til eventuelle forbehold nærmere uddybes og forklares.
