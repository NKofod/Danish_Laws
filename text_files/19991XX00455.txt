Skriftlig fremsættelse (12. april 2000) Justitsministeren (Frank Jensen):
 Herved tillader jeg mig for Folketinget at  

 fremsætte:
 Forslag til lov om indfødsrets meddelelse.
(Lovforslag nr.
L 277).
Lovforslaget omfatter 2001 personer.
Endvidere  

 indebærer forslaget, at 1475 børn kan få dansk  

 indfødsret sammen med deres forældre, jf. § 6, stk. 2, i lov om  

 dansk indfødsret.
Lovforslaget er det sidste af i alt tre lovforslag om  

 indfødsrets meddelelse, som fremsættes i dette  

 folketingsår.
Forslaget er udarbejdet efter de samme retningslinier som  

 de lovforslag, der blev vedtaget af Folketinget i december 1999 og april  

 2000. Retningslinierne er fastsat ved et forlig, som blev indgået i  

 april 1999 mellem et bredt flertal af Folketingets partier.
Lovforslagene om indfødsrets meddelelse har i dette  

 folketingsår omfattet væsentlig flere personer end de lovforslag,  

 der er blevet fremsat i tidligere folketingsår.
Det skyldes bl.a, at  

 der i de sidste par år er tilført flere ressourcer til  

 Justitsministeriets Indfødsretskontor.
Det har bevirket en  

 forøgelse af antallet af behandlede sager og en tilsvarende  

 nedbringelse af sagsbehandlingstiden for ansøgninger om  

 naturalisation.
Sagsbehandlingstiden er for tiden godt 14 måneder, og  

 målet er en sagsbehandlingstid på omkring 12 måneder.  

 Derfor forventes også de kommende lovforslag om indfødsrets  

 meddelelse at få et større omfang end tidligere.
 Med disse ord anbefaler jeg lovforslaget til det  

 høje Tings velvillige behandling.
