Nr LSF 237 Forslag til Lov om tilskud til Grønlands hjemmestyre Fremsat af finansministeren (Mogens Lykketoft) den 26. april 1995 Vedtaget ved tredjebehandling den 24. maj 1995 Lov nr. 374 af 14/06/1995 § 1. Staten yder i 1996, 1997 og 1998 et årligt tilskud til  

 Grønlands hjemmestyre på 2.441,2 mio.kr.
 Stk. 2. Såfremt der i perioden 1996-98 pålægges hjemmestyret  

 nettomerudgifter vedrørende pension til beboere på specialinstitutioner for  

 fysisk og psykisk handicappede, forhøjes tilskuddet med et tilsvarende beløb.
 Stk. 3. Såfremt der i perioden 1996-98 træffes aftale mellem De  

 Grønlandske Kommuners Landsforening og staten om ændringer i den eksisterende  

 forvaltningsaftale, ændres tilskuddet til Grønlands hjemmestyre i  

 overensstemmelse hermed.
 § 2. Tilskuddet reguleres i 1997 og 1998 med en procent, der  

 svarer til den gennemsnitlige pris- og lønregulering på statens driftsbudget  

 for det pågældende år.
 § 3. Tilskuddet udbetales forskudsvis med 1/12 hver måned,  

 medmindre der træffes anden aftale om udbetalingsterminer mellem  

 finansministeren og Grønlands hjemmestyre.
 § 4. Den danske statskasse yder kompensation til Grønlands  

 hjemmestyre i overensstemmelse med indholdet i den den 21. august 1990  

 indgåede aftale i henhold til artikel 24 i den mellem den danske regering og  

 det grønlandske landsstyre indgåede aftale af 18. oktober 1979 til undgåelse  

 af dobbeltbeskatning, for så vidt angår indkomst- og formueskat, samt om  

 bistand i skattesager.
 § 5. Loven træder i kraft den 1. januar 1996. Samtidig ophæves lov  

 nr. 446 af 30. juni 1993 om tilskud til Grønlands hjemmestyre.
Oprindeligt fremsat forslag § 1. Staten yder i 1996, 1997 og 1998 et årligt tilskud til Grønlands hjemmestyre på 2.441,2 mill.kr.
 Stk. 2. Såfremt der i perioden 1996 - 98 pålægges hjemmestyret  

 nettomerudgifter vedrørende pension til beboere på specialinstitutioner for  

 fysisk og psykisk handicappede, forhøjes tilskuddet med et tilsvarende beløb.
 Stk. 3. Såfremt der i perioden 1996 - 1998 træffes aftale mellem  

 De grønlandske kommuners Landsforening og staten om ændringer i den  

 eksisterende forvaltningsaftale, ændres tilskuddet til Grønlands hjemmestyre  

 i overensstemmelse hermed.
 § 2. Tilskuddet reguleres i 1997 og 1998 med en procent, der  

 svarer til den gennemsnitlige pris- og lønregulering på statens driftsbudget  

 for det pågældende år.
 § 3. Tilskuddet udbetales forskudsvis med 1/12 hver måned, med  

 mindre der træffes anden aftale om udbetalingsterminer mellem  

 finansministeren og Grønlands hjemmestyre.
 § 4. Den danske statskasse yder kompensation til Grønlands  

 hjemmestyre i overensstemmelse med indholdet i den den 21. august 1990  

 indgåede aftale i henhold til artikel 24 i den mellem den danske regering og  

 det grønlandske landsstyre indgåede aftale af 18. oktober 1979 til undgåelse  

 af dobbeltbeskatning for så vidt angår indkomst- og formueskat samt om  

 bistand i skattesager.
 § 5. Loven træder i kraft den 1. januar 1996. Samtidig ophæves lov  

 nr. 466 af 30. juni 1993 om tilskud til Grønlands hjemmestyre.
Bemærkninger til lovforslaget Almindelige bemærkninger Lovforslaget indeholder regler om ydelse af statstilskud til Grønlands  

 hjemmestyre.
 Bloktilskudsordningen for Grønland blev etableret i forbindelse med  

 indførelse af hjemmestyre i Grønland den 1. maj 1979.
Hjemmestyreordningen indebærer, at hjemmestyret kan overtage den  

 regelfastsættende og administrative kompetence på en række sagsområder, der  

 er nævnt i bilaget til hjemmestyreloven.
Overgang af sagsområder til  

 hjemmestyret kan ifølge hjemmestyrelovens §§ 4 og 5 enten ske således, at  

 hjemmestyret selv overtager finansieringen af det pågældende område eller  

 således, at der ydes et statstilskud til hjemmestyret svarende til statens  

 besparelse ved områdets overgang til bloktilskud.
Tilskud til hjemmestyret  

 til varetagelse af de overtagne områder ydes som et samlet generelt tilskud,  

 hvis anvendelse er undergivet hjemmestyrets fri prioritering.
 Hjemmestyrelovens § 7 giver mulighed for, at også andre sagsområder end  

 de, der er nævnt i bilaget, kan overtages af hjemmestyret efter reglerne i  

 lovens §§ 4 og 5. Overførslen kan kun ske efter aftale mellem regeringen og  

 hjemmestyret og skal ske ved lov.
 Hovedparten af de områder, som hjemmestyret har overtaget, er sket med  

 hjemmel i § 5.
 Der resterer kun nogle få områder, der yderligere vil kunne overføres til  

 hjemmestyret.
Bloktilskuddet til Grønlands hjemmestyre fastsættes i tilskudslove, der  

 sædvanligvis er 3-årige.
Den nugældende lov vedrører dog kun en to-årig  

 periode - 1994 og 1995. Baggrunden herfor var, at det, som en del af den  

 samlede aftale af 6. marts 1993 mellem den danske regering og Grønlands  

 landsstyre om bloktilskudsfastsættelsen for perioden 1994-95, blev besluttet,  

 at der gennemførtes et udredningsarbejde med henblik på, at der med virkning  

 fra 1. januar 1996 eventuelt kan iværksættes en ny reguleringsordning.
Dette  

 udredningsarbejde har dannet udgangspunkt for den foreslåede  

 bloktilskudsfastsættelse for 1996-98.
 Ved lov nr. 446 af 30. juni 1993 er tilskud til Grønlands hjemmestyre  

 fastsat for perioden 1994 - 1995 med følgende beløb - i pris- og lønniveau  

 1994:
 I nærværende lovforslag er bloktilskudsperioden foreslået 3-årig -  

 gældende for årene 1996 - 1998.
 Der blev mellem den danske regering og Grønlands landsstyre den 21. april  

 1995 indgået aftale om bloktilskudsfastsættelsen for den nævnte periode.  

 Aftalen vedlægges som bilag.
 Bloktilskuddet i perioden 1996-98 fastsættes herefter årligt til 2.441,2  

 mill.kr. i 1996-prisniveau.
Tilskuddet reguleres fra et finansår til det følgende i overensstemmelse  

 med den gennemsnitlige reguleringsprocent for statens samlede driftsudgifter  

 fra pris- og lønniveau for finansloven for et år til pris- og lønniveau for  

 finansloven det følgende år.
Reguleringsprocenten beregnes som den  

 gennemsnitlige forventede pris- og lønudvikling på statens driftsbudget  

 fraregnet indtægtsdækket virksomhed, statsvirksomheder og nettostyrede  

 virksomheder.
Der vil indtil den endelige vedtagelse af finanslovforslaget i  

 december kunne ske justeringer i pris- og lønforudsætningerne med  

 konsekvenser for bloktilskuddet til Grønlands hjemmestyre, såfremt den  

 forventede pris- og lønudvikling ændres markant i forhold til det ved  

 budgetteringen forudsatte.
 Ved lov nr. 1132 af 22. december 1993 om ændring af lov om social bistand,  

 lov om social pension m.v. (udbetaling af pension til beboere på plejehjem  

 m.v.) blev det vedtaget, at senest 1. januar 1995 skal beboere på  

 institutioner efter bistandslovens § 112 have udbetalt deres pension mod at  

 betale for de ydelser, de modtager på institutionen (husleje, el, varme, kost  

 m.v.).
Ændringerne i bistandsloven og pensionsloven betyder, at for personer i  

 institutioner efter bistandslovens § 112 vil der senest fra 1. januar 1995  

 både være en institutionsudgift og en udgift til social pension, hvor der  

 tidligere kun har været en institutionsudgift.
Lovændringen indebærer således  

 en omlægning af betalingsmåden.
 Loven er gældende for alle specialinstitutioner for fysisk og psykisk  

 handicappede i Danmark og dermed de institutioner, som anvendes af Grønlands  

 hjemmestyre i Danmark.
 For de grønlandske beboere på specialinstitutionerne bliver  

 opholdskommunen stillet som bopælskommunen og dermed betalingspligtig for  

 pension, hvilket påfører nogle kommuner merudgifter.
 Da Grønlands hjemmestyres sociale myndigheder har mulighed for i Danmark  

 at anbringe personer, hvis behov for bistand på grund af vidtgående handicap  

 ikke kan dækkes gennem bistand fra institutioner i Grønland, er der i  

 forbindelse med ovennævnte lovændring indledt forhandlinger med Grønlands  

 hjemmestyre for at finde en ordning på de problemer, der er opstået i denne  

 forbindelse.
 Det er mellem den danske regering og Grønlands landsstyre aftalt, at  

 såfremt hjemmestyret pålægges nettomerudgifter vedrørende pension til beboere  

 på specialinstitutioner for fysisk og psykisk handicappede i perioden  

 1995-98, forhøjes bloktilskuddet tilsvarende.
 Den 2. februar 1989 blev der mellem Statsministeriet, Grønlandsafdelingen,  

 og De grønlandske kommuners Landsforening indgået en forvaltningsaftale,  

 hvorefter de enkelte kommuner varetager en række opgaver, der henhører under  

 statens ansvarsområde.
For denne opgavevaretagelse modtager de grønlandske kommuner betaling fra  

 staten.
Den samlede betaling til kommunerne udgjorde i 1995 9,6 mill.kr.
 Det er aftalt, at denne betaling indgår i det generelle bloktilskud til  

 Grønlands hjemmestyre, og at hjemmestyret videreudbetaler tilskuddet til de  

 enkelte kommuner i forhold til disses andel af kommunernes samlede folketal.
 En del af kommunernes opgaver for staten er gradvist bortfaldet, og  

 forvaltningsaftalen vil derfor efter forhandling med De grønlandske kommuners  

 Landsforening blive søgt ændret.
 Det er aftalt mellem den danske regering og Grønlands landsstyre, at  

 bloktilskuddet til Grønlands hjemmestyre vil blive ændret i overensstemmelse  

 med en ændret forvaltningsaftale.
 Den danske regering og Grønlands landsstyre indgik den 21. august 1990 en  

 aftale for at løse visse særlige skattemæssige problemer.
Efter aftalen træder Grønland tilbage fra beskatning af visse typer  

 indkomst.
Til gengæld yder Danmark kompensation for det grønlandske  

 provenutab.
De særlige skattemæssige problemer opstod på grund af forskellighederne  

 mellem den danske og den grønlandske skattelovgivning.
I en række år gav  

 dette anledning til nogle beskatningskonflikter, der især var følelige for  

 udsendte fra Danmark.
Især de offentligt ansatte, herunder forsvarets  

 personel, havde skattemæssige problemer.
 Problemerne var knyttet til beskatningen af udsendtes dagpenge, og  

 beskatningen af pensionsordninger.
 I henhold til aftalen træder Grønland tilbage fra beskatning af løbende  

 rentetilskrivninger til pensionsopsparingsordninger i danske pengeinstitutter  

 m.fl. og beskatningen af visse pensions- og forsikringsordninger, der ophæves  

 i utide.
 Til gengæld for den grønlandske tilbagetræden fra beskatning påtog Danmark  

 sig efter aftalen at yde kompensation for det grønlandske provenutab.
Aftalen tages op til gennemgang hvert andet år i den dansk-grønlandske  

 embedsmandsgruppe.
Væsentlige ændringer i beregningsgrundlaget eller de  

 lovgivningsmæssige forudsætninger for aftalen berettiger hver af parterne til  

 at kræve en genforhandling af aftalen.
Økonomiske og administrative konsekvenser Ved aftalen af 21. april 1995 mellem den danske regering og Grønlands  

 landsstyre blev bloktilskuddet for 1996 - i 1995-prisniveau - fastsat til  

 2.393,3 mill.kr., hvilket er en uændret videreførelse af bloktilskudsniveauet  

 for 1995. Bloktilskuddet i 1997 og 1998 - i 1995-prisniveau - er ligeledes  

 fastsat uændret i forhold til bloktilskudsniveauet for 1995.
Det blev samtidig aftalt, at såfremt der ved ændrede betalingsregler  

 vedrørende fysisk og psykisk handicappede beboere på specialinstitutioner  

 pålægges hjemmestyret nettomerudgifter, vil tilskuddet blive forhøjet med et  

 tilsvarende beløb.
Der er endnu ikke truffet nogen aftale om ændrede  

 betalingsregler, men på baggrund af de foreliggende oplysninger skønnes en  

 evt. bloktilskudsforhøjelse at udgøre nogle få millioner kroner årligt.
Det blev endvidere aftalt, at tilskuddet vil blive ændret i  

 overensstemmelse med en kommende ændring af forvaltningsaftalen mellem staten  

 og De grønlandske kommuners Landsforening.
Den årlige reduktion i  

 bloktilskuddet er af Statsministeriet foreløbigt skønnet til 3-4 mill.kr.
Med aftalen af 21. august 1990 mellem den danske regering og Grønlands  

 landsstyre blev der løst en række skattemæssige problemer.
I forbindelse med  

 hjemmestyrets tilbagetræden fra beskatning af visse typer indkomst yder  

 staten kompensation for det grønlandske provenutab.
Kompensationsbeløbet optages på de årlige bevillingslove.
På finansloven  

 for 1995 er på § 38.11.01. Personskatter optaget et beløb på 12 mill.kr. som  

 kompensationsbeløb til Grønland.
 Bestemmelserne i lovforslagets § 4 om kompensation til Grønlands  

 hjemmestyre for beskatning af visse indkomster har således ingen betydning  

 for fastsættelse af bloktilskuddet.
 Lovforslaget indeholder ikke EU-retslige aspekter.
Forelæggelse for de grønlandske myndigheder Der har mellem regeringen og Grønlands hjemmestyre været ført  

 forhandlinger om tilskuddet for perioden 1996-98. Med aftale af 21. april  

 blev der opnået enighed om bloktilskudsfastsættelsen for 1996-98.  

 Lovforslaget vil blive forelagt Grønlands hjemmestyre og påregnes behandlet  

 på Landstingets forårssamling i maj måned 1995.
Bemærkninger til de enkelte bestemmelser Til § 1 Tilskuddet til Grønlands hjemmestyre i årene 1996, 1997 og 1998 er  

 foreslået uændret i forhold til tilskudsniveauet for 1995. Opregnet til  

 1996-prisniveau fastsættes tilskuddet årligt til 2.441,2 mill.kr.
 Det foreslås, at der i tilskudsperioden vil kunne ske ændringer i  

 tilskuddet, såfremt hjemmestyret pålægges merudgifter til beboere på  

 specialinstitutioner, eller forvaltningsaftalen mellem staten og De  

 grønlandske kommuners Landsforening ændres.
Til § 2 og § 3 Bestemmelserne om pris- og lønregulering af tilskuddet og om  

 udbetalingsterminer er foreslået uændret i forhold til den gældende  

 tilskudslov.
Til § 4 Lovbestemmelsen er foreslået uændret i forhold til den gældende  

 tilskudslov.
Til § 5 Det foreslås, at tilskuddet til Grønlands hjemmestyre fastsættes for en  

 3-årig periode.
21. april 1995 Aftale mellem den danske regering og Grønlands landsstyre om bloktilskudsfastsættelsen for Grønlands hjemmestyre i perioden 1996-98 1. En ny bloktilskudslov skal være gældende for perioden 1996-98.
 2. Bloktilskuddet for 1996-98 fastsættes i 1996-niveau til 2.441,2  

 mill.kr.
 3. Den nugældende prisreguleringsordning for bloktilskuddet fastholdes.
 4. Såfremt der pålægges hjemmestyret nettomerudgifter vedrørende pension  

 til beboere på specialinstiutioner for fysisk og psykisk handicappede, ydes  

 der bloktilskudskompensation herfor.
 5. Bloktilskuddet til hjemmestyret ændres i overensstemmelse med evt.  

 aftaleændringer i forvaltningsaftalen mellem De grønlandske kommuners  

 Landsforening og staten.
