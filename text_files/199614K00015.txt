Nr BTL 15 Betænkning over Forslag til lov om ændring af lov om mægling i  

 arbejdsstridigheder (Afstemnings- og sammenkædningsreglerne)   

 Nr L 15 1996-97, 1. samling Afgivet af Arbejdsmarkedsudvalget Afgivet: 19961211 Udvalget har behandlet lovforslaget i flere møder og har herunder stillet spørgsmål til arbejdsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Finansforbundet, Finanssektorens Arbejdsgiverforening, Funktionærernes og Tjenestemændenes Fællesråd, Journalistforbundet og Sammenslutningen af Landbrugets Arbejdsgiverforeninger.
 Der er af arbejdsministeren og nogle mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse med det af  

 arbejdsministeren stillede ændringsforslag.
Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til vedtagelse med de stillede  

 ændringsforslag.
Mindretallet anmoder om, at lovforslaget henvises til  

 fornyet udvalgsbehandling efter 2. behandling.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men kan  

 stemme for ændringsforslag nr. 2 og 3 og bemærker i øvrigt:
 Det er tilkendegivet fra flere offentlige arbejdsgivere, at lovforslaget  

 vil medføre flere arbejdskonflikter, hvilket naturligvis ikke kan være i  

 nogens interesse.
 Desuden har flere forbund påpeget, at ILO-konventionen ikke er overholdt i  

 lovforslaget, at problemet er sammenkædningsreglerne, og at det er et  

 problem, at den magt, LO og DA har, vil blive væsentligt udvidet med  

 lovforslaget, og endelig har der været flere indvendinger mod den nye  

 stemmeprocent-regel.
 Fremskridtspartiet deler bekymringerne, hvorfor Fremskridtspartiet ikke  

 kan støtte lovforslaget.
 Fremskridtspartiet har valgt at støtte ændringsforslaget fra Enhedslisten,  

 idet dette forslag trods alt styrker de enkelte fagforbund i forhold til  

 hovedforbundene, hvilket er en klar forbedring af lovforslaget.
Ændringsforslag Til § 1Af et mindretal (SF), tiltrådt af et mindretal (EL):
 1) I den under nr. 1 foreslåede ændring af § 11, stk.  

 1, udgår det foreslåede 3. pkt.
 Af et mindretal (EL), tiltrådt af et mindretal (SF og FP):
 2) Efter nr. 1, indsættes som nyt nummer:
 »01. I § 12, stk. 1 indsættes efter 1. pkt. som nyt  

 punktum:
»En sammenkædning forudsætter accept af den berørte  

 overenskomstpart.«» Af arbejdsministeren, tiltrådt af udvalget:
 Til § 2 3) Datoen »1. december 1996« ændres til: »1.  

 januar 1997«.
Bemærkninger Til nr. 1 Ændringsforslaget betyder, at procent-reglen helt afskaffes, og  

 at forslags vedtagelse sker ved almindeligt flertal.
Med den nuværende 35 pct.-regel i loven er der mange lønmodtagere, der på  

 forhånd har opgivet at øve indflydelse.
Er man som lønmodtager imod et  

 mæglingsforslag, synes man ikke, det nytter noget at stemme.
Forslaget bliver  

 alligevel vedtaget på grund af 35 pct.-reglen.
Er man som lønmodtager for et  

 mæglingsforslag, synes man ofte heller ikke, at det er nødvendigt at stemme,  

 fordi forslaget alligevel bliver vedtaget på grund af 35 pct.-reglen.
 Det af regeringen fremsatte lovforslag hjælper noget på problemet, men  

 ikke tilstrækkeligt og under alle omstændigheder kan den foreslåede ændring  

 betyde, at en ja-stemme i praksis alligevel ikke bliver en ja-stemme.
 Det giver klare legitimitetsproblemer, og det er til skade for det  

 politiske engagement og dermed for demokratiet.
 Uanset om man mener, at det er bedst, at et mæglingsforslag bliver  

 vedtaget eller forkastet, er det vigtigt, at afgørelsen træffes med så stor  

 stemmedeltagelse som muligt, så alle føler sig forpligtet af  

 afstemningsresultatet.
Til nr. 2 Enhedslisten har gennem ministerens besvarelser til lovforslaget  

 kunnet konstatere, at ministeren mener, at formålet med sammenkædning af  

 mæglingsforslag er at mindske risikoen for konflikter på arbejdsmarkedet.  

 Dette er i strid med ILO-konvention nr. 98 om organisationernes ret til  

 forhandling og konfliktret.
Ministeren har med sit lovforslag ønsket, at  

 forligsmandens ret til tvangssammenkædning bevares, uanset lovgivningen  

 herved forbliver i strid med ILO-konvention nr. 98. Regeringen vil på ny  

 kunne indklages for ILO, idet den handler i strid med de konventioner,  

 regeringen selv har ratificeret.
 Enhedslisten er ikke principiel modstander af sammenkædningsretten.  

 Enhedslisten er enig med LO i, at der kan ske en sammenkædning af forhandling  

 og afstemning af flere overenskomster for herved at medvirke til sammenhæng  

 og solidaritet i forhandlingssituationen såvel som i forhandlingsresultatet.
Sammenkædning forudsætter dog, at der er tale om frivillige aftaler mellem  

 de berørte parter.
Det er velkendt, at de berørte parter ikke kan reduceres  

 til hovedorganisationerne, ikke mindst fordi den kritik, ILO har rejst af  

 regeringen omkring sammenkædning, og som ligger til grund for ministerens  

 lovforslag, netop ikke handlede om en hovedorganisation eller medlem af en  

 sådan.
At ministeren i bemærkningerne til sit lovforslag refererer LO's og  

 DA's opfattelse, at forligsmanden ikke kan fremsætte et sammenkædet  

 mæglingsforslag, hvis det ikke er accepteret af hovedorganisationerne,  

 imødekommer derfor ikke den kritik, som ILO har rejst.
 Med ændringsforslaget ønsker Enhedslisten at begrænse retten til  

 sammenkædning af mæglingsforslag, således at den enkelte overenskomstparts  

 forhandlings- og konfliktret respekteres i overensstemmelse med  

 ILO-konvention nr. 98. Dette sikres ved at tilføje, at sammenkædning  

 forudsætter accept af den berørte overenskomstpart i § 12, stk. 1.
 Til nr. 3 Da lovforslaget ikke er færdigbehandlet, er det nødvendigt at  

 ændre ikrafttrædelsesdatoen til den 1. januar 1997.
Jan Petersen (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Addi Andersen (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Bendt  

 Bendtsen (KF) Frank Dahlgaard (KF) Brian Mikkelsen (KF) Tom Behnke (FP) Dansk Folkeparti havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til arbejdsministeren, som denne har givet en foreløbig besvarelse af.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse i den affattelse,  

 hvori det foreligger efter 2. behandling.
 Et mindretal (Socialistisk Folkepartis medlem af udvalget) vil ved  

 3. behandling stemme hverken for eller imod lovforslaget.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse.
 Et tredje mindretal (Enhedslistens medlem af udvalget) indstiller  

 lovforslaget til vedtagelse med det stillede ændringsforslag.
 ÆndringsforslagAf et mindretal (EL):
 Til § 1 1) Efter nr. 1 indsættes som nyt nummer:
 »01. I § 12 indsættes efter stk. 1 som nyt stykke:
»Stk. 2. Såfremt det ved en fagretlig behandling konstateres,  

 at en overenskomst indeholder væsentlige bestemmelser om løn- og  

 ansættelsesvilkår, der står i misforhold til bestemmelser i sammenlignelige  

 overenskomster, eller der konstateres specielle teknologiske,  

 uddannelsesmæssige eller miljømæssige problemer, kan en overenskomstpart  

 afvise, at overenskomsten inddrages i en sammenkædning af mæglingsforslag  

 efter stk. 1. Den fagretlige behandling skal være gennemført i løbet af  

 overenskomstperioden, og forligsmanden skal have modtaget meddelelse herom  

 med angivelse af, hvori misforholdet eller de specielle problemer består  

 senest 3 måneder før overenskomstens udløb.« Stk. 2-7 bliver herefter stk. 3-8.' Bemærkninger Til nr. 1 Et flertal i Folketinget ønsker, at forligsmanden skal have ret  

 til at sammenkæde mæglingsforslag, uanset de berørte overenskomstparter  

 modsætter sig det.
Der er dog særligt udsatte overenskomstområder, der ved sammenkædning er  

 blevet afskåret fra reelle forhandlinger.
Enhedslisten er i lighed med LO  

 bekymret for, at sammenkædningsretten, som den fremgår af lovforslaget, vil  

 føre til, at disse særligt udsatte overenskomstområder til stadighed afskæres  

 fra reelle forhandlinger.
Konkret har samtlige overenskomstfornyelser pr. 1. marts inden for  

 LO-DA-området siden 1983 været gennemført i form af omfattende  

 mæglingsforslag fra forligsmanden, der har afgjort vilkårene på de områder,  

 hvor der ikke kunne opnås enighed.
Undtagelsen er Schluter-regeringens  

 statsindgreb i overenskomsterne i 1985.
Den manglende demokratiske fornyelse har på flere områder medført, at  

 overenskomster, hvor de berørte medlemmer gang på gang har stemt nej, er  

 blevet klart ringere end sammenlignelige overenskomster inden for samme  

 område.
Dette skaber en uholdbar situation, der svækker fagbevægelsens  

 demokratiske rettigheder.
Enhedslisten ønsker, at der i disse tilfælde sikres mulighed for at hindre  

 en sammenkædning af mæglingsforslag.
Dette foreslås sikret ved indsættelse af  

 et nyt stk. 2 i § 12.
Afgørelsen af, om der foreligger et misforhold til andre sammenlignelige  

 områder, eller om der er specielle problemer på et overenskomstområde skal,  

 som det fremgår af lovforslaget, træffes ved fagretlig behandling i henhold  

 til Normens regler.
Det skal af overenskomstpartens mæglings- eller  

 organisationsmødereferat fremgå, hvori de specielle problemer for området  

 eller misforholdet til sammenlignelige overenskomster består.
Ved bedømmelsen  

 af, om der på et overenskomstområde er et misforhold til sammenlignelige  

 områder, kan det bl.a. tillægges betydning, hvordan afstemningen har været på  

 overenskomstområdet ved tidligere mæglingsforslag.
Såfremt der ikke kan opnås  

 enighed mellem overenskomstparterne om, hvorvidt overenskomstområdet i  

 henhold til reglen kan holdes uden for sammenkædningsretten, kan spørgsmålet  

 i sidste instans afgøres ved faglig voldgift.
Der kan inden for et  

 overenskomstområde kun afholdes en faglig voldgift herom inden for en  

 overenskomstperiode.
Jan Petersen (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Addi Andersen (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Bendt  

 Bendtsen (KF) Frank Dahlgaard (KF) Brian Mikkelsen (KF) Tom Behnke (FP) Dansk Folkeparti havde ikke medlemmer i udvalget.
