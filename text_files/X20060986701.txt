Likvidation af andelsboligforening Spørgsmål:
1. Kan det  

 anerkendes, at andelsboligforeningen ikke er skattepligtig ved salg af  

 boligparcellerne til andelshaverne eller alternativt salg af boligparceller  

 til  

 ekstern investor? 2. Kan det  

 anerkendes, at andelsboligforeningen ikke er skattepligtig af salget af  

 fællesparcellen, såfremt fællesparcellen overdrages uden vederlag til en  

 nystiftet grundejerforening? 3. Kan det  

 anerkendes, at der ikke indtræder skattepligt for andelshaverne såfremt  

 boligparcellerne  

 sælges kontant, til markedsværdi, til andelshaverne i løbet af 2006, mens  

 beslutningen om den endelige likvidation af andelsboligforeningen samt  

 udlodningen af likvidationsprovenuet først sker i 2007? 4. Kan det  

 anerkendes, at boligparcellerne ved salg værdiansættes som udlejningsboliger? 5. Kan det  

 anerkendes, at boligparcellerne ved salg værdiansættes til markedsværdien for  

 tilsvarende ejerboliger? Svar 1. Ja.
 2. Ja.
 3. Ja.
 4. Nej.
 5. Ja.
 Andelsboligforeningen  

 er etableret i september 2000.
Ejendommen  

 består af samlet ejendom med 23 andelsboliger og en fællesparcel.
Alle 23  

 boligparceller er udlejet til andelshavere.
Der har på intet tidspunkt siden  

 andelsforeningens etablering været nogen form for udlejning af boligparceller  

 til ikke-andelshavere.
Andelsboligforeningen har således aldrig været  

 objektiv  

 skattepligtig.
Udover boliger  

 med tilhørende haver består ejendommen af veje, parkeringsplader, grønne  

 friarealer  

 samt et beboerhus.
Andelsboligforeningen ejer en del af beboerhuset, mens den  

 resterende  

 del ejes af en anden andelsboligforening.
Ejendommens  

 samlede grundareal er  

 9.527  

 kvadratmeter.
Det samlede boligareal udgør  

 2.125 kvadratmeter  

 eksklusiv  

 fælleshuset.
 Påtænkte  

 dispositioner:
Andelsboligforeningen  

 påtænker i løbet af 2006 at foretage en udstykning af den samlede ejendom til  

 23 boligparceller samt 1 fællesparcel.
Fællesparcellen skal bestå af veje,  

 parkeringsplader, grønne friarealer samt et beboerhus.
Udstykningen forventes  

 at falde på plads i løbet af sommeren/efteråret 2006, hvorefter salget, af  

 boligparcellerne til andelshaverne samt salg af fællesparcellen til en  

 nystiftet grundejerforening, kan gennemføres.
Efter udstykningen er det  

 således  

 tanken, at de enkelte boligparceller skal sælges enkeltvis til andelshaverne  

 således, at andelshaverne har forkøbsret til den boligparcel, som de bebor i  

 dag.
Såfremt ikke  

 alle andelshavere ønsker at blive ejere, er det andelsboligforeningens tanke,  

 at de boligparceller som disse andelshavere bebor, skal sælges til ekstern  

 investor.
Disse andelshavere bevarer deres ret til at blive boende til en  

 husleje,  

 som ikke overstiger den nuværende boligafgift.
 Salgssummen for  

 fællesparcellen fastsættes til kr. 0, således at den overdrages uden vederlag  

 til en nystiftet grundejerforening.
Købesummen på  

 ca. kr. 30.000 pr. kvadratmeter boligareal vil blive berigtiget kontant af  

 andelshaverne.
Berigtigelse af købesummen sker ved at køber foranlediger, at  

 der i forbindelse med underskrift af købsaftale stilles bankgaranti fra et  

 anerkendt pengeinstitut/kreditforening på hele købe-/salgssummen.
På  

 overtagelsesdagen, foreløbig anslået til den 1. oktober 2006, afløses  

 bankgarantien af en deponering i andelsboligforeningens pengeinstitut.
 Grundet den  

 manglende endelige godkendelse af udstykningen (fra Kort &  

 Matrikelstyrelsen) samt det tidsmæssige forløb vedrørende tinglysning af  

 skøder  

 mv. forventer andelshaverne, at den endelige likvidation af  

 andelsboligforeningen  

 samt udlodning af likvidationsprovenuet til andelshaverne, først kan ske i  

 starten af indkomståret 2007.
Spørgers eventuelle opfattelse ifølge anmodning og bemærkninger til  

 sagsfremstilling Andelsboligforeningen  

 er skattepligtig i henhold til selskabsskattelovens § 1, stk. 1, nr. 6.  

 Andelsboligforeningen  

 beskattes i henhold til denne bestemmelse udelukkende af indtægter, som kan  

 henføres  

 til erhvervsmæssig virksomhed og af fortjeneste/tab ved afståelse af  

 formuegoder,  

 der har eller har haft tilknytning til den erhvervsmæssige virksomhed.
I  

 henhold til selskabsskattelovens § 1, stk. 5, betragtes leverancer til  

 medlemmer ikke som erhvervsmæssig virksomhed.
 I henhold til  

 ejendomsavancebeskatningslovens § 8, stk. 4, vil fortjeneste eller tab ved  

 udlodning  

 af likvidationsprovenu ved afståelse af andelsbeviser, der er forbundet med  

 en  

 brugsret til en beboelseslejlighed i en ejendom med flere  

 beboelseslejligheder,  

 ikke skulle medregnes ved opgørelsen af den skattepligtige indkomst, hvis  

 lejligheden har tjent som bolig for ejeren af værdipapiret eller dennes  

 husstand i en del eller hele den periode, hvor denne har ejet værdipapiret.
 I henhold til  

 ovenstående, er det repræsentantens opfattelse, at de påtænkte dispositioner  

 ikke har nogen skattemæssige konsekvenser for andelsboligforeningen eller  

 andelshaverne.
SKATs  

 indstilling og begrundelse Ad spørgsmål 1 Andelsforeningen  

 må efter en konkret vurdering af dens vedtægter anses for at være et  

 selvstændigt skattesubjekt omfattet af selskabsskattelovens § 1, stk. 1, nr.  

 6.  

 Foreningen er efter denne bestemmelse alene skattepligtig af indtægt ved  

 erhvervsmæssig virksomhed, samt fortjeneste eller tab ved afhændelse,  

 afståelse  

 eller opgivelse af formuegoder, der har eller har haft tilknytning til den  

 erhvervsmæssige  

 virksomhed.
 Det fremgår  

 endvidere af Ligningsvejledningen 2005-4, afsnit  


  

 E.J.2.1.1  


,  

 at foreninger omfattet af selskabsskattelovens § 1, stk. 1, nr. 6, ved  

 indkomstopgørelsen  

 ikke skal medregne fortjeneste, der stammer fra afståelse af fast ejendom,  

 medmindre ejendommen har tilknytning til erhvervsmæssig virksomhed.
 Efter det  

 oplyste har andelsboligforeningen ikke drevet nogen form for erhvervsmæssig  

 virksomhed, herunder udlejning til ikke-medlemmer, og SKAT indstiller som  

 følge  

 heraf, at der svares ja til spørgsmål 1, således at salget af ejendommen kan  

 ske skattefrit.
Ad spørgsmål 2 SKAT indstiller,  

 at der svares ja til spørgsmål 2, idet andelsboligforeningen ikke er  

 skattepligtig,  

 da foreningen ikke har drevet erhvervsmæssig virksomhed, jf. besvarelsen af  

 spørgsmål 1.
Ad spørgsmål 3 Det er oplyst,  

 at alle andelshavere anvender deres andelsboliger som private boliger.
Et  

 salg  

 af boligerne i 2006 kan således ske skattefrit, jf.  

 ejendomsavancebeskatningslovens § 8, stk. 1.
 Det fremgår af  

 aktieavancebeskatningslovens § 15, stk. 1, at gevinst og tab ved afståelse af  

 aktier, andelsbeviser og lignende værdipapirer, der er forbundet med brugsret  

 til en beboelseslejlighed i en ejendom med mere end to beboelseslejligheder,  

 er  

 skattefri, når beboelseskravet m.m., jf. ejendomsavancebeskatningslovens § 8,  

 stk. 4, er opfyldt.
 Efter stk. 2, er  

 gevinst og tab ved udlodning af likvidationsprovenu af aktier m.v. som nævnt  

 i  

 stk.1 skattefri under samme betingelser som nævnt i stk. 1, når udlodningen  

 finder sted i det kalenderår, hvori selskabet m.v. endeligt opløses.
 Likvidation af  

 andelsboligforeningen og udlodning af likvidationsprovenu i 2007 kan efter  

 SKATs opfattelse ske skattefrit for andelshaverne, idet beboelseskravet i EBL  

 §  

 8, stk. 4, er opfyldt, og likvidation og udlodning af likvidationsprovenu  

 sker  

 i samme år jf. aktieavancebeskatningslovens § 15, stk. 2.
 SKAT indstiller  

 derfor, at der svares ja til spørgsmål 3.
Ad spørgsmål 4 Det er SKATs  

 opfattelse, at ejendommene ved et salg af boligparcellerne til  

 andelsbolighaverne skal vurderes som frie boliger.
Andelshaverne er således  

 ikke bundet af lejekontrakter, idet de selv bebor parcellerne inden salget og  

 der er derfor ikke tale om salg af en udlejningsejendom.
Ved et salg til  

 ekstern investor, kan det forholde sig anderledes, men det vil afhænge, om  

 investoren blot videreformidler boligerne til den andelshaver, der bebor  

 lejligheden eller der er tale om en reel investering, hvor andelshaverne  

 lejer  

 sig ind i de enkelte parceller.
SKAT finder ikke, at eventuelt salg til  

 ekstern  

 investor er konkretiseret tilstrækkeligt til, at det kan vurderes, om  

 ejendommene skal handles som udlejede eller ej.
 SKAT indstiller,  

 at der svares nej til spørgsmål 4, under forudsætning af, at salget sker til  

 andelshaverne.
Ad spørgsmål 5 Det er SKATs  

 opfattelse, at boligparcellerne ved salg skal værdiansættes til  

 markedsprisen,  

 og det indstilles, at der svares ja til spørgsmål 5.
Skatterådets afgørelse og begrundelse Skatterådet  

  

 tiltræder SKATs  

 indstilling og begrundelse.
