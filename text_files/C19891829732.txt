Arbejdsmarkedsbidrag Meddelelse Erklæringsvirksomheder Januar 1989 Nye regler for personligt ejede virksomheder Reglerne om bundfradrag til personligt ejede virksomheder er ændret fra 1 januar 1989.
 Nu kan virksomheder med mindre end 3 ansatte få bundfradrag, uanset hvor  

 stort virksomhedens bidragsgrundlag er.
 Det maksimale bundfradrag er hævet fra 3.000 kr til 6.000 kr om året og  

 nedsættes med 2.000 kr for hver ansat, som virksomheden betaler fuldt  

 ATP-bidrag for.
 Ændringerne betyder, at personligt ejede virksomheder, som ikke har  

 ansatte, der betales ATP-bidrag for ikke skal betale arbejdsmarkedsbidrag,  

 hvis bidragsgrundlaget er på højst 240.000 kr om året.
 Det skyldes, at bundfradraget bliver lige så stort som bidraget.
 Disse virksomheder kan nøjes med en erklæring.
Hvad betyder det for Dem? Den erklæring, De gav toldvæsenet i 1988, var bl a betinget af, at  

 bidragsgrundlaget ikke var over 120.000 kr.
Dette beløb er nu blevet  

 fordoblet.
Nu skal De kun henvende Dem til toldvæsenet, hvis - Deres bidragsgrundlag bliver højere end 240.000 kr om året - De ansætter lønnet arbejdskraft, som der skal betales ATP for, eller - virksomheden ophører med at være personligt ejet.
 De behøver ikke give en ny erklæring på grund af ændringerne.
Flere oplysninger Hvis De ønsker flere oplysninger om ændringerne, er De velkommen til at  

 kontakte Deres distriktstoldkammer.
