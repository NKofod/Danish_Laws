En elev havde bl.a. på grund af nedsat syn ikke gennemført sin  

 skoleuddannelse med et tilfredsstillende resultat.
Eleven var advaret om, at  

 uddannelsen kunne blive afbrudt, såfremt han ikke gennemførte  

 skoleundervisningen med et tilfredsstillende resultat.
Lagt til grund, at  

 virksomheden havde været berettiget til at hæve uddannelsesaftalen, efter at  

 en re-test på skolen havde vist et utilstrækkeligt standpunkt.
Eleven derfor  

 ikke tillagt erstatning.
 Udskrift af protokol for nævnet til behandling af tvistigheder mellem  

 efg-elever og praktikvirksomheder.
I nævnet til behandling af tvistigheder mellem efg-elever og  

 praktikvirksomheder er der den 30. september 1985 på grundlag af vedtagelse i  

 nævnsmøde den 9. september 1985 i sag nr. 7/1985: Efg-elev A, x-by, mod  

 optikerfirma B A/S, y-by, (optikerfaget) afsagt sålydende KENDELSE: Mellem klageren, efg-elev A, født den .., og indklagede  

 optikerfirma B A/S, blev der den 26. oktober 1982 oprettet en  

 uddannelsesaftale, hvorefter klageren skulle uddannes i optikerfaget med  

 uddannelsesperiode fra den 27. oktober 1982 til den 25. juli 1986.
 Aftalen blev oprettet med indklagedes x-by afdeling, hvor klageren efter  

 det oplyste havde været under uddannelse fra 26. juli 1982. Aftalen blev af  

 indklagede ophævet med virkning fra den 28. februar 1985.
 Ved klageskrift af 22. april 1985 har klageren ved sin faglige  

 organisation, Dansk Funktionærforbund, herefter indbragt sagen for nævnet med  

 påstand om, at indklagede tilpligtes at betale 206.094 kr. med rente 2% over  

 den til enhver tid gældende diskonto fra klagens indgivelse.
 Klageren har gjort gældende, at indklagede har været uberettiget til at  

 ophæve uddannelsesaftalen.
 Det påståede beløb er opgjort som differencen mellem den af indklagede i  

 årene 1982 til 1985 til klageren udbetalte løn og den løn, klageren kunne  

 have tjent som ufaglært i samme periode.
 Indklagede har påstået frifindelse.
 Det fremgår af sagen, at klageren i perioden fra den 26. juli til den 17.  

 december 1982 var på første skoleophold på z-by Tekniske Skole, der i  

 skrivelse af 17. december 1982 til indklagede - med kopi til klageren -  

 oplyste, at klageren havde opnået et tilfredsstillende resultet i  

 fagdiciplinerne Mekanisk optik (værksted) og Fysik geometrisk optik, men ikke  

 tilfredsstillende resultat i fagdiciplinen Fysiologisk optik.
 I skrivelsen er det videre bl.a. anført:
 »Da elevens vanskeligheder med at tilegne sig de ønskede færdigheder  

 har vist sig på et tidligt tidspunkt under skoleopholdet og er blevet påtalt,  

 har skolen ikke kunnet konstatere, at forholdet er rettet op.
 Skolen vil - med forbehold for myndighedernes godkendelse - være villig  

 til at stille sine undervisningsfaciliteter til rådighed for eleven i det  

 skoleophold, der begynder januar 1984, hvor der etableres støtteundervisning  

 med re-test i marts 1984.
Eleven får derved mulighed for at opnå et tilfredsstillende resultat i  

 samtlige fagdiscipliner.« Klageren arbejdede i 1983 i praktik hos indklagede i x-by, hvorefter han  

 pr. 1. januar 1984 påbegyndte andet skoleophold på z-by Tekniske Skole.
Af et »studienotat« dateret 7. juni 1984 - underskrevet af  

 klageren og af en lærer, C - fremgår det, at »A har klaret sig dårligt i  

 1. semester af skoleopholdet.« Den 22. august 1984 udarbejdede lærer C en elevrapport.
 På rapporten er det fortrykt anført, at rapportering af elever skal finde  

 sted så snart en lærer kan forudse, at eleven ikke forventes at kunne  

 gennemføre et undervisningsforløb tilfredsstillende.
 Rapporten, hvori det er angivet, at læreren den 22. august 1984 har talt  

 med klageren, er sålydende:
 »Siden den første test i marts 1984 har jeg nøje fulgt A i den  

 daglige undervisning, både den teoretiske og den kliniske del.
A udviser altid stor flid og interesse i timerne, men får tilsyneladende  

 så lidt udbytte ud af teoritimerne, at der i de kliniske øvelser kan  

 konstateres meget store mangler i den fundamentale basistid.
Dette bevirker,  

 at A ikke fungerer særlig godt på klinikken.
 Da der ved den anden test i maj 1984 ikke kunne konstateres nogen  

 fremgang, besluttede A i samråd med undertegnede, at han skulle benytte den  

 undervisningsfri sommerperiode til en grundig repetition af det grundlæggende  

 teoretiske basisstof, hvorefter A endnu engang skulle testes i disse  

 grundlæggende principper.
 Resultaterne af testen viste, at det stod ringere til med A's basisviden  

 end først antaget.
 Da A har nedsat syn på begge øjne og samtidig lider af nystagmus, kan det  

 blive vanskeligt for ham fremover at samle tilstrækkelig teoretisk viden  

 sammen, så han kan komme til at fungere tilfredsstillende i et prøverum.
Hvis A fortsætter optikeruddannelsen, kan han imødese store problemer med  

 at få denne fuldført inden for det fastsatte tidsrum, da han næppe vil være i  

 stand til på tilfredsstillende måde at klare det kommende praktikår, hvor der  

 især lægges stor vægt på den kliniske refraktion.« Indklagede blev ved skrivelse af 18. september 1984 fra z-by Tekniske  

 Skole orienteret om det hidtidige forløb af andet skoleophold.
I skrivelsen,  

 der er underskrevet af afdelingsleder D, er det bl.a. anført:
 »Ved samtale med undertegnede har jeg den opfattelse, at A  

 overvurderer sine evner i de fag, han ikke kan klare sig i.
 Han synes, »stoffet er nemt« til trods for, at han har store  

 vanskeligheder i at følge den daglige undervisning.
 Vi kan på grund af manglende lærerkræfter ikke tilbyde en lærerstøtte til  

 A fuldt ud, men højst differentiere undervisningen, hvilket også er forsøgt.
På baggrund af vore erfaringer vil vi betvivle, at det er muligt at ændre  

 på situationen inden udgangen af december og må forudse at indkalde A til  

 supplerende undervisning i januar.' Efter modtagelsen af denne orientering skrev indklagede den 2. oktober  

 1984 til klageren.
I skrivelsen hedder det bl.a.:
 »I vort firma har vi den opfattelse, at du stort set har viljen til  

 at lære og modtage undervisning, men at denne vilje desværre ikke er nok til  

 en optikeruddannelse.
 Dertil kommer, at dit syn desværre ikke er det allerbedste, og det  

 kompliceres yderligere alvorligt af din nystagmus.
 Denne »sygdom« gør det yderligere vanskeligt at fortsætte i vor  

 uddannelse, idet det vil være næsten udelukket, at du kunne betjene flere af  

 vore instrumenter, bl.a. en spaltelampe.
 Både du og din fader har ved flere lejligheder diskuteret disse  

 problematikker med bestyrer E, og du har også haft lejlighed til at søge  

 hjælp hos skolens studievejleder vedr. andre uddannelsesmuligheder.
Vi tør ganske enkelt ikke længere tage ansvaret for den fortsatte  

 uddannelse og skal derfor bede dig snarest pr. brev tilkendegive din  

 konklusion herpå.' Klageren meddelte ved skrivelse af 15. oktober 1984, at han ønskede at  

 fortsætte uddannelsen.
 Om klagerens syn er det i en erklæring af 22. oktober 1984 fra speciallæge  

 i øjensygdomme, F, anført:
 Patienten har en let synsnedsættelse betinget af fin rystebevægelse af  

 begge øjne kombineret med nærsynethed.
 Samarbejdet mellem øjnene er ukonstant.
 De fundne forandringer ville ikke gøre patienten ude af stand til at  

 fungere som øjenlæge, og dermed næppe heller som optiker.
Det skal endvidere anføres, at der i de forløbne godt 2 1/2 år ikke er  

 sket reduktion i synsfunktionen.' I anledning af en henvendelse til skolen fra klagerens far udarbejdede  

 lærer C den 25. oktober 1984 et notat om klagerens forhold.
I notatet er det  

 bl.a. anført:
 »Allerede i marts 1984, hvor jeg havde nogle samtaler med A om hans  

 standpunkt, anbefalede jeg A at tage en samtale med studievejlederen.
 Igennem hele foråret og så sent som i august har jeg foreslået, at A tog  

 en samtale med studievejlederen om de problemer der var med hans studier,  

 hvilket han dog ikke gjorde.
 Først omkring 1. oktober 1984 har A taget denne samtale med  

 studievejlederen.
 A er i stand til op til en test at lære et stof udenad, hvilket kommer ham  

 til gode i fag som biologisk basisviden og til dels anatomi.
 I fag som bl.a. refraktion, hvor man skal overføre sin teoretiske viden  

 til noget praktisk, ja da rækker A's evner ikke, og så er det uden betydning  

 om A er til test, eller om han sidder i ro og fred derhjemme.
Lad mig endnu engang slå fast, at A fungerer dårligt i et prøverum, fordi  

 han ikke har været i stand til at lære sit pensum tilstrækkelig godt, og så  

 er det sandsynligt, uanset de forskellige eksperters udsagn, at A's dårlige  

 syn også spiller en rolle for hans virke i prøverummet.« Efter afslutningen af andet skoleophold med udgangen af 1984 orienterede  

 z-by Tekniske Skole ved skrivelse af 15. januar 1985 indklagede om det  

 endelige forløb af opholdet.
Det er i skrivelsen oplyst, at klageren i efterårssemesteret har opnået  

 tilfredsstillende resultat i fagdiciplinen Fysiologisk optik, og at klageren  

 ikke har opnået tilfredsstillende resultat i fagdiciplinerne Anatomi og  

 Fysiologi, Fysisk/geometrisk optik og Fotometri, Binokulært syn, Refraktion,  

 Biologisk basisviden og Statistik.
I skrivelsen konkluderes det:
 »Skolen ser med beklagelse på det manglende udbytte af  

 undervisningen, men kan tilbyde følgende to løsningsforslag:
- Eleven indkaldes til en gentagelse af andet skoleophold, enten i januar  

 1985 eller i januar 1986, eller - Under forbehold for tilvejebringelse af de nødvendige ressourcer  

 tilvejebringes et specielt undervisningsprogram for eleven i 1985.
 Begge forslags gennemførelse afhænger naturligvis af Deres stillingtagen,  

 men det bør understreges, at specielt det andet af de to forslag afhænger af,  

 hvilke rammer skolen får stillet til rådighed for sine  

 undervisningsaktiviteter.
Det vil således ikke være muligt at gennemføre et specielt  

 undervisningsforløb for en elev, hvis dette går ud over skolens øvrige  

 undervisningsaktiviteter.« Herefter opsagde indklagede ved skrivelse af 31. januar 1985 klageren til  

 fratrædelse den 28. februar 1985. Som begrundelse for opsigelsen er det  

 anført:
»Opsigelsen sker på grund af dine resultater på skolen, som gør, at  

 uddannelsesaftalen er brudt fra din side.« Efter anmodning fra Optikerfagets Fællesudvalg har z-by Tekniske Skole den  

 28. februar 1985 givet følgende vurdering af, om klageren vil være i stand  

 til at gennemføre uddannelsen som optiker:
»På baggrund af A's hele uddannelsesforløb må skolen gøre opmærksom  

 på, at de ovenfor nævnte løsningsforslag er givet af pligt, samt at skolen  

 anser det for meget tvivlsomt, om A vil være i stand til at gennemføre  

 uddannelsen som optiker.« Klageren har under fremmøde for nævnet bl.a. forklaret, at hans resultater  

 på skolen i første række skyldes, at han følte sig under stærkt pres på  

 skolen, og at han bliver nervøs ved aflæggelse af prøver.
I forårssemesteret 1984 gennemførte han ikke undervisningen i refraktion  

 med tilfredsstillende resultat.
Derfor aftalte han med C, at han i  

 sommerferien, der er på 5 uger, skulle repetere stoffet.
Han tog sine bøger  

 med på en 4 ugers-ferietur.
Han kan ikke huske, at C allerede i marts 1984  

 skulle have opfordret ham til at tage kontakt med studievejlederen, men han  

 husker, at han på et senere tidspunkt blev opfordret hertil.
Da han samtidig  

 fik at vide af C, at han fungerede godt under de praktiske øvelser, mente han  

 dengang ikke, at det var nødvendigt at tale med studievejlederen.
G, der er chefoptiker hos indklagede, har under personligt fremmøde for  

 nævnet som vidne bl.a. forklaret, at han arbejder i y-by og derfor ikke har  

 nærmere personligt kendskab til klageren.
På indklagedes vegne modtog han i  

 december 1982 flere breve fra skolen med meddelelse om, at efg-elever ikke  

 havde klaret undervisningen i et enkelt fag tilfredsstillende.
Han aftalte  

 med skolen, at eleverne skulle til re-test i forbindelse med andet  

 skoleophold, hvad der ikke var noget usædvanligt i.
I september 1984 blev han  

 kontaktet telefonisk af skolen vedrørende klagerens vanskeligheder.
Han bad  

 om at få et brev herom.
Han antager, at indklagedes skrivelse af 2. oktober  

 1984 til klageren tilsyneladende er blevet misforstået af klageren, der har  

 troet, at bemærkningerne vedrørende klagerens syn var den væsentligste årsag  

 til vanskelighederne.
Det har hele tiden været vidnets opfattelse, at  

 hovedproblemet var klagerens vanskeligheder ved at tilegne sig den fornødne  

 teoretiske viden.
Han har ikke selv talt med klageren om skrivelsen af 2.  

 oktober 1984, men han er bekendt med, at klageren diskuterede skrivelsen med  

 indklagedes bestyrer af afdelingen i x-by.
I resten af klagerens andet  

 skoleophold holdt han sig i stadig kontakt med skolen om klageren.
Skolen lod  

 en ekstra lærer hjælpe klageren, men skolen havde alligevel ikke store  

 forhåbninger om, at klageren ville klare sig tilfredsstillende.
Vidnet har  

 aldrig tidligere set en skrivelse fra skolen med en så negativ bedømmelse af  

 en elev.
 Tvistighedsnævnet skal udtale:
Klageren har under skoleopholdet i efterårssemesteret 1984 - trods  

 advarsler fra skolens og til dels fra indklagedes side - kun opnået  

 tilfredsstillende resultat i fagdisciplinen Fysiologisk optik.
Efter skolens  

 udtalelser må det lægges til grund, at en tilfredsstillende gennemførelse af  

 de øvrige fagdiscipliner i hvert fald må forudsætte et ekstra, længerevarigt  

 skoleophold, med en tilsvarende forlængelse af klagerens samlede  

 uddannelsesperiode.
 Under disse omstændigheder findes der at være bristet en væsentlig  

 forudsætning for indklagede vedrørende gennemførelsen af uddannelsesaftalen,  

 således at indklagede har været berettiget til at ophæve aftalen uden at  

 forsøge re-test gennemført.
 Herefter tages indklagedes frifindelsespåstand til følge.
 THI BESTEMMES:
 Indklagede, Optikerfirmaet B A/S, frifindes for den af klageren A under  

 denne sag nedlagte påstand.
 Hver part bærer sine sagsomkostninger.
