Landsskatteretskendelse af 17. december 2001 vedr. momspligt  

 for sponsorindtægter As klage skyldes, at told- og skatteregionen har nægtet at  

 godkende en række fradrag for moms af udgifter i forbindelse med en  

 havkapsejladsbåd, og at klageren er afkrævet moms af sponsorindtægter.
Det fremgår af sagens oplysninger, at klageren er ansat som  

 lønmodtager ved B A/S, og at han herudover driver erhvervsmæssig virksomhed  

 med  

 bådudlejning.
Klageren har endvidere en havkapsejladsbåd, som ikke anvendes  

 til  

 udlejning, men som han selv benytter til kapsejlads.
Det fremgår videre, at  

 der  

 er indgået en af Dansk Sejlunion udarbejdet overenskomst om reklame på  

 sejlbåd  

 mellem B A/S og C Sejlforening.
Det fremgår af reklameoverenskomsten, at B  

 A/S  

 betaler et vederlag til C Sejlforening vedrørende klagerens kapsejladsbåd.  

 Sejlforeningen har herefter udbetalt beløbene til klageren i henhold til  

 bestemmelserne i Aftale om Aktives Fonde.
Som modydelse anbringes  

 et  

 reklameskilt på båden og besætningen er forpligtiget til at have et logo på  

 kedeldragterne.
Det fremgår videre, at klageren i årene 1996, 1997 og 1998  

 for  

 hvert år har modtaget en årlig sponsorindtægt på 50.000 kr.
 Det fremgår af et revisionsnotat af 12. januar 1996:
A har også i 1995 fået sponsorstøtte fra B A/S på 70.000 kr. +  

 moms 17.500 kr., i alt 87.500 kr.
Som det fremgår af vedlagte kopi af brev  

 dateret 12. januar 1996 er det som kompensation besluttet, at regionen ikke  

 opkræver momsbeløbet på 17.500 kr. vedr. året 1995.
A oplyste telefonisk den 10. januar 1996, at han forsøger at  

 sælge kapsejladsbåden.
Han er derfor usikker på, om han i 1996 og fremover  

 vil  

 modtage sponsorstøtte.
Hvis det sker, skal momsen indbetales til  

 Told*Skat. Told- og skatteregionen har ved den påklagede afgørelse anset  

 sponsorindtægten som en betaling for en reklameydelse, hvorfor indtægten er  

 anset for en momspligtig leverance, jf. momslovens § 4.
 Told- og skatteregionen har endvidere anført, at der alene kan  

 indrømmes fradrag for købsmoms af udgifter, der vedrører leverancen af  

 reklameydelsen, og at der ikke er dokumenteret udgifter i denne forbindelse.  

 Regionen har anført, at moms af udgifter vedrørende kapsejladsbåden ikke kan  

 fradrages, idet der er tale om amatørsport, der er momsfritaget, jf.  

 momslovens  

 § 13, stk. 1, nr. 5.
 Klagerens advokat har over for Landsskatteretten nedlagt påstand  

 om, at klagerens momsansættelser for 1994 til 1998 nedsættes med 97.043 kr.,  

 og  

 at klageren i øvrigt indrømmes fradrag for indkøb til havkapsejleren.
Til støtte for den nedlagte påstand har advokaten gjort  

 gældende, at klageren har ret til fradrag for købsmomsen vedrørende samtlige  

 udgifter til havkapsejleren.
Han har herved anført, at sponsorindtægten er  

 givet med henblik på at opnå en reklameeffekt, og at denne reklameeffekt  

 alene  

 kan opnås, hvis havkapsejleren opnår gode sportslige resultater med deraf  

 følgende mediedækning.
Han har gjort gældende, at den fulde reklameeffekt først opnås i  

 forbindelse med afholdelse af samtlige udgifter vedrørende havkapsejleren,  

 hvorfor der er fradrag for købsmomsen til erhvervelsen af det nødvendig  

 udstyr.  

 Han har anført, at den egentlige reklamemæssige effekt først opnås, når båden  

 bliver vist på TV, evt. i avisen, og størst effekt opnås naturligvis, hvis  

 båden kommer først over stregen eller i øvrigt opnår en god placering.
Han  

 har  

 bemærket, at der er tale om, at båden deltager i havkapsejlads, og at det  

 således er umuligt at se reklamen fra land.
Først når båden er på vej ind i  

 havn, opnås en reklamemæssig effekt for så vidt angår de direkte  

 tilstedeværende.  

 Han har anført, at sponsoratet må anses for en samlet pakkeløsning for så  

 vidt  

 angår kapsejleren.
Han har henvist til en afgørelse fra Momsnævnet fra april 1998,  

 nr. 1044, hvor spørgsmålet var, om der var fradragsret for leje af en bus.  

 Bussen var påmalet selskabets navn, og bussen blev brugt til at transportere  

 selskabets kunder fra selskabets detailforretning til fabrikken.
Momsnævnet  

 indrømmede fradragsret for momsen af leje af bussen, idet nævnet fandt, at  

 udgiften vedrørte en salgsfremmende foranstaltning.
Han har dertil anført, at  

 i  

 nærværende sag er hele båden reklamesøjlen.
Han har endvidere henvist til Momsvejledningen 98, s. 183,  

 afsnit J.1.1.1., hvoraf det for så vidt angår reklameudgifter fremgår, at den  

 skattemæssige og momsmæssige vurdering er den samme.
Der må derfor være  

 fradrag  

 for alle de indkøb, der er nødvendige for båden.
 Endvidere har advokaten gjort gældende, at told- og  

 skatteregionen for 1995 specifikt har fritaget klageren for momspligt på  

 sponsorindtægter, og at klageren derfor har en berettiget forventning om, at  

 være fritaget for moms af sponsorindtægter i 1996, 1997 og 1998 som følge af  

 nævnte klare tilkendegivelse fra told- og skatteregionen.
Landsskatteretten har opfordret klagerens repræsentant til at  

 specificere og fremlægge dokumentation for de udgifter, der begæres fradrag i  

 momsangivelserne for.
Repræsentanten har meddelt, at det ikke er muligt at  

 foretage en sådan specifikation og/eller at fremlægge dokumentation for  

 udgifterne.
 Landsskatteretten skal udtale:
 Indledningsvis bemærkes, at den ændring af virksomhedens  

 momstilsvar told- og skatteregionen har foretaget vedrørende momsfradrag i  

 vidt  

 omfang ikke vedrører fradrag for moms af udgifter vedrørende kapsejladsbåden.
 Det bemærkes videre, at Landsskatteretten alene tager stilling  

 til fradrag for moms af udgifter, der har været behandlet af told- og  

 skatteregionen ved den påklagede afgørelse.
 Det fremgår af momslovens § 37, stk. 1, om fuld fradragsret:
Registrerede virksomheder kan ved opgørelsen af  

 afgiftstilsvaret som indgående afgift, jf. § 56, stk. 3, fradrage afgiften  

 efter denne lov for virksomhedens indkøb m.v. af varer og ydelser, der  

 udelukkende anvendes til brug for virksomhedens leverancer, som ikke er  

 fritaget for afgift efter § 13, herunder leverancer udført i udlandet, jf.  

 dog  

 stk. 5 Det fremgår videre af momslovens § 38, stk. 1, om delvis  

 fradragsret:
For varer og ydelser, som en registreret virksomhed anvender  

 både til fradragsberettigede formål efter § 37 og til andre formål i  

 virksomheden,  

 kan der foretages fradrag for den del af afgiften, der forholdsmæssigt svarer  

 til omsætningen i den registreringspligtige del af virksomheden  Landsskatteretten bemærker, at der i nærværende sag kan  

 indrømmes fradrag for købsmoms af udgifter, der kan henføres til klagerens  

 levering af reklameydelsen.
Retten finder det imidlertid ud fra de  

 foreliggende  

 oplysninger og den foreliggende dokumentation ikke tilstrækkeligt godtgjort,  

 at  

 der er afholdt udgifter med direkte tilknytning til levering af  

 reklameydelsen.  

 De dokumenterede udgifter afholdt i forbindelse med havkapsejleren findes  

 således ikke at have en så nær forbindelse med leveringen af reklameydelsen,  

 at  

 momsen af udgifterne kan fradrages.
Disse udgifter findes således, at være  

 tilknyttet til selve havkapsejleren.
 Retten finder endvidere ikke, at klageren har opnået en  

 retsbeskyttet forventning om at blive momsfritaget for så vidt angår modtagne  

 sponsorindtægter i årene 1996, 1997 og 1998. Regionen er således ikke over  

 for  

 klageren kommet med en positiv tilkendegivelse om, at sponsorindtægterne  

 ville  

 blive anset for momsfrie, idet regionen tværtimod har tilkendegivet, at  

 sponsorindtægten i 1995 i princippet var momspligtig, men at man ud fra nogle  

 konkrete omstændigheder frafaldt momskravet, og at der fremover skulle  

 betales  

 moms af modtagne sponsorindtægter.
Den påklagede afgørelse stadfæstes derfor.
Dette er tiltrådt af  

 Told- og Skattestyrelsen.
