 I henhold til AB 92 § 25, stk. 3, påstår klager indklagede  

 tilpligtet at færdiggøre opførsel af støttemur  

 efter parternes aftale, genopføre den af indklagede nedrevne mur, samt  

 betale klageren merudgifter i forbindelse med entreprisens forsinkelse.  

 Indklagede har påstået frifindelse, subsidiært betaling af  

 et mindre beløb.
 Voldgiftsretten udtaler, at klagers påstand om indklagedes pligt til  

 at betale for alle ekstra omkostninger i forbindelse med sammenstyrtning af  

 støttemur tages til følge, da indklagede ikke har taget  

 forbehold for projektet og da det af indklagede er ubestridt, at denne har  

 fjernet støttemurene.
Klagers anden påstand om indklagedes pligt til at betale for  

 genopførsel af eller betaling af erstatning for nedrevet mur, skal  

 ligeledes tages til følge, idet indklagede burde have taget  

 højde for sådanne omkostninger i sit tilbud, eller have  

 kontaktet klageren eller dennes rådgiver inden nedrivning.
Klagers  

 påstand om indklagedes pligt til at betale merudgifter i forbindelse  

 med entreprisens forsinkelse tages ligeledes til følge, da klager og  

 indklagede burde have etableret en uvildig teknisk opgørelse over  

 arbejdspladsens karakter og omfang, og indklagede umiddelbart efter  

 modtagelsen af skønserklæring burde have fortsat og  

 færdiggjort arbejdet.
Indklagedes påstand jf.
AB 92 § 27 om at klager tilpligtes at betale  

 erstatning til indklagede som følge af at årsagen til  

 forsinkelsen skyldes klagers forhold, tages ikke til følge, hvorfor  

 klagers påstand i det hele tages til følge.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører AB 92 §§ 25, stk. 3 og 27.
Ved klageskrift af 10. maj 2001 har klageren indklaget  

 indklagede for en i henhold til "Regler for behandling af sager ved  

 Voldgiftsnævnet for bygge- og Anlægsvirksomhed" nedsat  

 voldgiftsret, bestående af direktør, arkitekt m.a.a.
Niels  

 Henning Johansen, murermester, ingeniør Sven O.
Pedersen og  

 landsdommer Marianne Levy, sidstnævnte som rettens formand.
 Klageren har nedlagt følgende påstande:
 Indklagede har påstået frifindelse,  

 subsidiært betaling af et mindre beløb.
 Sagen blev mundtligt forhandlet den 15. februar 2002.
 Efter voldgiftsrettens tilkendegivelse af resultatet  

 anmodede parterne om en kort kendelse uden angivelse af sagsfremstilling og  

 angivelse af forklaringer.
Klageren har i sit klageskrift gjort gældende, at indklagede ikke har overholdt forskrifter for  

 arbejdet, som var fastlagt ved ingeniørprojektet, at indklagede således har handlet  

 culpøst over for klager ved dels at nedrive en mur uberettiget, dels  

 ved forkert arbejdsmetode at forårsage sammenstyrtning af muren, at der  

 således foreligger et erstatningsgrundlag og at indklagede derfor er  

 forpligtet til at betale klagers samlede omkostninger ved retablering at  

 støttemur svarende til, at klager alene skal betale den oprindelig  

 aftalte kontraktsum til indklagede, at indklagede skal betale samtlige  

 følgeudgifter, jf.
AB 92 § 25, stk. 3, herunder for  

 genopførelsen af den mur, som ikke skulle have været  

 nedrevet.
Indklagede har i sit påstandsdokument gjort  

 gældende, at indklagede ikke/ikke alene er ansvarlig for  

 nedstyrtning af støttemur, at den i påstand 2 nævnte mur er  

 fjernet uden indsigelser fra tilsynet, at denne mur var i dårlig stand, hvorfor  

 istandsættelsesudgifter bør fradrages i eventuel erstatning, at arbejdet er standset af klageren den 5/10  

 2000, at sikring mod yderligere skred på dette  

 tidspunkt var udført af indklagede, at fortsættelse af entreprisen kunne  

 være igangsat igen få dage efter, at årsagen til, at igangsættelse ikke  

 fandt sted skal findes i klagerens forhold, at betingelserne for igangsættelsen den 9/4  

 2001 (bilag 7) er urimelige, at klager ikke var berettiget til at stille  

 sådanne betingelser fordi ·  

 	at årsagen til entreprisens udskydelse/forsinkelse ligger i  

 klagerens forhold, ·  

 	at evt. udgifter som følge af udskydelse derfor påhviler  

 klageren, ·  

 	at indklagede var berettiget til at forlange erstatning/merpris, jfr. §  

 27, ·  

 	at klagerens advokat telefonisk var blevet meddelt, at indklagede ville  

 kræve merpris, at klageren herefter måtte lade arbejdet  

 udføre af andre (tabsbegrænsning) at de anførte renteudgifter modsvares af  

 andre renteudgifter, som klageren sparer, at klageren ikke har  forsøgt at prioritere  

 mod eventuel indeståelse og deponering, at udgifter til containerleje er forårsaget  

 af klagerens udskydelse af entreprisen.
 Parterne har under proceduren uddybet disse  

 synspunkter.
 Voldgiftsrettens bemærkninger:
 Ad påstand 1:
 Voldgiftsretten lægger til grund, at indklagede,  

 der har kendskab til byfornyelsessager, og som har anvendt en anerkendt og  

 specialiseret underentreprenør ved udbedring af forankringerne, ikke  

 på noget tidspunkt har taget forbehold over for projektet.
Efter indholdet af skønserklæringen  

 sammenholdt med skønsmandens afhjemling finder voldgiftsretten, at  

 årsagen til den skete nedstyrtning var nedtagning af de 2  

 støttemure, antagelig primært nr. 2 fra øst, og  

 nedtagning af tag over de tidligere skure   garage, uden i stedet at  

 udføre alternativ midlertidig afstivning.
Det er ubestridt, at disse  

 støttemure er fjernet af indklagede, uden at der forinden var rettet  

 henvendelse til klageren eller dennes rådgivere herom.
 Uanset at projektet kan karakteriseres som  

 utilstrækkeligt, og uanset at tilsynet ikke reagerede på  

 indklagedes nedrivning af de stabiliserede støttemure, finder  

 voldgiftsretten, at ansvaret for sammenstyrtningen  påhviler  

 indklagede, der burde have foreholdt klagerens rådgiver  

 vanskelighederne ved at gennemføre projektet.
 Herefter gives der klageren medhold i påstand 1,  

 idet klageren dog under hensyn til det ovenfor anførte om tilsynets  

 rolle, selv skal afholde ekstraomkostninger til ingeniørtilsyn i  

 forbindelse med merarbejde.
 Ad påstand 2:
Uanset om murens nedrivning var nødvendig af  

 hensyn til underentreprenørens maskiner, burde indklagede have taget  

 højde herfor ved tilbudet eller have kontaktet klageren eller dennes  

 rådgivere, inden muren blev nedrevet.
Da dette ikke er sket, gives der  

 klageren medhold i påstand 2, idet det heri angivne beløb svarer  

 til det beløb, som skønsmanden har udregnet.
 Ad påstand 3:
Voldgiftsretten finder, at såvel indklagede som  

 klageren på et tidligere tidspunkt burde have etableret en uvildig  

 teknisk opgørelse over arbejdspladsens karakter og omfang, og at  

 indklagede umiddelbart efter modtagelsen af skønserklæringen  

 burde have fortsat og færdiggjort arbejdet.
Som følge heraf  

 betaler indklagede klagerens ekstra udgifter til forsikring, leje af  

 container og delvise renteudgifter med i alt 150.000 kr. med procesrenter fra  

 8. februar 2002.03.12.
 I sagsomkostninger betaler indklagede 35.000 kr. til  

 klageren samt dennes udgifter til syn og skøn på 11.500 kr.
 Indklagede betaler de omkostninger, der har været  

 forbundet med voldgiftsrettens behandling af sagen efter opgørelse og  

 påkrav fra Voldgiftsnævnet.
 Thi Bestemmes:
 I sagsomkostninger betaler indklagede 46.500 kr. til  

 klageren.
 Indklagede betaler de omkostninger, der har været  

 forbundet med voldgiftsrettens behandling af sagen efter opgørelse og  

 påkrav fra Voldgiftsnævnet.
 Kendelsen opfyldes inden 14 dage efter dens  

 modtagelse.
