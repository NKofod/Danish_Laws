Fremsat den 30. marts 2005 af Anne‑Marie Meldgaard (S),  

 Lotte Bundsgaard  

 (S),  

 Morten  

 Bødskov  

 (S) og Karen J.
Klint (S) Forslag til folketingsbeslutning om  

 et særligt introduktionsprogram for udlændinge med særlig religiøs  

 embedsvirksomhed Folketinget pålægger  

 regeringen inden den 1. januar 2006 at fremsætte forslag til et særligt  

 introduktionsprogram  

 for alle udlændinge, som kommer til Danmark for at varetage særlige religiøse  

 embeder over for etniske minoriteter, med henblik på drøftelse med de  

 politiske  

 partier i Folketinget.
Bemærkninger til forslaget Beslutningsforslaget er en  

 stort set uændret genfremsættelse af beslutningsforslag nr.
B 117  

 fra  

 folketingsåret 2004-05, 1. samling (se Folketingstidende 2004-05, 1.  

 samling, tillæg A side 4804 og 4806).
Forslaget er endvidere i vid udstrækning en genfremsættelse af B  

 180 fra 2003-2004, forslag til folketingsbeslutning om et særligt  

 introduktionsprogram for udlændinge med religiøs embedsvirksomhed (se  

 Folketingstidende 2003-04, forhandlingerne side 9347 og 11468, tillæg A side  

 79414 og 7916 og tillæg B side 1743). Forslaget blev fremsat i forlængelse af  

 debatten om lovforslag nr.
L 171, der indeholdt et helt afsnit om rettigheder  

 og pligter for religiøse forkyndere, der skal virke i Danmark.
Forslaget skal desuden ses i forlængelse af Socialdemokratiets  

 integrationsudspil »Ret og pligt til aktivt medborgerskab« (2003). Heri slår  

 Socialdemokratiet  

 fast, at Socialdemokratiet ønsker en vellykket integration for alle, der har  

 lovligt ærinde og ophold i Danmark, og at Socialdemokratiet vil give dem et  

 tilbud om at blive aktive medborgere i vort samfund på det eksisterende  

 demokratiske grundlag.
Samtidig fastslår Socialdemokratiet, at udenlandske  

 religiøse forkyndere, som får længerevarende opholdstilladelse i Danmark,  

 skal  

 fungere som formidlere af deres religion i en dansk kontekst og medvirke til  

 integrationen.
 Forslaget er samtidig en implementering af anbefalingen fra tænketanken  

 om udfordringer for integrationsindsatsen i Danmark, som i sin fjerde  

 rapport, fra  

 februar 2004, har foreslået et introduktionsprogram inspireret af det, der er  

 gjort obligatorisk i Holland.
 Socialdemokratiet fremsætter forslaget, da regeringen ikke har  

 taget initiativ til at følge tænketankens opfordringer på dette område.
En vellykket integrationsproces bygger på respekten for  

 religionsfrihed for alle herboende.
I et demokratisk og verdsligt samfund er  

 forhold vedrørende religion underlagt den almindelige lovgivning, og debatten  

 om religion sker i respekt herfor.
Derfor er det af afgørende betydning for  

 varetagelsen af et religiøst embede, at forkynderen har et grundlæggende  

 kendskab til det omkringliggende samfunds regler og værdisæt, så religiøst  

 personale får gode og nødvendige forudsætninger for at medvirke til en  

 positiv  

 integration.
Forkynderne  

  

 bør derfor sikres en fælles basisviden om det danske samfund, om  

 balance mellem religion og samfund og om samfundets forventninger til dem.
Socialdemokratiet er enigt med tænketanken i, at trossamfundene  

 er med til at give tryghed, støtte og vejledning i de etniske minoriteters  

 hverdag i deres ny hjemland.
For at styrke de religiøse forkynderes mulighed  

 for at medvirke til en positiv integration skal de sikres et grundlæggende  

 kendskab  

 til dansk sprog, danske normer og dansk samfundsindretning.
Ikke mindst skal  

 forkyndere, der kommer fra lande, hvis samfundsstruktur m.m. er væsentlig  

 forskellig fra den danske, sikres redskaber til støtte for integrationen.
Socialdemokratiet arbejder for både religionsfrihed og  

 religionslighed, men vi finder det uacceptabelt, hvis en religiøs  

 overbevisning  

 aktivt bruges imod en integrationsindsats.
Socialdemokratiet er imod, at  

 religion bruges som motiv til at oprette en »stat i staten« med egne  

 spilleregler.
Dette forhold skal udenlandske forkyndere være bekendt med som  

 betingelse for at opnå arbejds- og opholdstilladelse.
Der skal således ikke  

 være mulighed for at vælge introduktionsprogrammet fra, hvis man ønsker at  

 virke i et trossamfund i Danmark.
 Introduktionsprogrammet skal være obligatorisk for forkyndere,  

 der har mulighed for at virke her i landet i en periode, der kan strække sig  

 ud  

 over 3 år.
 Dispensation bør gives til forkyndere, der med altovervejende  

 sandsynlighed på forhånd kan dokumentere en viden, der i store træk svarer  

 til  

 det, et introduktionsprogram kan bibringe dem.
 Det skal understreges, at Socialdemokratiet ikke ønsker at lægge  

 hindringer i vejen for den absolutte tros-, tanke- og talefrihed.  

 Socialdemokratiet ønsker heller ikke at begrænse selve forkyndelsesfriheden.  

 Derimod ønsker Socialdemokratiet med dette forslag at medvirke til, at  

 ansvarlige nøglepersoner blandt religiøse minoriteter bliver bekendt med de  

 normsæt, der hersker i et vestligt, demokratisk, moderne og sekulært samfund  

 i  

 det 21. århundrede.
Socialdemokratiet ønsker, at de religiøse forkyndere medvirker  

 til, at religiøse minoriteter kan opnå en hurtigere integration i det fælles  

 samfund på basis af demokratisk tænkning, ytrings- og trosfrihed,  

 individuelle  

 rettigheder, ligestilling og personlig frihed.
Derfor er det en offentlig  

 forpligtelse at sikre de religiøse forkyndere viden om de spilleregler, som  

 er  

 normgivende i det danske samfund.
Socialdemokratiet forventer til gengæld, at  

 disse grundværdier indgår i den måde, de udenlandske forkyndere forvalter  

 deres  

 embede på.
Skriftlig fremsættelse Anne-Marie Meldgaard  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om et særligt introduktionsprogram for udlændinge med  

 særlig religiøs embedsvirksomhed.
(Beslutningsforslag nr.
B 37).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
