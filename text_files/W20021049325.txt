Annullation af overgang til  

 efterløn Ankenævnet har behandlet Deres klage på møde den 26.  

 september 2002.
Nævnet traf denne A F G Ø R E L S E Deres overgang til efterløn pr. 16. juli 2001 kan annulleres.
 Ifølge lov om arbejdsløshedsforsikring § 74 d, stk. 1,  kan  

 et medlem der er udtrådt af efterlønsordningen ikke  

 genindtræde i ordningen.
 Nævnet finder ikke at denne regel er til hinder for at kassen kan  

 tilbagekalde efterlønsbevillingen på Deres anmodning.
Nævnet har ved afgørelsen lagt vægt på -at De anmodede om annullation af efterløn i august 2001 på  

 et tidspunkt hvor udbetaling af efterløn endnu ikke var  

 påbegyndt, -at De på oplysningsskema om andet arbejde og/eller indtægt  

 fra pension den 1. september 1999 oplyste at De fra 1. september 1999 modtog  

 en pension på grund af svagelighed på 8.842 kr. pr.  

 måned, -at kassen ved beregning af Deres efterløn og pension den 23. april  

 2001 i forbindelse med udstedelse af efterlønsbevis fejlagtigt  

 opførte Deres løbende pension som et pensionstilsagn med  

 fradrag på 0 kr.
Endvidere oplyste kassen at Deres efterløn  

 efter fradrag af pension ville udgøre 97.864 kr., samt -at der ikke i øvrigt er andre hensyn der skulle forhindre en  

 tilbagekaldelse af tilladelsen til overgang til  efterløn.
 Nævnet finder således at De har ansøgt og fået  

 bevilget efterløn på et urigtigt grundlag, og da De allerede  

 inden efterlønsudbetaling var påbegyndt anmodede om annullation,  

 har De ret til at tilbagekalde Deres efterlønsansøgning.
 Nævnet har ikke ved afgørelsen taget stilling til Deres ret  

 til dagpenge fra den 16. juli 2001. Det er kassen der som 1. instans skal  

 tage stilling hertil.
 Ankenævnet ændrer herefter direktoratets afgørelse af  

 19. marts 2002.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
... Arbejdsløshedskasse Arbejdsdirektoratet + sagens akter 1. Sagsforløb Arbejdsdirektoratet fremstillede sagen på denne måde:
"I december 2000 søgte De a-kassen om et efterlønsbevis.
De  

 erklærede blandt andet, at De var ledig, og at De havde  

 pensionsordninger.
Der er fremlagt foreløbig oversigt over edb-indberettede  

 pensionsordninger mv. af 14. februar 2001. Det er alene værdierne fra  

 ... og ..., som er oplyst.
De underskrev på tro og love, at De ikke har  

 andre pensionsordninger.
Direktoratet har modtaget kopi af erklæring AR 259 af 1. september  

 1999. Her erklærede De, at De modtog pension på grund af  

 svagelighed med kr. 8.842,86 pr. måned.
Pensionen fremgik ikke af  

 ovennævnte pensionsoversigt.
 En udskrift fra PERE-registeret viser, at der alene er indberettet 2  

 pensionsordninger for Dem, herunder ikke nogen pension med løbende  

 udbetaling.
 Den 26. marts 2001 udstedte a-kassen et efterlønsbevis med  

 bevisdatoen den 24. marts 2001. Deres daglige arbejdsfortjeneste var opgjort  

 til kr. 1019,49, svarende til en efterløn på 139.100 (91 pct.  

 satsen), "herfra skal trækkes eventuelle fradrag for pension m.v.".
 Der fremlagt "beregning af efterløn og pension af 26. marts 2001,  

 hvor a-kassen alene har medtaget oplysning om en kapitalpension med  

 depotværdien kr. 67.127. Ifølge denne beregning vil De ikke  

 få fradrag for pension i Deres efterløn overhovedet.
 Af et bilag til beregningen fremgår, at der er medtaget et  

 beløb på kr. 58.879 fra ... og kr. 8.248 fra ....
Den 23. april 2001 skriver a-kassen til Dem, at der fremsendes ny  

 pensionsopgørelse, da du modtager løbende pension.
Der er  

 fremlagt beregning af efterløn og pension af 23. april 2001. I  

 opgørelsen indgik kr. 0 for pension fra et ansættelsesforhold  

 med løbende årlig udbetaling.
For pensionstilsagn af livsvarig  

 pension var der opgjort et årligt beløb på kr. 108.375,  

 samt en depot-værdi på kr. 67.127 af kapitalpension mv.
Det  

 årlige fradrag for pension blev samlet opgjort til kr. 41.254, svarende  

 til en sats på kr. 1.882 pr. uge.
 Den 17. juli 2001 søgte De om at gå på efterløn  

 pr. 16. juli 2001, og De er- klærede, at De havde pensionsordninger,  

 herunder ordninger der stammede fra et tidligere ansætttelsesforhold,  

 og som ville komme til løbende udbetaling.
 De har den 16. juli 2001 skrevet under på, at De er blevet vejledt  

 af a-kassen om den fleksible efterløn, herunder om sats og fradrag for  

 pension.
 Ved brev af 19. juli 2001 oplyste a-kassen, at De overgik til  

 efterløn pr. 16. juli 2001 i overensstemmelse med Deres  

 ansøgning herom med en sats på kr. 1.607 pr. uge.
Den 19. juli 2001 blev der foretaget en ny beregning af Deres  

 efterløn.
I opgørelsen indgik nu kr. 111.079 for pension fra et  

 ansættelsesforhold med løbende årlig udbetaling.
For  

 pensionstilsagn af livsvarig pension var der opgjort et årligt  

 beløb på kr. 0, samt en depotværdi på kr. 67.127 af  

 kapitalpension mv.
Det årlige fradrag for pension blev nu samlet  

 opgjort til kr. 55.540, svarende til en sats på kr. 1.607 pr. uge.
Efterfølgende skriver a-kassen den 27. juli 2001 i forbindelse med  

 den ændrede pensionsopgørelse, at det fremgår af Deres  

 egne oplysninger, at "der er tale om en løbende udbetalt pension og  

 ikke en opsat pension.
Den udregning du har fået udleveret i  

 forbindelse med efterlønsbeviset er således lavet forkert  

 hvilket vi må tage ansvaret for, dog uden at det får konsekvenser  

 for din efterløns-udbetaling nu.
Du har fortalt mig, at dette ikke  

 påvirker din beslutning om at gå på efterløn nu  

 så jeg foretager mig ikke videre i sagen".
 Den 6. august 2001 skriver a-kassen til Dem, at det ikke er muligt at  

 omgøre Deres overgang til efterløn på grund af den  

 vejledning, De har modtaget i forbindelse med overgangen til  

 efterløn.
 Den 10. august 2001 anker ... på Deres vegne ovennævnte  

 afgørelse truffet af a-kassen.
 Der henvises til, at De foruden ovennævnte opgørelser over  

 efterløn har fået udført en opgørelse den 26.  

 marts 2001, hvor man slet ikke havde medtaget de pensionsoplysninger, De  

 tidligere selv har afgivet på blanket AR 259.
Under hensyn til den senere udregning af efterlønnen udfylder De  

 ansøgning om efterløn i tillid  til, at De vil kunne modtage  

 kr. 97.864 i årlig efterløn.
På denne baggrund finder man,  

 at De burde have Deres rettigheder tilbage i forhold til dagpengesystemet.  

 Der henvises videre til, at a-kassen i brev af 27. juli 2001 har erkendt sin  

 fejl i forbindelse med beregningen af Deres efterløn.
 Ved afgørelse af 28. august 2001 fastholder a-kassens hovedledelse  

 afgørelsen om at overgangen til efterløn står ved magt.  

 Der henvises blandt andet til, at De selv har svaret "nej" til at De ville  

 modtage løbende udbetaling af pension fra en arbejdsgiverordning ved  

 ansøgningen om efterløns-bevis, men "ja" på  

 ansøgningen om efterløn.
 De har den 19. marts 2002 telefonisk oplyst, at den pension, som De  

 tidligere har oplyst om på erklæring AR 259, ikke fremgik af den  

 pensionsoversigt, De underskrev den 14. februar 2001. De troede, at da  

 a-kassen allerede havde disse oplysninger, skulle den ikke oplyses endnu en  

 gang.".
 Sekretariatet er enig i fremstillingen.
 Sekretariatet er enig i fremstillingen med følgende korrektioner  

 og/eller bemærkninger.
2. Arbejdsdirektoratets afgørelse Direktoratet traf den 10. marts 2002 denne afgørelse:
 "Deres overgang til efterløn pr. 16. juli 2001 kan ikke  

 annulleres.
Begrundelse Det er lagt til grund, at De overgik til efterløn pr. 16. juli 2001  

 efter Deres egen ansøgning herom.
 Det fremgår af § 74 d, stk. 1, i lov om  

 arbejdsløshedsforsikring m.v., senest lovbekendtgørelse nr. 603  

 af 25. juni 2001, at et medlem, der er udtrådt af  

 efterlønsordningen, ikke kan genindtræde i ordningen.
 Det følger videre af § 52, i bekendtgørelse om fleksibel  

 efterløn, senest nr. 594 af 22. juni 2001, at hvis et medlem  

 ønsker at udtræde af ordningen, skal a-kassen skriftligt vejlede  

 om, at der ikke er ret til at indtræde igen.
(Der gælder dog helt særlige regler for medlemmer, der  

 på grund af reglerne om forsikring i andre EØS-lande, skal  

 forsikres i udlandet, jf. lovens § 74 m) Der er således ikke efter reglerne mulighed for, at De i Deres  

 situation kan udtræde af efterløns-ordningen for at gå  

 på dagpenge i en periode, og derefter indtræde i  

 efterlønsordningen igen.
 Direktoratet finder heller ikke, at der er grundlag for at annullere selve  

 overgangen pr. 16. juli 2001.
 Der er herved lagt vægt på, at De uanset Deres tidligere  

 oplysninger til a-kassen om den månedlige pensionsudbetaling ikke  

 oplyste derom i forbindelse med Deres ansøgning om overgang til  

 efterløn på den fremsendte pensionsoversigt af 14. februar  

 2001.
 De burde have været klar over, at samtlige pensionsordninger skulle  

 oplyses på oversigten, ligesom De burde have bemærket, at  

 a-kassen fejlagtigt ikke havde medtaget alle pensionerne på de 2  

 første efterlønsberegninger.
 Dermed er der ikke på trods af a-kassens kritisable vejledning og  

 sagsbehandling, grundlag for at annullere Deres overgang til  

 efterløn.
 Såfremt De mener, at a-kassens vejledning har påført  

 Dem et økonomisk tab, skal dette spørgsmål afgøres  

 ved de almindelige domstole.".
3. Klagen til ankenævnet De har den 13. april 2002 anført følgende:
"Jeg klager hermed over Arbejdsdirektoratets afgørelse, som  

 på trods af Arbejdsdirektoratets egen kritik af a-kassens kritisable  

 vejledning og sagsbehandling, fastholder a-kassens afgørelse, truffet  

 den 28. august 2001." 4. Arbejdsdirektoratets bemærkninger til klagen Direktoratet har den 17. april 2002 fastholdt den trufne  

 afgørelse uden yderligere bemærkninger.
5. Nyt efter klagen ... oplyste at De havde modtaget efterløn siden den 16. juli  

 2001.
De ønskede at få dagpenge indtil udløb af  

 dagpengeperiode i stedet for efterløn da De økonomisk ville  

 få mere ud af det.
Afdelingen henviste til at De pga. den fejlagtige  

 beregning af pensions-fradraget havde troet at De ville få en  

 større efterløn end De fik efter berigtigelsen af fejlen.
 Afdelingen oplyste videre at De tidligere havde været på  

 dagpenge og fået fradrag i dagpengene for den løbende pension,  

 og at De ansås for at stå til rådighed på tidspunktet  

 for overgang til efterløn i juli 2001.
6. Regler Lov om arbejdsløshedsforsikring m.v., lovbekendtgørelse  

 nr. 603 af 25. juni 2001.
§ 74 d.
Et medlem, der er udtrådt af efterlønsordningen, kan  

 ikke genindtræde i ordningen.
Direktøren for Arbejdsdirektoratet  

 kan dog efter forhandling med Landsarbejdsrådet fastsætte regler  

 om, at der i særlige tilfælde kan ske genindtræden i  

 efterlønsordningen.  

 Stk. 2. Direktøren for Arbejdsdirektoratet fastsætter efter  

 forhandling med Landsarbejdsrådet nærmere regler om medlemmets  

 indplacering i perioderne efter § 55, stk. 1 og 2, jf. stk. 5, efter  

 udtræden af efterlønsordningen.
§ 74 m.
Efterlønsmodtagere, der på grund af  

 beskæftigelse i et andet EØS-land ifølge lovvalgsreglerne  

 i forordning (EØF) nr. 1408/71 ikke kan bevare deres medlemskab af en  

 dansk arbejdsløshedskasse, bevarer retten til efterløn efter  

 dette kapitel.
Det samme gælder efterlønsmodtagere, der på  

 grund af arbejde på Færøerne ikke kan bevare deres  

 medlemskab af en dansk arbejdsløshedskasse ifølge aftalen af 1.  

 november 1993 mellem Arbejdsministeriet og Færøernes landsstyre  

 om koordination af arbejdsløshedsforsikring.  

 Stk. 2. Efterlønsmodtagerens hidtidige arbejdsløshedskasse  

 administrerer udbetaling m.v. af efterløn mod et bidrag til  

 administration, der udbetales af Arbejdsdirektoratet.
Bidraget udgør  

 årligt et beløb på 1,5 gange højeste dagpenge for  

 en dag, jf. § 47.  

 Stk. 3. Efterlønnens størrelse for et år reduceres med et  

 beløb svarende til bidraget til arbejdsløshedsforsikringen  

 efter § 77, stk. 2 og 3, samt et bidrag til administration, der pr. år  

 udgør 1,5 gange højeste dagpenge for en dag, jf. § 47.  

 Stk. 4. Efterlønsmodtagere, der har modtaget efterløn på  

 Færøerne eller i et andet EØS-land efter stk. 1, og som  

 igen tager bopæl i Danmark, skal uanset bestemmelserne i § 41 optages i  

 den arbejdsløshedskasse, som de var medlem af umiddelbart forud for  

 overflytningen til arbejdsløshedsforsikringen på  

 Færøerne eller i et andet EØS-land.
Dette gælder  

 dog ikke, hvis efterlønsmodtageren fortsat er beskæftiget  

 på Færøerne eller i et andet EØS-land og derfor er  

 omfattet af arbejdsløshedsforsikringen der.  

 Stk. 5. Reglerne i kapitel 13 om tilbagebetaling og sanktioner samt reglerne  

 om klageadgang i kapitel 16 finder tilsvarende anvendelse i forhold til  

 efterlønsmodtagere, der er omfattet af stk. 1.  

 Stk. 6. Direktøren for Arbejdsdirektoratet kan efter forhandling med  

 Landsarbejdsrådet fastsætte regler om anvendelsen af  

 bestemmelserne i stk. 1-5.
 Direktoratets bekendtgørelse nr. 594  af 22. juni 2001 om  

 fleksibel efterløn.
 § 1. Denne bekendtgørelse gælder for medlemmer der fylder 60  

 år den 1. juli 1999 eller senere.
 ...
 § 51.  Retten til efterløn ophører ved udgangen af den  

 måned, hvor et medlem fylder 65 år.  

 Stk. 2. Retten til efterløn ophører også, hvis et medlem:
1) skriftligt meddeler, at medlemmet ønsker at træde ud af  

 ordningen, 2) overgår til ydelser efter lov om social pension eller tilsvarende  

 udenlandsk lovgivning, bortset fra invaliditetsydelse, 3) overgår til at modtage dagpenge eller tilsvarende ydelser  

 på grund af ledighed m.v. i et andet EØS-land, i Grønland  

 eller på Færøerne, 4) afgår ved døden, 5) bliver udmeldt, medmindre det skyldes, at medlemmet skal forsikres i et  

 andet EØS-land på grund af lovvalgsreglerne i forordning  

 (EØF) nr. 1408/71, eller skal forsikres på Færøerne  

 på grund af aftalen af 1. november 1993 mellem Arbejdsministeriet og  

 Færøernes Landsstyre om koor-dination af  

 arbejdsløshedsforsikring, eller 6) slettes som medlem af a-kassen.
 § 52. Hvis et medlem ønsker at træde ud af  

 efterlønsordningen, skal a-kassen skriftligt vejlede om, at der ikke  

 er ret til at træde ind igen, jf. dog lovens § 74 m.
