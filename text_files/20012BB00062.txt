Fremsat den 29. januar 2002 af  

 Frank Jensen (S), Ritt Bjerregaard (S),  

 Sandy Brinck (S),  

 Morten Bødskov (S) og Per Kaalund (S) Forslag til folketingsbeslutning om bedre dyrevelfærd Folketinget opfordrer regeringen til inden udgangen af  

 år 2002 i forlængelse af de forbedringer, der er opnået for  

 dyrevelfærden igennem de seneste år, at:
stille forslag om nye forbedrede EU-bestemmelser for arealpladsen i  

 svineproduktionen, stille forslag om skærpede krav til slagtekyllingeproduktionen  

 i hele EU, stille forslag om nye EU-minimumsbestemmelser for  

 burstørrelsen ved pelsdyrproduktion, stille forslag om indretningen af køretøjer til  

 transport af dyr og komme med forslag om, at der indføres en  

 maksimumsgrænse for transport af dyr på 8 timer i hele EU   samt  

 forslag til bedre håndhævelse af transportreglerne, stille forslag om bedre forhold for dyrene i zoologiske haver, stille forslag om forbud mod hold af særlig farlige dyrearter,  

 herunder også farlige hunde, tage initiativ til, at Danmark tilslutter sig et totalforbud i hele  

 EU mod brug af dyreforsøg i kosmetikproduktionen, komme med forslag til ændringer af dyreforsøgsloven med  

 krav om bedre vilkår for forsøgsdyrene samt større  

 åbenhed om dyreforsøgene, udarbejde nye regler for hold af heste bl.a. også på  

 rideskoler og byggelegepladser.
Bemærkninger til forslaget Den meget intensive produktionsform i dansk  

 landbrug har over en længere årrække øget  

 effektiviteten og indtjeningen på bekostning af dyrevelfærden.  

 Den tidligere S-RV-regering tog en række initiativer til klare  

 forbedringer for dyrevelfærden   ikke mindst for landbrugsdyr.
Der er  

 bl.a. gennemført nye lovgivningskrav for smågrise og avls- og  

 slagtesvin, der bl.a. forbyder fuldspaltegulv, stiller krav om  

 overbrusningsanlæg og adgang til halm eller andet rodemateriale.
Det er bestemt ikke kun i svineproduktionen, der er  

 massive dyrevelfærdsproblemer.
I produktionen af æg og  

 slagtekyllinger er der meget alvorlige velfærdsproblemer.
Folketinget  

 har for nylig vedtaget en række forbedringer, bl.a. nye krav til  

 arealplads og forbud mod kunstig belysning hele døgnet i  

 slagtekyllingestaldene.
 Disse initiativer har gjort Danmark til et af de  

 førende lande inden for dyrevelfærd i den intensive  

 landbrugsproduktion.
 Formålet med dette forslag til folketingsbeslutning  

 om bedre dyrevelfærd er at følge op på disse initiativer  

 og sikre dyrevelfærden en fortsat central placering på  

 Folketingets dagsorden og i den politiske debat.
Forslagsstillerne har den klare opfattelse, at vedtagelse  

 af nye bestemmelser om omfattende forbedringer af dyrevelfærden, f.eks.  

 ved nye forbedrede arealkrav i svine- og slagtekyllingeproduktionen m.v.,  

 bør gennemføres som fælles EU-bestemmelser, idet  

 landbrugets konkurrenceevne i høj grad afhænger af, at  

 pladskravene er ens i alle EU-landene.
Det er derfor forslagsstillernes  

 opfattelse, at regeringen op til og under det danske EU-formandskab skal  

 fremsætte forslag til eller støtte forslag fra  

 Europa-Kommissionen, der:
forbedrer arealkravene i svine- og slagtekyllingeproduktionen, indfører minimumsbestemmelser for burstørrelsen ved  

 pelsdyrproduktion, indfører krav til indretningen af køretøjer til  

 transport af dyr og kommer med forslag om, at der indføres en  

 maksimumsgrænse for transport af dyr på 8 timer i hele EU   samt  

 bedre håndhævelsesregler, forbedrer forholdene for dyr i zoologiske haver m.v., og indfører totalforbud i hele EU mod brug af dyreforsøg i  

 kosmetikproduktionen.
Danmark kan også gøre mere for at forbedre  

 dyrevelfærden på egen hånd.
Forslagsstillerne  

 foreslår derfor, at regeringen inden udgangen af 2002 skal komme med  

 forslag til ændringer af dyreforsøgsloven bl.a. gennem krav om  

 bedre vilkår for forsøgsdyrene samt større åbenhed  

 om dyreforsøgene.
 Det arbejde, den tidligere regering igangsatte  

 vedrørende udarbejdelse af nye regler med forbud mod hold af  

 særlig farlige dyrearter   herunder også farlige hunde  

 bør den nuværende regering videreføre, således at  

 der inden udgangen af år 2002 kan fremsættes forslag til ny  

 lovgivning på dette område.
Det Dyreetiske Råds arbejde vedrørende hold  

 af heste har påvist, at der er behov for nye regler for hold af heste  

 bl.a. på rideskoler og byggelegepladser.
Forslagsstillerne  

 foreslår derfor, at regeringen hurtigst muligt nedsætter en  

 arbejdsgruppe, der kan udarbejde disse nye regler til vedtagelse inden  

 udgangen af 2002.
Skriftlig fremsættelse Frank Jensen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om bedre  

 dyrevelfærd.
(Beslutningsforslag nr.
B 62).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige behandling.
