Udtalt, at man ikke havde principielle indvendinger imod en udvidelse  

 af en kommunes Skatte- og Registerforvaltnings adgang til oplysninger i  

 Bistandssystemet i forbindelse med opkrævnings- og inddrivelsesopgaver Københavns Kommunes Socialdirektorat anmodede Registertilsynet om en  

 udtalelse vedrørende en ændring af forskrifterne for Københavns Kommunes  

 Sagsregistersystem (KSR).
 Efter at Socialcenteret for særlige opgaver i Københavns Kommune var  

 blevet nedlagt, var det hensigten, at Skatte- og Registerforvaltningen i  

 kommunen skulle overtage dels inddrivelsen af bidrags-, bistands- og  

 boligsikringsrestancer, dels administrationen af bidragssager, dvs. den  

 løbende opkrævning af børne- og underholdsbidrag.
 Med hjemmel i forskrifterne for KSR havde Skatte- og Registerforvaltningen  

 p.t. adgang til et skærmbillede i registeret, der indeholdt oplysninger om,  

 hvorvidt en skatterestant var kendt i Social- og Sundhedsforvaltningen, og  

 hvilket lokalt kontor der forestod sagsbehandlingen.
Til brug for inddrivelse af bidrags-, bistands- og boligsikringsrestancer  

 samt administration af bidragssager ønskedes adgangen til KSR udvidet til  

 også at omfatte et skærmbillede, der indeholdt følgende oplysningstyper: Om  

 en person havde en aktiv/passiv sag vedrørende boligsikring, pension,  

 bistand, sygedagpenge, bidragspligt, bidragsberettiget, ægtefællesag (dvs.  

 underholdsbidrag) og børnebidrag.
For bidragssager ville det endvidere  

 fremgå, om der fandtes en arkiveret sag.
 Kommunen oplyste, at det kun ville være de medarbejdere i Skatte- og  

 Registerforvaltningen, der var beskæftiget med inddrivelse af bidrags-,  

 bistands- og boligsikringsrestancer samt løbende opkrævning af børne- og  

 underholdsbidrag, der ville få adgang til oplysningerne.
 Sagen blev behandlet på et møde i Registerrådet.
 Registertilsynet udtalte, at tilsynet ikke havde indvendinger imod den  

 påtænkte udvidede adgang for Skatte- og Registerforvaltningen til oplysninger  

 fra KSR.
 Registertilsynet forudsatte i denne forbindelse, at det for hvert enkelt  

 register udtrykkeligt blev angivet, hvilke opgaver registeret skulle  

 varetage, og hvilke forvaltningsgrene inden for en kommune der måtte have  

 adgang til at benytte registeret.
 Registertilsynet henstillede herefter, at forskrifterne for KSR blev  

 ændret, således at det fremgik, at registeret tillige skulle anvendes af  

 Skatte- og Registerforvaltningen i forbindelse med inddrivelsen af bidrags-,  

 bistands- og boligsikringsrestancer samt ved administrationen af  

 bidragssager.
 Registertilsynets Årsberetning 1995, side 63.
