 I henhold til § 2, stk. 3, nr. 4, i lov nr. 362 af 13. juni 1973 om  

 styrelse af højere uddannelsesinstitutioner fastsætter  

 undervisningsministeren følgende:
§ 1.  Ansættelse i de af denne bekendtgørelse  

 omfattede stillinger er betinget af, at den pågældende har bestået  

 afsluttende universitetseksamen eller har afgangseksamen fra en anden højere  

 uddannelsesinstitution eller en dermed ligestillet uddannelse Stk. 2.  Ansættelsessager behandles i overensstemmelse  

 med nedenstående regler og under iagttagelse af de herfor i øvrigt fastsatte  

 bestemmelser, herunder bestemmelserne i den enkelte institutions statut.
 § 2.  Ledige stillinger skal opslås, medmindre der i  

 medfør af andre bestemmelser kan ses bort herfra, jf.§ 16. Det skal ved  

 opslag af en tidligere besat stilling overvejes, om stillingens indhold skal  

 være uændret.
Stk. 2.  Opslag af ledige stillinger skal med de  

 afvigelser, der følger af ansættelsesforholdene for overenskomstansatte  

 adjunkter/ lektorer og eksterne lektorer m. fl., ske i overensstemmelse med  

 reglerne for tjenestemandsstillinger i staten, jf. for tiden økonomi- og  

 budgetministeriets bekendtgørelse nr. 401 af 2. juli 1973 om opslag af  

 tjenestemandsstillinger i staten.
Der skal i forbindelse hermed gives  

 oplysning om stillingens indhold samt krav til kvalifikationer og til  

 dokumentation heraf.
Det skal desuden af opslaget fremgå, at  

 bedømmelsesudvalgets indstilling i sin helhed vil blive tilsendt samtlige  

 ansøgere.
 Stk. 3.  Ved omklassificering af en stilling eller  

 stillinger, der i forvejen er besat og kun udgør en del af en  

 stillingsgruppe, foretages, jf. førnævnte bekendtgørelse om opslag af  

 tjenestemandsstillinger i staten, internt opslag, der må bringes til kundskab  

 for alle, som kan komme i betragtning i denne sammenhæng.
§ 3.  Efter ansøgningsfristens udløb nedsættes et  

 fagkyndigt udvalg (bedømmelsesudvalg) til bedømmelse af ansøgernes  

 kvalifikationer.
Et af udvalgets medlemmer udpeges samtidig til formand.
 Stk. 2.  Såfremt to eller flere stillinger er opslået  

 samtidig inden for samme hovedområde eller faggruppe og med samme  

 stillingsbeskrivelse, kan ansøgningerne behandles af samme bedømmelsesudvalg.
Stk. 3.  Bedømmelsesudvalget skal bestå af 3 eller 5  

 medlemmer, og mindst eet medlem skal tilhøre vedkommende hovedområde eller  

 faggruppe på institutionen, medmindre ganske særlige forhold gør sig  

 gældende.
For så vidt angår de øvrige medlemmer kan det besluttes at anmode  

 fagkyndige, der ikke er ansat ved institutionen, om at indtræde i udvalget.  

 Ved besættelse af professorater skal der dog, når udvalget er på tre  

 medlemmer, være mindst een, og når udvalget er på fem medlemmer, være mindst  

 to udefra kommende fagkyndige.
Ingen andre end de fagkyndige medlemmer kan  

 deltage i udvalgets arbejde.
 Stk. 4.  Ingen kan vælges til medlem af et  

 bedømmelsesudvalg, når der foreligger omstændigheder, der er egnet til at  

 vække tvivl om den pågældendes upartiskhed.
Stk. 5.  Til bedømmelse af ansøgere til et professorat  

 kan kun indtræde professorer eller personer, der må anses for at besidde  

 faglig indsigt på et tilsvarende niveau.
Den professor, der fratræder  

 stillingen, kan ikke indtræde som medlem af bedømmelsesudvalget, medmindre de  

 særlige krav om fagkyndighed nødvendiggør dette.
Konsistorium eller dettes  

 budget- og forretningsudvalg skal i så fald forud meddele sit samtykke.
Stk. 6.  Til bedømmelse af ansøgere til  

 adjunkt/lektorstillinger eller til eksterne lektorater må kun indtræde  

 professorer eller lektorer eller personer, der må anses for at besidde faglig  

 indsigt på et tilsvarende niveau.
Adjunkter kan ikke uden godkendelse fra  

 konsistorium eller dettes budget- og forretningsudvalg indtræde i  

 bedømmelsesudvalg.
Stk. 7.  Umiddelbart efter, at der er truffet beslutning  

 om sammensætningen af bedømmelsesudvalget, meddeles dette til ansøgerne, og  

 der fastsættes en frist på mindst 8 og højst 14 dage, inden for hvilken  

 ansøgerne skriftligt kan gøre indsigelse.
Eventuelle indsigelser behandles  

 snarest herefter.
 § 4.  I forbindelse med nedsættelsen af  

 bedømmelsesudvalget fastsættes en frist, inden for hvilken udvalget skal  

 afgive sin skriftlige indstilling.
 Stk. 2.  Formanden for udvalget skal instruere  

 medlemmerne om de for udvalgets arbejde fastsatte bestemmelser og kan i  

 øvrigt give sådan vejledning, som han anser for nødvendig.
Stk. 3.  Finder udvalget efter en - eventuelt foreløbig  

 - gennemgang af ansøgningerne og de i øvrigt foreliggende oplysninger, at der  

 er grund til at antage, at der ved fornyet opslag vil fremkomme ansøgninger  

 fra mere kvalificerede ansøgere, kan udvalget fremsætte forslag herom.
Følges  

 denne indstilling, skal det af det fornyede opslag fremgå, at de tidligere  

 indgivne ansøgninger vil blive taget i betragtning, medmindre de  

 tilbagekaldes.
Stk. 4.  Udvalget kan i særlige tilfælde bestemme, at  

 ansøgerne skal have lejlighed til at indsende supplerende videnskabeligt  

 materiale til bedømmelse.
Der skal i så fald fastsættes en frist herfor, som  

 alle ansøgere underrettes om.
§ 5.  Indebærer stillingen undervisningsforpligtelse,  

 sendes der samtidig med nedsættelsen af bedømmelsesudvalget kopier af de  

 indkomne ansøgninger, uden bilag vedrørende den videnskabelige produktion,  

 til det eller de berørte studienævn med henblik på at give studienævnet  

 lejlighed til, inden for en passende frist, at udtale sig om ansøgernes  

 undervisningsmæssige kvalifikationer.
Bedømmelsesudvalget underrettes om den  

 fastsatte frist. Ønsker studienævnet at afgive en udtalelse, skal den afgives  

 i en passende objektiv form og skal indeholde oplysning om det grundlag,  

 hvorpå den bygger.
Udtalelsen, der sendes til bedømmelsesudvalgets formand,  

 indgår i dette udvalgs bedømmelse og ledsager dets indstilling.
 § 6.  Er den ledige stilling et professorat, skal  

 bedømmelsen munde ud i en begrundet udtalelse om, hvorvidt den enkelte  

 ansøger kan anses for kvalificeret til professoratet.
Stk. 2.  Er den ledige stilling en  

 adjunkt/lektorstilling eller et eksternt lektorat, kan udvalget for så vidt  

 angår de ansøgere, der efter et enigt udvalgs opfattelse ikke er  

 kvalificerede til stillingen, indskrænke sig til at anføre dette med en kort  

 angivelse af, hvilke krav ansøgerne ikke opfylder.
For de øvrige ansøgere  

 skal der afgives en begrundet udtalelse om, hvorvidt den enkelte ansøger kan  

 anses for kvalificeret til stillingen.
§ 7.  Må det efter bedømmelsen af de enkelte ansøgere  

 antages, at ansøgerne eller nogle af disse opfylder kvalifikationskravene,  

 afgiver bedømmelsesudvalget på dette grundlag en motiveret indstilling om,  

 hvem af ansøgerne der ud fra en samlet vurdering bør foretrækkes ved  

 besættelsen af stillingen.
Indstillingen må ikke offentliggøres uden  

 skriftligt samtykke fra ansøgerne.
 Stk. 2.  Er den ledige stilling en adjunkt/  

 lektorstilling, og opfylder den, der indstilles, i øvrigt betingelserne for  

 det, kan udvalget - på grundlag af den herfor foreskrevne  

 kvalifikationsbedømmelse - yderligere afgive en motiveret indstilling om, at  

 den pågældende ansættes som lektor uden forudgående adjunktansættelse, eller  

 henstille, at der, såfremt indstillingen om ansættelse følges, nedsættes et  

 særligt fagkyndigt udvalg til bedømmelse af lektorkvalifikationerne, jf. §17.
 § 8.  Bedømmelsesudvalgets indstilling skal affattes i  

 en passende objektiv form og det skal tilstræbes, at der ved indstillingen  

 tilvejebringes et tilfredsstillende beslutningsgrundlag også for de medlemmer  

 af det besluttende kollegiale organ, der ikke er fagkyndige inden for  

 vedkommende område.
Stk. 2.  Udvalgets indstilling kan enten være en  

 eenstemmig indstilling eller indstilling fra flertal og/eller mindretal.
Er  

 der meningsforskelle mellem udvalgets medlemmer, skal dette klart fremgå af  

 udvalgets indstilling.
§ 9.  Bedømmelsesudvalget afgiver sin indstilling  

 bilagt med eventuelle udtalelser fra studienævn til vedkommende kollegiale  

 organ.
Formanden for dette organ sender herefter indstillingen og eventuelle  

 udtalelser fra studienævn til ansøgerne, medmindre det skønnes, at materialet  

 ikke opfylder de formelle krav i denne bekendtgørelse og derfor bør sendes  

 tilbage til omarbejdelse eller supplering i bedømmelsesudvalget og/ eller  

 studienævnet.
Det meddeles ansøgerne, at det er en forudsætning for, at de  

 gøres bekendt med indstillingen, at denne for så vidt angår medansøgere ikke  

 offentliggøres uden deres skriftlige samtykke.
Inden for en frist, der  

 fastsættes af formanden, og som ikke kan være kortere end 8 dage, kan  

 ansøgerne skriftligt fremføre deres bemærkninger.
Når fristen er udløbet, og  

 efter at bedømmelsesudvalget og om fornødent tillige studienævnet har haft  

 lejlighed til at kommentere eventuelle bemærkninger fra ansøgerne, afgives  

 sagen til behandling med det foreliggende materiale.
 § 10.  Ved sagens behandling indbydes de medlemmer af  

 bedømmelsesudvalget, der ikke i forvejen er valgte medlemmer af vedkommende  

 kollegiale organ, til at deltage i forhandlingerne, dog uden stemmeret.
 § 11.  Fører sagens behandling til, at indstillingen  

 eller en udtalelse fra et studienævn ikke kan antages at opfylde kravene i §§  

 4-8, kan sagen tilbagesendes med henblik på en omarbejdelse eller supplering.  

 Ansøgerne skal have lejlighed til at fremsætte bemærkninger til den ændrede  

 indstilling i overensstemmelse med reglerne i § 9.
 § 12.  Beslutning om ansættelse af en ansøger kan kun  

 træffes, såfremt den pågældende af et flertal af bedømmelsesudvalgets  

 medlemmer er anset for kvalificeret til at komme i betragtning ved besættelse  

 af stillingen, jf. § 6, og desuden - eftersom udvalget består af 3 eller 5  

 medlemmer - af mindst et medlem, respektive to medlemmer af udvalget er  

 indstillet til ansættelse jf. stk. 4 om mindretalsindstillinger.
Stk. 2.  Til forkastelse af et bedømmelsesudvalgs  

 eenstemmige indstilling kræves, at 2/3 af samtlige stemmeberettigede  

 medlemmer stemmer herfor.
Forkastes indstillingen, kan stillingen ikke  

 besættes på det foreliggende grundlag, og der må da i henhold til § 13 tages  

 stilling til, hvorledes der skal forholdes.
Stk. 3.  En flertalsindstilling kan vedtages eller  

 forkastes ved almindelig stemmeflerhed blandt de fremmødte.
Forkastes  

 flertalsindstillingen, kan det under opfyldelse af de i stk. 1 og 4 anførte  

 krav vedtages at følge en mindretalsindstilling.
Sker dette ikke, skal der i  

 medfør af § 13 tages stilling til, hvorledes der skal forholdes.
 Stk. 4.  Til vedtagelse af en mindretalsindstilling  

 kræves, ud over det i stk. 1 anførte, at 3/4 af samtlige stemmeberettigede  

 medlemmer stemmer herfor.
 Stk. 5.  Er ansøgningerne til to eller flere stillinger  

 i henhold til § 3, stk. 2, blevet behandlet af samme bedømmelsesudvalg,  

 stemmes der om besættelsen af hver stilling for sig.
 Stk. 6.  Et udvalgs eventuelle indstilling om  

 lektoransættelse uden forudgående adjunktansættelse eller om nedsættelse af  

 et særligt udvalg til bedømmelse af dette spørgsmål kan vedtages eller  

 forkastes ved almindelig stemmeflerhed blandt de fremmødte, uanset om  

 indstillingen måtte være eenstemmig.
§ 13.  Kan der ikke i henhold til § 12 træffes nogen  

 beslutning om ansættelse og har bedømmelsesudvalget bestået af 3 medlemmer,  

 kan det bestemmes, at udvalget udvides med 2 medlemmer med henblik på fornyet  

 behandling af sagen. Ønskes denne fremgangsmåde ikke anvendt, eller har  

 udvalget oprindeligt været på 5 medlemmer, skal der træffes bestemmelse om  

 hvorvidt stillingen skal opslås på ny, eller hvorvidt stillingen ikke for tiden skal søges besat eller skal besættes foreløbig  

 ved konstitution eller funktion.
Der afgives indberetning herom til rektor.
 Stk. 2.  Såfremt bedømmelsesudvalget udvides, finder  

 foranstående regler for disse udvalg tilsvarende anvendelse.
 Stk. 3.  Såfremt der trods fornyet behandling i et  

 udvidet bedømmelsesudvalg ikke kan træffes beslutning om ansættelse eller  

 indstilling om ansættelse, skal der træffes bestemmelse om, hvorvidt  

 stillingen skal opslås på ny, eller hvorvidt stillingen ikke for tiden skal  

 søges besat eller skal besættes foreløbig ved konstitution eller funktion.  

 Der indgives indberetning herom til rektor.
Stk. 4.  Såfremt den person, der indstilles til  

 ansættelse, frasiger sig stillingen eller fratræder efter mindre end 3  

 måneders ansættelse, og såfremt der i indstillingen fra det fagkyndige udvalg  

 er indstillet flere kvalificerede ansøgere, kan det besluttes at lade det  

 bedømmelsesudvalg, der oprindelig afgav indstilling, afgive fornyet  

 indstilling på grundlag af de ansøgninger, der forelå i forbindelse med  

 opslaget af stillingen.
I så fald skal ansøgerne underrettes herom.
§ 14.  Beslutning om konstitution i et professorat  

 eller funktion i en adjunkt/ lektorstilling eller i et eksternt lektorat  

 træffes i overensstemmelse med bekendtgørelsens regler om ansættelse, for så  

 vidt perioden strækker sig ud over 6 måneder.
Undervisningsministeriet kan i  

 særlige tilfælde meddele dispensation fra denne bestemmelse.
 I tilfælde af korterevarende konstitution eller funktion afgør vedkommende  

 institution, om der skal foretages opslag og nedsættes bedømmelsesudvalg m.  

 v.
 § 15.  Beslutning om besættelse af stillingen afgives  

 til rektor, der påser, at beslutningen er i overensstemmelse med gældende  

 regler.
 Stk. 2.  Må den trufne beslutning anses for at være i  

 overensstemmelse med gældende regler og er ansættelseskompetencen ikke  

 henlagt til vedkommende institution, videresendes sagens akter, bortset fra  

 den indsendte videnskabelige produktion, til undervisningsministeriet med  

 indstilling om ansættelse.
 Stk. 3.  For øvrige stillingers vedkommende foretages  

 ansættelse af rektor.
 § 16.  Besættelse af en stilling som professor kan i  

 ganske særlige tilfælde ske uden opslag.
 Stk. 2.  Såfremt der fremsættes forslag om besættelse af  

 et professorat med en bestemt person uden opslag, kan det kollegiale organ,  

 der træffer afgørelse om indstilling til ansættelse, beslutte at nedsætte et  

 fagkyndigt udvalg, der skal overveje, om der er grund til at besætte  

 stillingen uden opslag, eller om stillingen bør besættes på normal måde.
 Stk. 3.  Udvalget skal bestå af 3 eller 5 medlemmer, som  

 vælges i overensstemmelse med de i § 3 fastsatte bestemmelser.
Stk. 4.  Udvalget kan afgive indstilling om besættelse  

 uden opslag, når det må antages, at stillingen på fuldt forsvarlig måde kan  

 besættes med den foreslåede person.
Dennes kvalifikationer skal i så fald  

 efter udvalgets skøn være tilstrækkeligt godtgjort forud, enten ved  

 virksomhed i en tilsvarende eller beslægtet stilling eller på anden måde, og  

 da således at han må anses for at være andre, der kunne komme i betragtning,  

 klart overlegen.
Indstillingen skal være begrundet, jf. tillige § 8, stk. 1.
 Stk. 5.  Forinden udvalget afgiver sin indstilling, skal  

 der gives studienævnet lejlighed til at udtale sig om den pågældendes  

 undervisningsmæssige kvalifikationer, jf.§ 5. Studienævnets eventuelle  

 udtalelse sendes til bedømmelsesudvalget, indgår i dets bedømmelse og  

 ledsager dets indstilling.
 Stk. 6.  Til vedtagelse af en indstilling om besættelse  

 uden opslag kræves det, at bedømmelsesudvalgets indstilling er eenstemmig, og  

 at mindst 2/3 af samtlige stemmeberettigede medlemmer af vedkommende  

 kollegiale organ stemmer for indstillingen.
§ 17.  Til afgørelse af spørgsmålet om, hvorvidt en  

 adjunkt i overensstemmelse med de gældende regler kan overgå til  

 lektoransættelse, nedsættes et fagkyndigt udvalg på 3 medlemmer.  

 Bestemmelserne i § 3, stk. 1, 4, 6 og 7, samt § 4, stk. 1, og § 8 finder  

 herved tilsvarende anvendelse.
Såfremt der er knyttet  

 undervisningsforpligtelse til stillingen, skal studienævnet have lejlighed  

 til at udtale sig om de undervisningsmæssige kvalifikationer, jf. § 5.  

 Studienævnets eventuelle udtagelse sendes til bedømmelsesudvalget, indgår i  

 dets bedømmelse og ledsager dets indstilling.
 Stk. 2.  Er bedømmmelsesudvalgets udtalelse positiv,  

 afgives der indstilling til rektor om, at den pågældende ansættes som lektor.  

 En indstilling kan dog, inden den sendes videre til rektor, sendes tilbage  

 til udvalget og/eller studienævnet til uddybning eller præcisering.
§ 18.  Såfremt der tildeles en institution stillinger  

 i lønramme 35 med henblik på oprykning hertil af lektorer, der opfylder de  

 fastsatte betingelser, opslås stillingerne blandt de i betragtning kommende  

 lektorer, jf, § 2, stk. 3. Der nedsættes i overensstemmelse med de  

 almindelige bestemmelser herom inden for hvert enkelt berørt fagområde  

 fagkyndige udvalg på 3 eller 5 medlemmer til bedømmelse af de indkomne  

 ansøgninger.
På grundlag af de afgivne bedømmelser afgøres det herefter ved  

 almindelig stemmeflerhed, hvem der skal indstilles til oprykning ved  

 fordelingen af disse stillinger.
 § 19.  Foranstående bestemmelser finder anvendelse ved  

 besættelse af stillinger ved de lægevidenskabelige hovedområders kliniske  

 undervisning med de modifikationer der følger af stillingernes særlige  

 karakter, og de mellem undervisningsministeriet og en kommune/amtskommune  

 aftalte regler.
 § 20.  Bekendtgørelsen træder i kraft ved kundgørelse  

 i Lovtidende.
 Stk. 2.  Følgende bestemmelser ophæves:
 Anordning nr. 23 af 5. februar 1953 og anordning nr. 287 af 5. juli 1966  

 samt bekendtgørelse nr. 155 af 19. april 1971 om ansættelse af professorer  

 ved Københavns Universitet.
 Anordning nr. 266 af 24. september 1953 om ansættelse af professorer ved  

 Danmarks Tandlægehøjskole.
Bekendtgørelse nr. 427 af 26. august 1969 om ansættelse af professorer ved  

 Den kgl.
Veterinær- og Landbohøjskole.
 Bekendtgørelse nr. 124 af 28. marts 1960 om ansættelse af lærere og  

 forskningsmedarbejdere ved handelshøjskoler og bekendtgørelse nr. 21 af 26.  

 januar 1966 for så vidt angår opretholdelse af bekendtgørelse nr. 124 af 28.  

 marts 1960.
 Undervisningsministeriet, den 3.  

 december 1975.
 Ritt Bjerregaard.
/E.
Paludan-Muller.
