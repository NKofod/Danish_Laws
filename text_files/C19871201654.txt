 Fra finansministeriet, lønnings- og pensionsdepartementet har man modtaget  

 den på bagsiden optrykte skrivelse vedrørende fortolkning af  

 sygelønsbestemmelserne i § 12 i overenskomst af 3. juli 1987 for gartnere og  

 gartneriarbejdere ved statshaver og bykirkegårde m.v.
 Som det fremgår af skrivelsen kan de ansatte - uanset bestemmelsen i  

 overenskomstens § 12, stk. 2 - fortsat oppebære fuld løn under sygdom,  

 såfremt de har været beskæftiget på kirkegården i 480 dage inden for de  

 sidste 3 kalenderår og tillige har været uafbrudt beskæftiget på kirkegården  

 de sidste 4 uger før sygdommens indtræden.
 P.M.V.
 E.B.
Finn Langager Larsen Kirkeministeriet har ved skrivelse af 12. august 1987 - j.nr. 214/86 -  

 anmodet Finansministeriet om en udtalelse vedrørende de i § 12 gældende  

 bestemmelser om sygdom i overenskomsten af 3. juli 1987 for gartnere og  

 gartneriarbejdere ved statshaver og bykirkegårde mv.
 Kirkeministeriet gør opmærksom på, at en række ansatte på bykirkegårdene i  

 modsætning til tidligere ikke opnår ret til løn under sygdom, idet de  

 pågældende afskediges i vintermånederne og derved ikke opfylder betingelserne  

 i § 12, stk. 2 om uafbrudt beskæftigelse i 52 uger.
 I den anledning skal Finansministeriet bemærke, at man efter  

 omstændighederne kan tiltræde at bestemmelsen i den hidtil gældende  

 overenskomst § 8, stk. 2 fortsat kan finde anvendelse, således at ansatte  

 fortsat kan oppebære fuld løn under sygdom, såfremt de har været beskæftiget  

 ved institution i ialt 480 dage inden for de sidste 3 kalenderår og tillige  

 har været uafbrudt beskæftiget ved institution de sidste 4 uger før  

 sygdommens indtræden.
 P.M.V.
 E.B.
