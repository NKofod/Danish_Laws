Under henvisning til direktoratets skrivelse af 15. marts 1985 sendes  

 vedlagt 2 eksemplarer af institutionsinstruks vedrørende regnskabets  

 tilrettelæggelse i kriminalforsorgens anstalter og personaleskole. (* 1) Den nye instruks træder formelt i kraft den 1. juli 1985. Direktoratet har  

 dog ikke bemærkninger til, at anstalten tidligere overgår til brug af den nye  

 instruks.
I så fald bedes dog løn- og regnskabskontoret telefonisk orienteret  

 herom.
 Anstaltens bilag i instruksens specielle del, hvilke er forudsat  

 udarbejdet i overensstemmelse med direktoratets skrivelse af 15. marts 1985  

 pkt. 2, godkendes hermed.
 Anstaltens endelige bilag bedes i forbindelse med instruksens ikrafttræden  

 indsendt i 2 eksemplarer til direktoratet, hvorefter direktoratet samlet vil  

 videresende et eksemplar til rigsrevisionen.
 Direktoratet skal anmode anstalten om selv at indføje anstaltens adresse  

 og institutionsnummer (side 3).
Direktoratet skal endvidere anmode anstalten om selv at foranledige  

 bilagene indsat i instruksens specielle del.
Ved eventuelle ændringer skal  

 bilagene ajourføres.
Et eksemplar af bilagene bedes en gang årligt indsendt  

 til løn- og regnskabskontoret, ligesom eventuelle ændringer i bilagene  

 indsendes til rigsrevisionen indtil videre ved udgangen af hvert kvartal.
 Nærmere retningslinier om frigivelsesfunktionen (jfr. instruksens pkt.  

 5.2.h) og om forvaltning af andre genstande (jfr. instruksens 12.1) vil  

 senere blive udsendt til optagelse i instruksen.
 Direktoratet skal endelig anmode om senest den 1. oktober 1985 at modtage  

 eventuelle bemærkninger til regnskabsinstruksen.
 E.B.
