 I medfør af § 19 i lov nr. 220 af 26. april 1973 om kød m. m. fastsættes  

 herved følgende bestemmelser:
Bekendtgørelsens område § 1.  Denne bekendtgørelse vedrører transport af kød,  

 slagteaffald og kødvarer bestemt til menneskeføde til forbrug her i landet,  

 bortset fra omførsel og udbringning af bestilte varer til forbrugere.
 Stk. 2.  Bekendtgørelsen omfatter ikke transport mellem  

 virksomheder, der er autoriseret til udførsel af kød m. m. i medfør af §§ 4  

 og 10 i lov nr. 220 af 26. april 1973 om kød m. m.
Transportmidlernes indretning § 2.  Transportmidlet skal være forsynet med eller  

 bestå af en transportkasse, der kan lukkes fuldstændigt.
Evt.  

 ventilationsåbninger skal være sikret mod indtrængen af insekter og støv.  

 Indvendigt skal tranportkassen være af materialer, som ikke påvirker  

 levnedsmidlernes udseende, lugt eller smag eller afgiver sundhedsskadelige  

 stoffer til levnedsmidler.
Væggene skal være beklædt med rustfrit stål eller  

 andet egnet materiale.
Beklædningen skal være tæt og anbragt således, at  

 væske ikke kan trænge ind i evt. isoleringsmateriale, og vaskevand skal have  

 frit afløb fra alle indvendige overflader incl. dørkarme.
Stk. 2.  Transportkassen skal i øvrigt være  

 hensigtsmæssigt udformet, vel vedligeholdt og let at rengøre.
Den skal være  

 isoleret, og evt. forsynet med køle- eller fryseanordninger, således at de i  

 §§ 5 og 6 angivne temperaturkrav kan overholdes.
 Stk. 3.  Transportkassen skal kunne lukkes så tæt, at  

 væsker ikke kan løbe ud.
Stk. 4.  Alt inventar i transportmidlet skal være  

 fremstillet af egnet materiale og være vel vedligeholdt og let at rengøre.  

 Trægenstande må ikke anvendes.
Inventaret skal let lade sig udtage af  

 transportmidlet (transportkassen). Fastsiddende kødkroge må således ikke  

 forefindes.
 § 3.  Under transport og under henstand skal  

 transportkassen være lukket.
 Stk. 2.  Kød, slagteaffald og kødvarer skal anbringes  

 således i transportkassen, at forurening såvel af levnedsmidlerne som af  

 levnedmiddelemballagerne undgås.
Stk. 3.  Uemballerede produkter, som ikke tranporteres  

 hængende skal enten opbevares i beholdere (spande eller kasser) eller  

 anbringes på løse tremmer eller hylder.
Sådanne tremmer må ikke betrædes.
Samtransport § 4.  De af bekendtgørelsen omfattede transportkasser  

 må ikke anvendes til transport af levende dyr, gifte og sundhedsskadelige  

 stoffer samt produkter, som er stærkt lugtende eller smagende.
 Stk. 2.  Andre varer end levnedsmidler må kun  

 transporteres i de af bekendtgørelsen omfattede transportkasser, når de er  

 forsvarligt emballerede.
 Stk. 3.  Sammen med emballeret kød, slagteaffald og  

 kødvarer må ikke tranporteres andre varer end levnedsmidler.
 Stk. 4.  Sammen med uemballeret kød, slagteaffald og  

 kødvarer må kun transporteres andre levnedsmidler i emballeret stand.
 Stk. 5.  Samtransport af kød m. v. og andre  

 levnedsmidler skal ske under overholdelse af de i §§ 5 og 6 nævnte  

 temperaturkrav.
Temperaturkrav § 5.  Under transporten må temperaturen i  

 transportmidlet (transportkassen) ikke overstige 5 C.
Dog tillades det, at  

 temperaturen ikke overstiger 7 C, såfremt der alene transporteres fersk kød.
 Stk. 2.  Transport, hvortil medgår højst 2 timer fra det  

 tidspunkt, hvor kødet m. m. fjernes fra virksomhedens kølerum og til det er  

 anbragt i kølevogn, køledisk o. lign. i overensstemmelse med de derom  

 gældende temperaturregler kan ske i en isoleret transportkasse uden  

 iagttagelse af de i stk. 1 nævnte krav.
 § 6.  Frosset kød, slagteaffald og kødvarer skal  

 transporteres ved højst -12 grader C.
 Stk. 2.  Dybfrosset kød, slagteaffald og kødvarer, der  

 er emballeret således, at det pågældende levnedsmiddel fremtræder som bestemt  

 til i original detailsalgspakning at blive solgt i frosset tilstand til  

 forbruger her i landet, skal transporteres under overholdelse af de til  

 enhver tid gældende bestemmelser for dybfrosne levnedsmidler, jfr.  

 bekendtgørelse nr. 414 af 21. august 1969 om dybfrosne levnedsmidler, som  

 ændret ved bekendtgørelse nr. 472 af 17. september 1974 om ophævelse af  

 bestemmelser i bekendtgørelser, udstedt i henhold til lov om levnedsmidler m.  

 m. og lov om dybfrosne levnedsmidler m. v.
Rengøring § 7.  Har transportkassen været anvendt til transport  

 af andre varer end levnedsmidler eller til tranport af andre uemballerede  

 levnedsmidler end kød, slagteaffald og kødvarer, skal den, forinden den igen  

 anvendes til transport af kød m. v., grundigt rengøres og desinficeres.
Stk. 2.  Transportmidlet samt inventaret skal holdes  

 rent og skal i øvrigt rengøres så hyppigt som det af hygiejniske grunde  

 skønnes nødvendigt.
Rengøringen skal afsluttes med en desinfektion.
 Stk. 3.  Til rengøring skal anvendes egnede  

 rengøringsmidler samt varmt vand, som opfylder kravene til godt drikkevand.
 Stk. 4.  Til desinfektion, jfr. stk. 1, som først må  

 foretages efter bortskyldning af rengøringsmidlet, må kun anvendes egnede  

 desinfektionsmidler.
 Stk. 5.  Veterinærdirektoratet kan forbyde anvendelsen  

 af angivne rengørings- og desinfektionsmidler, hvis anvendelsen af disse  

 giver anledning til sundhedsmæssige betænkeligheder eller befrygtes at  

 forurene kødet m. m.
Tilsyn § 8.  Tilsynet med at de i bekendtgørelsen indeholdte  

 bestemmelser overholdes påhviler kommunalbestyrelsen, der kan bemyndige  

 vedkommende levnedsmiddelkontrolenhed til helt eller delvis at varetage denne  

 opgave.
For så vidt angår transport fra de af landbrugsministeriet  

 autoriserede virksomheder, påhviler tilsynet de ved disse virksomheder  

 ansatte tilsynsførende dyrlæger.
 Stk. 2.  Overtilsynet med at de i denne bekendtgørelse  

 indeholdte eller i medfør af bekendtgørelsen fastsatte bestemmelser  

 overholdes, føres af veterinærdirektoratet.
Dispensation § 9.  Veterinærdirektoratet kan, når forholdene taler  

 derfor, meddele dispensation fra bestemmelserne i nærværende bekendtgørelse.
Ikrafttrædelse og overgangsbestemmelser § 10.  Bekendtgørelsen træder i kraft ved  

 bekendtgørelse i Lovtidende.
Samtidig ophæves pkt. 4.4 i  

 landbrugsministeriets bekendtgørelse nr. 491 af 15. september 1975 af  

 regulativ om indretning og drift af offentlige og private slagtehuse.
Straffebestemmelser § 11.  Overtrædelse af bestemmelserne i denne  

 bekendtgørelse eller forsøg herpå straffes med bøde.
 Landbrugsministeriet, den 28. juni 1979.
