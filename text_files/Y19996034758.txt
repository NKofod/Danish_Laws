 Endvidere  

 udtalt, at det vil være en forudsætning, at der i forbindelse med  

 kommunalbestyrelsens beslutning om delegation fastsættes nærmere  

 retningslinier  

 for, i hvilke tilfælde og på hvilke betingelser lånekonvertering vil kunne  

 finde sted.
Udtalelse afgivet af Indenrigsministeriet om adgang til  

 delegation af kompetence til lånekonvertering Fakse Kommune  

  

 Rådhusgade 2  

  

 4640 Fakse Fakse Kommune har i brev af  

 1. juli 1999 forespurgt Indenrigsministeriet om, hvorvidt delegationsforbudet  

 i  

 den kommunale styrelseslovs § 41 tillige omfatter konvertering af lån.
Fakse Kommune har om  

 baggrunden for henvendelsen nærmere oplyst, at kommunen gerne vil have  

 mulighed  

 for at pleje sine lån bedst muligt, og at dette kræver mulighed for at handle  

 forholdsvis hurtigt.
Fakse Kommune har endvidere anført, at en  

 byrådsbehandling  

 vil kunne trække afgørelsen så længe ud, at mulighederne for besparelser går  

 tabt.
Kommunen overvejer derfor at delegere kompetencen til at kunne  

 konvertere  

 lån fra kommunalbestyrelsen til administrationen.
 Det anføres endvidere i  

 brevet, at delegationsforbudet i den kommunale styrelseslovs § 41 efter Fakse  

 Kommunes opfattelse ikke bør omfatte konverteringer, idet der ved  

 konvertering  

 ikke sker en forøgelse af kommunens gæld, men at formålet derimod er en  

 reduktion  

 af gælden.
 I den anledning skal  

 Indenrigsministeriet udtale følgende:
 § 41 i lov om kommunernes  

 styrelse har følgende ordlyd:
Beslutning om optagelse af  

 lån og påtagelse af garantiforpligtelser skal, medmindre Indenrigsministeren  

 fastsætter andet, træffes af kommunalbestyrelsen. Bestemmelsen fastsætter, at  

 kompetencen til at træffe de i bestemmelsen nævnte beslutninger, herunder  

 optagelse af lån, ikke kan delegeres fra kommunalbestyrelsen, medmindre andet  

 er fastsat af indenrigsministeren.
 § 55, stk. 1, i lov om  

 kommunernes styrelse har følgende ordlyd:
 Indenrigsministeren kan  

 fastsætte regler om kommunernes låntagning og lignende dispositioner.
 Regler om kommunal  

 låntagning er fastsat i Indenrigsministeriets bekendtgørelse nr. 989 af 17.  

 december 1998 om kommunernes låntagning og meddelelse af garantier m.v.
 Bekendtgørelsens § 2, stk.  

 2, nr. 3, har følgende ordlyd:
 Stk. 2. En kommunes adgang  

 til at optage lån omfatter herudover følgende lån:
 .
3) Lån, hvis provenu fuldt  

 ud anvendes til indfrielse af eksisterende lån.
Ved omlægning til et serie-  

 eller annuitetslån er det en betingelse, at den totale finansiering herved  

 til  

 stadighed opfylder kravene i § 8, stk. 1. Hvis omlægningen sker fra et  

 stående  

 lån eller et lån med en afdragsfri periode, er det derudover en betingelse,  

 at  

 den gennemsnitlige løbetid af den totale finansiering ikke herved overstiger  

 10  

 år.
Ved omlægning til et stående lån eller lån med en afdragsfri periode er  

 det  

 en betingelse, at den totale finansiering herved til stadighed opfylder  

 kravene  

 i § 8 stk. 2. Hvis flere lån omlægges samtidig til et nyt lån, beregnes  

 restløbetiden som en vægtet sum af de enkelte låns restløbetid. Af Indenrigsministeriets  

 vejledning af 18. marts 1997 om kommunernes låntagning og meddelelse af  

 garantier m.v. pkt. 4, fremgår blandt andet følgende om bestemmelsen:
Lånereglerne omfatter en  

 generel adgang til at foretage konvertering af lån.
Denne adgang er begrundet  

 i  

 hensynet til at gøre det muligt for kommunerne at opnå en mere fordelagtig  

 rente.
Derimod er det ikke hensigten, at konvertering skal kunne medføre en  

 øjeblikkelig likviditetsgevinst. Det er således fastsat i  

 bestemmelsen i § 2, stk. 2, nr. 3, at kommunernes låneadgang omfatter  

 optagelse  

 af lån i forbindelse med konvertering.
Det fremgår endvidere af  

 Indenrigsministeriets vejledning om kommuners låntagning og meddelelse af  

 garantier m.v., at denne låneadgang er begrundet i hensynet til at gøre det  

 muligt for kommunerne at opnå en mere fordelagtig rente.
 Det er ikke fastsat i  

 Indenrigsministeriets bekendtgørelse nr. 989 af 17. december 1998 om  

 kommunernes låntagning og meddelelse af garantier m.v., at kompetencen til at  

 træffe  

 beslutning om optagelse af lån i forbindelse med lånekonvertering kan  

 delegeres  

 fra kommunalbestyrelsen.
 Indenrigsministeriet finder  

 imidlertid ikke, at delegationsforbudet i den kommunale styrelseslovs § 41  

 udelukker, at kommunalbestyrelsen træffer beslutning om at delegere  

 kompetencen  

 til at optage lån i forbindelse med lånekonvertering til et udvalg eller den  

 kommunale administration, såfremt delegationen alene omfatter almindelig  

 lånepleje i form af konvertering af lån.
 Det vil endvidere være en forudsætning,  

 at der i forbindelse med kommunalbestyrelsens beslutning om delegation  

 fastsættes nærmere retningslinier for, i hvilke tilfælde og på hvilke  

 betingelser lånekonvertering vil kunne finde sted.
 Kopi af dette brev er sendt  

 til Tilsynsrådet for Storstrøms Amt.
