Lov om ændring af lov om arbejdsgiverens  

 pligt til at  

 underrette lønmodtageren om vilkårene for  

 ansættelsesforholdet VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om arbejdsgiverens pligt til at underrette lønmodtageren om  

 vilkårene for ansættelsesforholdet, jf. lovbekendtgørelse  

 nr. 385 af 11. maj 1994, foretages følgende ændringer:
 1. § 2, stk. 1, 1. pkt., ophæves, og i  

 stedet indsættes:
»Arbejdsgiveren skal give lønmodtageren oplysninger  

 om alle væsentlige vilkår for ansættelsesforholdet,  

 herunder mindst de oplysninger, der er opregnet i stk. 2, nr. 1-10.  

 Oplysningerne skal gives senest en måned efter, at  

 ansættelsesforholdet er påbegyndt.« 2. I § 2, stk. 2, 1. pkt., indsættes efter  

 »omfatter«: »mindst«.
 3. § 2, stk. 3, nr. 1, affattes  

 således:
 »1)	en skriftlig erklæring, som indeholder oplysning om alle  

 væsentlige vilkår for ansættelsesforholdet bortset fra de  

 oplysninger, der eventuelt er givet i et af de nedenfor i nr. 2-4  

 nævnte dokumenter,«.
 4. § 2, stk. 4, affattes således:
»Stk. 4. Bortset fra de oplysninger, der er nævnt i  

 stk. 2, nr. 1-5 samt 10, anses pligten til at oplyse  

 lønmodtageren om de væsentlige vilkår for  

 ansættelsesforholdet for at være opfyldt, hvis der i de  

 dokumenter, som er omtalt i stk. 3, henvises til love, administrative  

 bestemmelser, vedtægtsmæssige bestemmelser eller kollektiv  

 overenskomst, der gælder for de pågældende forhold.« 5. § 3, stk. 1, 2. og 3. pkt., affattes  

 således:
 »Ud over de oplysninger, der skal gives  

 lønmodtageren efter § 2, stk. 1 og 2, skal dokumentet eller  

 dokumenterne for udstationerede lønmodtageres vedkommende mindst  

 indeholde følgende supplerende oplysninger:
1)	Varigheden af det arbejde, der udføres i udlandet, 2)	den valuta, som lønnen udbetales i, 3)	i givet fald de fordele i kontanter og naturalier, der er forbundet  

 med opholdet i udlandet, 4)	i givet fald vilkårene for lønmodtagerens tilbagevenden  

 til hjemlandet, og 5)	om der er taget skridt til at få udstedt de nødvendige  

 attester i forbindelse med udstationeringen.« 6. I § 4, 1. pkt., ændres »§ 2,  

 stk. 2,« til: »§ 2, stk. 1 og 2,«.
 7. I § 8, stk. 1, indsættes efter  

 »§ 2,«: »stk. 1 og«.
 8. I § 8 indsættes som stk. 2:
»Stk. 2. For så vidt angår aftaler om  

 ansættelsesforhold, som er indgået før 1. juli 2002, og  

 som fortsat består efter 1. juli 2002, skal arbejdsgiveren senest en  

 måned efter 1. juli 2002 skriftligt oplyse lønmodtageren om  

 eventuelle væsentlige vilkår for ansættelsesforholdet, som  

 lønmodtageren ikke i forvejen har fået oplysning om skriftligt,  

 jf. dog stk. 1.« § 2 Loven træder i kraft den 1. juli 2002.
Givet på Christiansborg Slot, den 25. marts  

 2002 Under Vor Kongelige Hånd og Segl Margrethe R.
