 Efter forhandling med justitsministeriet og rigspolitichefen, Tilsynet med  

 Udlændinge, gennemføres herved en ordning, hvorefter beslutninger om  

 udvisning fremtidig sendes til anstalterne med henblik på forkyndelse.
 Blanketsæt om udvisning sendes i udfyldt, men udateret stand fra Tilsynet  

 med Udlændinge til vedkommende anstalt.
Blanketsættet består af en udvisningsbeslutning, affattet på dansk, med  

 tilhørende genparter.
Hvis udlændingen ikke forstår dansk, vil der tillige  

 blive sendt genparter på det sprog, som udlændingen formodes bedst at forstå.
Ved forkyndelsen skal foruden den person, der foretager forkyndelsen, være  

 et vidne til stede.
Hvis tolk benyttes, kan denne indtræde som vidne.
Tolkebistand til forkyndelse er normalt unødvendig.
Såfremt det skønnes  

 påkrævet at benytte tolk, bør en sådan rekvireres.
Henvendelse rettes til det  

 lokale politi, for det storkøbenhavnske område dog til Tilsynet med  

 Udlændinge, telefon: (01) 14 14 48, lokal 2872 eller 2873.
 Man bør sikre sig, at den udviste gennemlæser blanketten og forstår  

 betydningen af udvisningen.
Udlændingen bør gøres bekendt med adgangen til at indbringe afgørelsen for  

 justitsministeriet, og det skal ved afkrydsning på blanketten anføres,  

 hvorvidt han frafalder påklage, ønsker påklage eller ønsker betænkningstid  

 med hensyn til påklage.
Såfremt den udviste ønsker at påklage afgørelsen,  

 bedes han spurgt om begrundelsen herfor, og hans eventuelle ankegrunde  

 anføres.
 Såfremt den udviste udtrykker ønske om at blive udsendt til andre lande  

 end hjemlandet, skal de pågældende lande anføres i rubrikken  

 »lande«.
 Udvisningsblanketten og genparter dateres, hvorefter de underskrives af  

 udlændingen, den person, der foretager forkyndelsen, og af vidnet.
 Hvis udlændingen nægter at underskrive blanketten, anføres dette samt  

 begrundelsen herfor.
En genpart af udvisningsblanketten udleveres til udlændingen.
En genpart  

 forbliver i anstalten.
Det orginale førsteeksemplar af udvisningsblanketten  

 samt de øvrige genparter tilbagesendes til Tilsynet med Udlændinge, Anker  

 Heegaardsgade 5, 1572 København V. straks efter, at forkyndelse har fundet  

 sted.
Afgørelse af spørgsmålet om udvisning vil normalt foreligge 1-2 måneder  

 efter afsigelse af endelig dom.
Det bemærkes, at Tilsynet med Udlændinge ikke  

 giver meddelelse i tilfælde, hvor der træffes afgørelse om, at en udlænding  

 ikke skal udvises.
Oplysning herom kan fås ved telefonisk henvendelse til  

 Tilsynet med Udlændinge, telefon (01) 14 14 48, lokal 2872 eller 2873.
 E.B.
