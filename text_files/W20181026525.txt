Erstatningsansvarsloven § 6-7  fastsættelse af årsløn, nævnets j.nr. 18-520-00052 Ansøger søgte om erstatning for tab af erhvervsevne som følge af tilskadekomst i maj 2010. Ansøger havde haft flere ansættelsesperioder hos samme arbejdsgiver i de seneste år forud for skaden.
Ansøger var aktuelt i ansættelsesforhold hos arbejdsgiveren på skadestidspunktet.
Der var fremlagt en del lønafregninger fra arbejdsgiver, som imidlertid ikke kunne bekræftes af oplysninger fra SKAT.
Arbejdsmarkedets Erhvervssikring vurderede det midlertidige erhvervsevnetab til 15 % og lagde ved vurderingen vægt på blandt andet, at det grundet uoverensstemmende oplysninger ikke var muligt at vurdere ansøgers retmæssige indkomst i årene forud for skaden.
Arbejdsmarkedets Erhvervssikring valgte derfor at lægge de skattemæssige oplysninger til grund.
Ansøger gjorde gældende, at han havde en vag tilknytning til arbejdsmarkedet, og at det derfor var nævnets standardårsløn, der skulle anvendes.
 Nævnet valgte i stedet  i tråd med vurderingen fra Arbejdsmarkedets Erhvervssikring  at beregne erstatningen på baggrund af den indkomst, der var indberettet til SKAT.
