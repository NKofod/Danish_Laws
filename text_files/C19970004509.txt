 I medfør af § 8, stk. 3, i lov om erhvervsfremme, jf. lovbekendtgørelse  

 nr. 323 af 25. april 1996 fastsættes:
§ 1.  Eksportfremmerådet består af en formand og 17  

 medlemmer.
Rådet sammensættes således, at eksportøkonomisk sagkundskab,  

 samfundsmæssig indsigt og praktisk kendskab til eksportforhold indenfor  

 forskellige virksomhedstyper og erhverv er repræsenteret.
Stk. 2.  Rådets formand og 2 af medlemmerne udpeges af  

 erhvervsministeren. 9 medlemmer udpeges efter indstilling fra hver af  

 følgende organisationer: Arbejderbevægelsens Erhvervsråd, Det Danske  

 Handelskammer, Håndværksrådet, Dansk Industri, Landbrugsrådet, Danmarks  

 Fiskeindustri- & Eksportforening, Arkitekt-Ingeniørrådet,  

 Entreprenørforeningen og Finansrådet.
Herudover er Udenrigsministeriet,  

 Finansministeriet, Boligministeriet, Ministeriet for Fødevarer, Landbrug og  

 Fiskeri og Erhvervsministeriet samt Danmarks Nationalbank repræsenteret med  

 et medlem hver.
Stk. 3.  Erhvervsministeren udpeger en næstformand  

 blandt Rådets medlemmer.
Formand og næstformand udgør Rådets formandskab.
 Stk. 4.  For hvert af de medlemmer, der repræsenterer en  

 organisation eller myndighed, udpeger erhvervsministeren en suppleant efter  

 indstilling fra disse.
Stk. 5.  Formanden, medlemmerne og suppleanterne udpeges  

 for indtil 3 år ad gangen og kan udpeges i alt 2 gange, i særlige tilfælde  

 dog flere gange.
Medlemmerne afgår på skift.
 Stk. 6.  Ingen, som er fyldt 67 år, kan udnævnes eller  

 genudnævnes.
Stk. 7.  Rådet aftaler faste mødedage for et år ad  

 gangen.
Herudover afholder Rådet møder, så ofte formanden finder anledning  

 dertil, eller hvis 3 medlemmer til formanden fremsætter ønske herom med  

 angivelse af mødets emne.
Møder indkaldes med et varsel på mindst 5 hverdage.  

 Møderne ledes af formanden eller i dennes fravær af næstformanden.
 Stk. 8.  Hvis sager, der skal behandles af Rådet, ikke  

 er udsendt til medlemmerne senest 3 hverdage før det pågældende møde, kan  

 behandlingen kun finde sted, hvis samtlige i mødet deltagende medlemmer  

 samtykker heri.
Stk. 9.  Rådet er beslutningsdygtigt, når mindst 10  

 medlemmer er til stede.
Beslutning træffes ved almindelig stemmeflerhed.  

 Hvert medlem har en stemme.
I tilfælde, hvor stemmerne står lige, er  

 formandens eller i dennes fravær næstformandens stemme afgørende.
Når  

 forholdene taler herfor, kan formanden eller i dennes fravær næstformanden  

 bestemme, at sager behandles ved skriftlig procedure.
 Stk. 10.  Alle, der deltager i Rådets arbejde, er  

 underkastet forvaltningsloven, lov nr. 571 af 19. december 1985, herunder  

 bestemmelserne om tavshedspligt og inhabilitet.
 § 2.  Rådet har indenfor rammerne af § 2 i  

 bekendtgørelse nr. 283 af 18. april 1997 om Eksportfremmerådets virke og § 4  

 i lov nr. 1070 af 20. december 1995 om Dansk Eksportkreditfond m.v. følgende  

 opgaver:
 Stk. 2.  Rådet kan overlade Bevillingsudvalget andre  

 opgaver end dem, der i henhold til § 9, stk. 1, 1. pkt., i lov om  

 erhvervsfremme er henlagt til Bevillingsudvalget.
 Stk. 3.  Rådets afgørelser kan ikke indbringes for anden  

 administrativ myndighed, men Erhvervsministeriets medlem af Rådet kan begære  

 en sag forelagt erhvervsministeren til afgørelse, såfremt den skønnes at være  

 af principiel betydning.
§ 3.  For at sikre det faglige islæt i Rådets arbejde  

 kan Rådet efter konsultation med erhvervsministeren nedsætte faglige udvalg  

 til løsning af konkrete opgaver af tidsbegrænset karakter.
Rådet kan ikke  

 uddelegere sin beslutningskompetence til udvalgene, og der må ikke være  

 personsammenfald mellem Rådet og udvalgene.
§ 4.  Erhvervsfremme Styrelsen er sekretariat for  

 Rådet.
Erhvervsfremme Styrelsen forestår administration af  

 eksportstipendiatordningen.
 Stk. 2.  Sekretariatet deltager i Rådets møder.
Stk. 3.  Formanden kan, med mindre Rådets flertal  

 modsætter sig dette, indbyde andre end Rådets medlemmer til at deltage i et  

 rådsmøde eller en del af dette.
En sådan indbydelse skal meddeles i  

 forbindelse med udsendelse af dagsorden.
Eventuel indsigelse skal gennem  

 sekretariatet meddeles formandskabet senest dagen før mødets afholdelse.
 Stk. 4.  Forberedelse af Rådets møder, herunder  

 fastlæggelse af dagsorden, varetages af sekretariatet efter aftale med  

 formandskabet.
Stk. 5.  Der udarbejdes et kort referat af Rådets møder  

 med angivelse af trufne beslutninger samt hovedpunkterne i drøftelserne.
I  

 tilfælde af afstemning angives resultatet heraf.
Referatet underskrives af  

 formanden.
 § 5.  Vederlag til rådsmedlemmer fastsættes af  

 Finansministeriet efter indstilling fra Erhvervsministeriet.
§ 6.  Rådet afgiver årligt en beretning om sin  

 virksomhed i det foregående finansår § 7.  Forretningsordenen træder i kraft den 1. maj  

 1997.
 Stk. 2.  Samtidig ophæves Industriministeriets cirkulære  

 af 28. april 1992 om forretningsorden for Eksportfremmerådet.
