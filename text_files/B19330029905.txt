 I Medfør af Anordning Nr. 190 af 8. Juli 1926 angaaende Regler til  

 Betryggelse af Sejladsen i indre Farvande fastsætter Ministeriet for Søfart  

 og Fiskeri efter Samraad med Ministeriet for offentlige Arbejder følgende  

 Bestemmelser for Vejle Fjord som Tilføjelser til de gældende Bestemmelser i §  

 12 i Bekendtgørelse af 29. Juli 1927 angaaende særlige Regler for Sejlads i  

 indre dansk Farvand.
Tilføjelserne er gældende for Sejlløbet i Vejle Fjord paa Strækningen fra  

 den yderste hvide Lystønde paa Sydsiden af den Gravede Rende (55G. 41'  

 52" N.
Brd. 9G. 38' 19" Ø.
Lgd.) til Vejle Havn.
 I.
 Paa Strækningen fra Skyttehus-Molen (Haar Odde) til Vejle Havn skal Damp-  

 og Motorskibe gaa med mindste Fart og ikke over 4 Sømil i Timen.
 II.
 Under Isforhold skal Førerne af Skibe og Fartøjer nøje rette sig efter de  

 af Havnen givne Instruktioner for Sejladsen eller de særlige Bestemmelser,  

 der maatte blive bekendtgjort i Efterretninger for Søfarende.
 III.
 Af Hensyn til Baadfarten mellem Løbet og den i Vejle Aa beliggende  

 Baadehavn, maa der ikke anbringes faste Fiskeredskaber i en 200 m bred Rende,  

 hvis vestlige Grænse er en ret Linie, trukket fra Østenden af den nordre  

 Faskindæmning ved Vejle Aa til den 3die Stage fra Havnen ved Sejlløbets  

 sydlige Side.
 Denne Bekendtgørelse træder i Kraft den 1. November 1933.
 Samtidig ophæves de i det af Indenrigsministeriet den 18. Oktober 1889  

 stadfæstede Reglement for Ordens Overholdelse i Vejle Havn og Sejlløbet til  

 samme fastsatte Bestemmelser vedrørende Sejlløbet, for saa vidt de endnu  

 maatte være i Kraft.
 Ministeriet for Søfart og Fiskeri, den  

 25. September 1933.
C.N.
Hauge.
 Ove Nielsen.
 fg.
