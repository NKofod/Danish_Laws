Skriftlig fremsættelse (14. marts 2007) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om  

 ændring af byggeloven, lov om almene boliger m.v. og lov om bygnings- og  

 boligregistrering  

 (Byggeskadeforsikring m.v.).
(Lovforslag nr.
L 177).
 Formålet med lovforslaget er at nedbringe antallet af fejl  

 og mangler i det private boligbyggeri og styrke forbrugernes stilling i sager  

 om udbedring af væsentlige byggeskader.
Lovforslaget bygger på erfaringerne fra den eksisterende  

 Byggeskadefond for det almene byggeri.
En opgørelse herfra viser, at det er  

 lykkes at reducere antallet af væsentlige byggeskader fra 30 pct. i 1986 til  

 4  

 pct. i 2005. Denne udvikling vidner om, at en byggeskadeforsikring er et  

 meget  

 virksomt instrument til at nedbringe fejl og mangler i nybyggeri.
Lovændringen vil medføre, at der skal tegnes en  

 byggeskadeforsikring af professionelle bygherrer, der opfører nye private  

 boliger.
Forsikringen vil i en periode på 10 år dække væsentlige byggeskader,  

 der har betydning for bygningens levetid og funktionalitet, herunder skadelig  

 forekomst af skimmelsvampe.
Lovforslaget vil medføre, at forbrugere, der køber et nyt  

 hus eller lejlighed af en professionel bygherre, vil stå bedre, når der  

 konstateres væsentlige byggeskader.
Forsikringen indebærer således, at der er  

 økonomisk sikkerhed for at udbedre væsentlige byggeskader.
Ordningen  

 indebærer,  

 at der skal gennemføres 2 eftersyn af bygningen efter henholdsvis 1 og 5 år.  

 Eftersynene skal afdække eventuelle fejl i byggeriet og give forbrugeren  

 nærmere viden om bygningens generelle standard.
 Hvis der konstateres væsentlige skader kan bygningsejeren  

 vælge enten at gå direkte til bygherren eller til forsikringsselskabet, der  

 udbedrer skaden og overtager sagen mod den ansvarlige part.
Lovændringen indebærer desuden, at kommunerne skal  

 registrere datoen for udstedelse af byggetilladelse.
Endelig medfører  

 lovforslaget, at der indføres en fælles ejendomsreference.
Forslaget skønnes at have begrænsede økonomiske og  

 administrative konsekvenser for stat, regioner, kommuner og for  

 erhvervslivet.  

 Den gennemsnitlige forsikringspræmie vurderes ikke at overstige 1,5 pct. af  

 anskaffelsessummen.
Det skønnes, at ordningen på sigt vil bidrage til, at  

 udgifterne til udbedring af fejl og mangler kan nedbringes med ca. 700 mio.  

 kr.  

 årligt.
Loven træder i kraft d. 1. februar 2008.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
