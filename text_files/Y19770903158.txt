Forbrugerombudsmanden modtog et stort antal klager over fagblades  

 fremgangsmåde ved tegning af annoncer på grundlag af en uanmodet telefonisk  

 henvendelse.
Ombudsmanden optog forhandlinger med repræsentanter for diverse  

 erhvervsorganisatione og udsendte herefter vejledende retningslinier for  

 fremgangsmåden ved den form for annoncetegning.
Annoncetegning i fagpressen Der er kommet et forholdsvis stort antal klager over adskillige fagblads  

 fremgangsmåde ved tegning af annoncer på grundlag af en uanmodet telefonisk  

 henvendelse til annoncørerne.
Efter fremstillingen i de fleste klager, der på  

 de afgørende punkter har været overensstemmende, har en repræsentant for  

 bladudgiveren ringet til en erhvervsvirksomhed og foreslået tegning af en  

 annonce i bladet.
Selv om den erhvervsdrivende har besvaret henvendelsen med,  

 at han ikke var interesseret i at annoncere i det pågældende blad, har han  

 kort tid efter fået en opkrævning for en annonce, og hvis han ikke har  

 reageret herpå, er han blevet truet med inkassosag og med offentliggørelse i  

 et kreditoplysningsbureau som usolid debitor.
 Visse virksomheder er endda gået så vidt, at de har anlagt sag og derved  

 tvunget den erhvervsdrivende til at søge bistand hos en advokat, hvorefter  

 inkassosagen er blevet hævet.
 Efter forhandling med repræsentanter for nogle fagblade samt med De danske  

 Handelsforeningers Fællesorganisation, Industrirådet og Dansk  

 Annoncørforening, har forbrugerombudsmanden udfærdiget vejledende  

 retningslinier for fremgangsmåden ved denne form for annoncetegning.
 De går ud på følgende:
 1. Når annoncetegning sker på grundlag af en telefonisk henvendelse, skal  

 den mundtlige aftale beskræftes skriftligt af bladet.
 2. En regning for annoncen må ikke sendes i forbindelse med  

 ordrebekræftelsen, men først efter at annoncen har været indrykket i bladet,  

 og der skal vedlægges et eksemplar af den pågældende annonce.
 Det bør for fuldstændighedens skyld nævnes, at det kun er en lille gruppe  

 af de mange fagblade, der udkommer, som har givet anledning til klagerne.
