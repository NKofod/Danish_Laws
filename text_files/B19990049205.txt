Bekendtgørelse om  

 arbejdsløshedskassernes inddrivelse af tilbagebetalingskrav I medfør af § 86, stk. 7 og stk. 10, i lov om  

 arbejdsløshedsforsikring m.v., jf. lovbekendtgørelse nr. 587 af  

 10. august 1998, som ændret senest ved lov nr. 276 af 12. maj 1999,  

 fastsættes:
Reglernes anvendelsesområde § 1. Reglerne finder anvendelse på  

 tilbagebetaling af dagpenge og andre ydelser, der er udbetalt af en kasse,  

 bortset fra kursusgodtgørelse, og som skal tilbagebetales efter  

 arbejdsløshedsforsikringslovens § 86, stk. 1, jf. § 86,  

 stk 13.
 Stk. 2. Reglerne finder ligeledes anvendelse på  

 tilbagebetaling af en præmie efter lovens § 74 k, hvis  

 præmien skal betales tilbage af medlemmet efter lovens § 86,  

 stk. 1.
 Stk. 3. I de tilfælde, hvor kassen ikke har krav  

 på refusion fra statskassen, skal reglerne, bortset fra §§ 9 og  

 10, alene betragtes som vejledende for kassens administration.
Arbejdsløshedskassens inddrivelsespligt § 2. Kassen skal inddrive tilbagebetalingskravet  

 snarest muligt.
Stk. 2. Kravet skal inddrives uanset, om sagen er indbragt for  

 højere instans.
Kassen kan dog undlade at anlægge sag eller at  

 begære udlæg, indtil ankesagen er afgjort, medmindre kravet  

 derved forældes.
 Stk. 3. Kassen skal påse, at kravet ikke  

 forældes.
 Stk. 4. Der bør kun gives henstand, hvis særlige  

 omstændigheder taler derfor.
Den almindelige fremgangsmåde § 3. Hvis det skyldige beløb, under hensyn  

 til beløbets størrelse, medlemmets økonomiske forhold og  

 de nærmere omstændigheder ved gældens opståen, ikke  

 bør kræves betalt med det samme, skal kassen søge at  

 opnå et frivilligt forlig med medlemmet, der kan tjene som grundlag for  

 tvangsfuldbyrdelse.
Det skal fremgå af forliget, at misligholdelse kan  

 medføre slettelse som medlem af kassen, jf.  

 arbejdsløshedsforsikringslovens § 86, stk. 3.
 § 4. Hvis medlemmet ikke har betalt det skyldige  

 beløb efter påkrav, og kassen ikke kan opnå et frivilligt  

 forlig, skal kassen anmode Finansstyrelsen om at inddrive kravet, jf.  

 § 7, eller anlægge retssag mod medlemmet.
 Stk. 2. Hvis kassen anlægger sag, skal den  

 nedlægge påstand om betaling af almindelig procesrente fra sagens  

 anlæg til betaling sker.
 § 5. Hvis medlemmet ikke overholder betalingen  

 efter et frivilligt forlig, et retsforlig eller en dom, skal kassen anmode  

 Finansstyrelsen om at inddrive kravet, jf. § 7, eller begære  

 udlæg for gælden.
 § 6. Hvis et tilbagebetalingskrav, bortset fra de  

 krav der er nævnt i § 7, forgæves er søgt inddrevet  

 ad retslig vej, eller hvis det i øvrigt skønnes, at yderligere  

 inddrivelsesskridt for tiden må anses for formålsløse, kan  

 kassen midlertidigt stille inddrivelsen i bero.
Finansstyrelsen § 7. Hvis et krav på tilbagebetaling af  

 dagpenge eller andre ydelser, der er udbetalt af kassen, udelukkende skyldes  

 medlemmets svigagtige forhold, skal kassen, hvis betingelserne i §§ 4  

 eller 5 er opfyldt, straks anmode Finansstyrelsen om at inddrive kravet efter  

 arbejdsløshedsforsikringslovens § 86, stk. 9.
 Stk. 2. Hvis et krav på tilbagebetaling af præmie  

 efter arbejdsløshedsforsikringslovens § 74 k, udelukkende skyldes  

 medlemmets svigagtige forhold, finder stk. 1 tilsvarende anvendelse.
Stk. 3. Andre tilbagebetalingskrav, hvor kassen har  

 krav på refusion fra statkassen, skal kassen ligeledes anmode  

 Finansstyrelsen om at inddrive, hvis betingelserne i §§ 4 eller 5 er  

 opfyldt.
Finansstyrelsen er bemyndiget til at inddrive sådanne krav ved  

 lønindeholdelse efter arbejdsløshedsforsikringslovens  

 § 86, stk. 8, hvis kravene er sikret ved dom eller et eksigibelt  

 forlig.
Stk. 4. Kassens anmodning skal være skriftlig og  

 bilagt dokumentation for kravets størrelse og det hidtidige  

 inddrivelsesforløb samt direktoratets eller ankenævnets  

 afgørelse om tilbagebetalingen.
Hvis kassen har opnået forlig  

 eller dom, skal dette eksekutionsgrundlag medsendes i original.
 § 8. Hvis en kasse efter sagens oversendelse til  

 Finansstyrelsen modtager afdrag på gælden eller foretager  

 modregning efter §§ 9 og 10, skal beløbet straks overføres  

 til Finansstyrelsen.
 Stk. 2. Kassen er i øvrigt forpligtet til at give  

 Finansstyrelsen alle oplysninger af betydning for inddrivelsen.
Stk. 3. Ved årets afslutning skal Finansstyrelsen give  

 kassen oplysning om afdrag i årets løb, eventuelt beregnede  

 procesrenter og restgældens størrelse.
Kassen skal registrere  

 oplysningerne i regnskabet for det forløbne år.
 Stk. 4. Finansstyrelsen skal samtidig sende en kasseopdelt  

 specifikation til direktoratet og overføre de indkomne beløb  

 til direktoratet.
Modregning § 9. Hvis medlemmet ikke har betalt efter  

 påkrav, skal kassen foretage modregning i den løbende udbetaling  

 af ydelser, der er nævnt i § 1, samt i andre krav, medlemmet har  

 mod kassen.
Der kan også foretages modregning for renter og de  

 omkostninger ved inddrivelsen, som medlemmet hæfter for.  

 Beløbene skal dog forlods anvendes til afskrivning på  

 tilbagebetalingskrav og renter, før de kan anvendes til dækning  

 af omkostninger.
Stk. 2. Hvis der er indgået forlig om en afdragsordning  

 mellem kassen og medlemmet, jf. § 3, kan gælden afdrages ved  

 delvis modregning.
Modregning skal i øvrigt altid ske således,  

 at der levnes tilstrækkelige midler til medlemmets underhold.
 Stk. 3. Modregning kan også ske, hvis Finansstyrelsen er  

 blevet anmodet om at inddrive kravet.
 § 10. Optages (eller overflyttes) et medlem, der  

 har tilbagebetalingspligtig gæld til en kasse, i en anden kasse, skal  

 sidstnævnte kasse foretage modregning i den løbende udbetaling  

 af ydelser, jf.§ 9, samt i andre krav, medlemmet har mod kassen.
 Stk. 2. Den kasse, medlemmet er flyttet fra, skal give den  

 kasse, medlemmet er flyttet til, de nødvendige oplysninger om kravets  

 opståen, om tilbagebetalingens hidtidige forløb og om indholdet  

 af et eventuelt forlig.
Stk. 3. Den kasse, medlemmet er flyttet til, skal  

 løbende indbetale de modregnede beløb til den kasse, medlemmet  

 er flyttet fra.
Indbetalingerne registreres og bogføres på  

 sædvanlig måde hos den kasse, medlemmet er flyttet fra.
 Stk. 4. Hvis Finansstyrelsen er blevet anmodet om at inddrive  

 kravet, skal beløbet dog overføres til Finansstyrelsen, jf.  

 § 8.
Gældssanering § 11. I gældssaneringssager, hvor  

 tilbagebetalingskravet er opstået på grund af medlemmets  

 svigagtige forhold over for kassen, skal der gives møde i henhold til  

 skifterettens indkaldelse.
Hvis Finansstyrelsen har overtaget inddrivelsen,  

 skal indkaldelsen straks oversendes dertil, og kassen skal ikke give  

 møde i skifteretten.
 Stk. 2. På mødet skal det gøres  

 gældende, at tilbagebetalingskravet er pådraget ved svig, og at  

 dette bør være til hinder for en sanering af denne del af  

 gælden.
 Stk. 3. Hvis skifteretten på trods heraf afsiger  

 kendelse om gældssanering, skal kassen, hvis tilbagebetalingskravet  

 overstiger et beløb svarende til 30 gange maksimale dagpenge (brutto)  

 for fuldtidsforsikrede, forelægge for direktoratet, om kære til  

 landsretten kan undlades.
Afskrivning § 12. Hvis tilbagebetalingskravet er ophørt  

 helt eller delvist ved forældelse, tvangsakkord, gældssanering  

 eller i forbindelse med medlemmets død, kan kassen afskrive den del af  

 kravet, der er ophørt.
 Stk. 2. Der kan ikke i andre tilfælde foretages  

 afskrivning af tilbagebetalingskrav.
Renter og omkostninger § 13. Procesrenter af tilbagebetalingskrav, jf.  

 § 4, stk. 2, skal indbetales til staten sammen med de øvrige  

 tilbagebetalingspligtige beløb.
Dette gælder dog ikke, hvis  

 kassen i medfør af arbejdsløshedsforsikringslovens § 86,  

 stk. 4, har betalt refusionsbeløbet tilbage.
 Stk. 2. Udgifter til inddrivelse af gælden bæres  

 af kassen, såfremt de ikke inddrives hos medlemmet.
Arbejdsløshedskassens ansvar § 14. Har en kasse forsømt sin pligt til at  

 inddrive et tilbagebetalingskrav eller ikke overholdt sin oplysningspligt i  

 henhold til §§ 8, stk. 2, og 10, stk. 2, er kassen ansvarlig  

 for beløbets tilbagebetaling.
 Stk. 2. Kassens ansvar bortfalder dog i det omfang, det  

 godtgøres, at inddrivelse af kravet ikke ville have været  

 mulig.
 Stk. 3. I det omfang kassen er ansvarlig for  

 tilbagebetalingen, har kassen ikke krav på refusion fra statskassen, og  

 et eventuelt udbetalt refusionsbeløb skal derfor indbetales til  

 staten.
 Vejledning og ikrafttræden m.v.
 § 15. Der udarbejdes en vejledning til  

 bekendtgørelsen.
 § 16. Bekendtgørelsen træder i kraft  

 den 1. juli 1999, og finder anvendelse på alle uafsluttede  

 tilbagebetalingssager.
 Stk. 2. Samtidig ophæves bekendtgørelse nr. 942  

 af 30. november 1992 om arbejdsløshedskassernes inddrivelse af  

 tilbagebetalingskrav, med tilhørende vejledning, og  

 bekendtgørelse nr. 619 af 20. juli 1993 om ændring af  

 bekendtgørelse om arbejdsløshedskassernes inddrivelse af  

 tilbagebetalingskrav.
