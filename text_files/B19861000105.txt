Monopoltilsynet Bekendtgørelse om fakturering af vej-, jord-, kloak- og betonarbejde,  

 murer-, tømrer og bygningssnedkerarbejde, elektrikerarbejde samt  

 blikkenslager- og VVS-arbejde MT. nr. 1-86 I medfør af § 11, stk. 1, og § 15, stk. 3, i lov nr. 59 af 15. februar  

 1974 om priser og avancer fastsættes følgende bestemmelser:
Fagområder § 1 Bestemmelserne i denne bekendtgørelse omfatter følgende arbejder inden for  

 bygge- og anlægsområdet:
Vej-, jord-, kloak- og betonarbejde, murerarbejde, tømrer- og bygningssnedkerarbejde, gulvbelægningsarbejde, bygningsisolerngsarbejde, elektrikerarbejde, blikkenslagerarbejde, varme-, gas-, vand- og sanitetsarbejde, herunder arbejde på olie- og  

 gasfyr, ventilationsarbejde og teknisk isoleringsarbejde.
Anvendelsesområde § 2 Virksomheder, der udfører arbejde omfattet af § 1 efter regning, herunder  

 såvel nyt arbejde som reparations- og vedligeholdelsesarbejde, skal udfærdige  

 faktura herfor i overensstemmelse med de i bekendtgørelsen givne  

 bestemmelser.
 Stk. 2.  Bestemmelserne kan fraviges, såfremt der er  

 truffet aftale mellem virksomheden og kunden om en anden afregningsform.  

 Sådan aftale skal være indgået forinden arbejdets igangsættelse og skal  

 foreligge i skriftlig form eller på anden måde kunne dokumenteres.
Generelt om fakturering § 3 En faktura skal indeholde oplysninger om:
tidspunktet for arbejdets udførelse, jfr. § 4, specifikation af arbejdsydelsen m.v. efter reglerne i § 5, § 6 eller § 7, angivelse af materialeforbruget, jfr. § 8, eventuelt fremmed arbejde, jfr.  

 § 9.
Datoangivelser § 4 På fakturaen skal angives dato eller perioder for arbejdets udførelse.
Fakturering af arbejdsydelsen § 5 Efter medgået arbejdstid (timepriser) Arbejdsydelsen skal angives med tidsfrbruget for de produktive arbejde,  

 herunder kørselstid for folkene i forbindelse med arbejdet, de herfor  

 beregnede timepriser og den samlede pris.
I de omfang et arbejde er udført i  

 akkord, kan der tillige faktureres akkordoverskud inklusive eventuelle  

 bruttoacance herpå.
 Stk.2.  Eventuelt ekstra betaling for produktivt arbejde  

 uden for normal arbejdstid skal faktureres særskilt med angivelse af  

 tillægget pr. time samt tidsforbruget.
 Stk. 3.  Udbetalte overenskomstmæssige tillæg p.g.a. det  

 pågældende arbejdes art eller arbejdsstedet skal faktureres særskilt med  

 angivelse af tillæg pr. enhed samt antal.
 Stk.4.  Såfremt der faktureres særskilt tillæg for  

 kørsel med vogn til arbejdsstedet, skal det ske under angivelse af pris pr.  

 km. og antal km.
 Stk. 5.  Eventuel anvendelse af egne maskiner og  

 materiel kan faktureres særskilt under angivelse af pris pr. time eller anden  

 enhed.
 Stk. 6.  Eventuel leje af maskiner og materiel til det  

 pågældende arbejde skal faktureres særskilt under angivelse af de betalte  

 lejebeløb eksklusive moms og særskilt angivelse af eventuelt  

 bruttoavancetillæg.
 Stk.7.  Eventuel betaling for anvendelse af servicevogn,  

 indeholdende materialer og værktøj til brug ved almindeligt forefaldende  

 arbejde, kan faktureres særskilt under angivelse af pris pr. besøg hos kunden  

 eller pr. time.
§ 6 Efter udbetalt arbejdsløn Oplysninger om arbejdsydelsen skal angives ved:
1. den udbetalte lønsum for det produktive arbejde,  

 herunder løn for kørselstid for folkene i forbindelse med arbejdet.
På  

 kundens forlangende skal lønsummen dokumenteres.
 2. det beregnede beløb til dækning af ferie- og  

 søgnehelligdagsbetaling samt øvrige lov- og overenskomstbestemte  

 arbejdsgiverydelser i forbindelse med ansættelsesforholdet.
 3. det omkostnings- og avancetillæg, der beregnes på  

 1. + 2.
 Stk. 2.  Bestemmelserne om tillæg under § 5, stk. 4-7,  

 finder også anvendelse ved dene faktureringsmetode.
§ 7 A.
Fakturering med prislister Arbejdsydelsen vedrørende murer-. tømrer- eller snedkerarbejde kan også  

 faktureres efter de af H.O.
Byggefagenes Mesterforening til monopoltilsynet  

 anmeldte vejledende prislister.
De anvendte prislistepositioner skal anføres  

 på fakturaen, medmindre denne indeholder påtegning om, at fakturaen er  

 udarbejdet efter H.O.'s prisliste, og at de anvendte prislistepositioner  

 oplyses på begæring.
 Stk.2.  Tillæg til prislisterne kan beregnes i  

 overensstemmelse med forordene til prislisterne og specificeres i  

 overensstemmelse med § 5.
B.
Fakturering med grundgebyr.
 Virksomheder, som hyppigt udfører kortvarige vedligeholdelses- og  

 reparationsarbejder, kan for disse arbejder vælge at specificere  

 oplysningerne om arbejdsydelse m.v. på følgende måde:
 1. Et fast grundgebyr til dækning af følgende  

 gennemsnitlige omkostninger ved tilkald til et kortvarigt reparations- eller  

 vedligeholdelsesarbejde: Kørsel, herunder arbejdsløn i køretiden,  

 omkostninger til bilens drift og vedligeholdelse, omkostninger til sædvanligt  

 anvendte maskiner og materiel samt ekspeditionsomkostninger.
 På fakturaen skal oplyses, at grundgebyret er en gennemsnitspris til  

 dækning af generelle omkostninger ved et kortvarigt udkald, samt hvilke  

 omkostningsarter grundgebyret skal dække.
 2. Tidsforbruget for det produktive arbejde på  

 arbejdsstedet, de herfor beregnede timepriser samt den samlede pris.
 Stk. 2.  Eventuel ekstra betaling for arbejde uden for  

 normal arbejdstid faktureres efter § 5, stk. 2, og overenskomstmæssige  

 løntillæg for de pågældende arbejdes art eller arbejdsstedet faktureres efter  

 § 5, stk. 3. Eventuel betaling for anvendelse af egne og lejede maskiner og  

 materiel, som ikke sædvanligt anvendes, faktureres efter § 5, stk. 5 og 6.
Materialer § 8 Materialeforbruget skal specificeres på en af følgende to måder:
1. De medgåede materialer specificeres med angivelse  

 af mængder og priser pr. enhed inklusive bruttoavancetillæg.
Mindre mængder  

 af cement, mørtel, fittings, søm, skruer og lignende kan faktureres som en  

 samlet post.
På kundens forlangende skal posten dog specificeres ud på  

 mængder og priser pr. enhed.
2. Den samlede materialeudgift faktureres tillige med  

 særskilt angivelse af det beregnede bruttoavancetillæg.
Ved denne metode skal  

 virksomheden, såfremt kunden forlanger det, dokumentere indkøbspriserne for  

 materialerne.
 Stk. 2.  Egentlig transport af materialer, maskiner og  

 materiel i egen vogn med chauffør kan faktureres særskilt.
Fremmed arbejde, underentrepriser § 9 Fremmed arbejde, herunder underentrepriser, skal faktureres med det  

 fakturerede beløb for arbejdet eksklusive moms.
Eventuelt bruttoavancetillæg  

 herpå faktureres særskilt.
I det omfang, det fremmede arbejde er omfattet af  

 faktureringsreglerne, eller fakturaen herfor faktisk er specificeret, skal  

 specifikationen videregives til kunden efter anmodning.
Andre bestemmelser § 10 Overtrædelse af foranstående bestemmelser straffes med bøde.
§ 11 Bekendtgørelsen træder i kraft den 1. marts 1986. Samtidig ophæves  

 monopoltilsynets bekendtgørelser nr. 5,6 og 7 af 24. februar 1978 om  

 fakturering af visse bygge- og anlægsarbejder.
 Monopoltilsynet, den 15. januar 1986.
