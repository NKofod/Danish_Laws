Betænkning afgivet af Udvalget for Fødevarer, Landbrug og  

 Fiskeri den 23. april 2003 Betænkning over Forslag til  

 folketingsbeslutning om oprettelse af en pulje til ernæringsrigtig og  

 økologisk  

 mad i skoler og daginstitutioner Ritt Bjerregaard (S) m.fl.] 1. Udvalgsarbejdet Beslutningsforslaget blev fremsat den 7. januar 2003 og var til  

 1. behandling den 25. februar 2003. Beslutningsforslaget blev efter 1.  

 behandling henvist til behandling i Udvalget for Fødevarer, Landbrug og  

 Fiskeri.
Møder Udvalget har behandlet beslutningsforslaget i 6 møder.
Spørgsmål Udvalget har stillet 13 spørgsmål til fødevareministeren til  

 skriftlig besvarelse, som denne har besvaret.
Udvalget har endvidere stillet  

 1  

 spørgsmål til finansministeren til skriftlig besvarelse, som denne har  

 besvaret.
Endvidere er et svar fra fødevareministeren på et spørgsmål i  

 alm. del omdelt som bilag til beslutningsforslaget.
Svaret er optrykt som  

 bilag  

 2 til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og KRF)  

    

 indstiller  

 beslutningsforslaget til  

  

 forkastelse  

                                                                         .
 Flertallet finder, at børns ernæring og ikke mindst den store  

 andel af overvægtige unge mennesker er bekymrende og kalder på en årvågen og  

 samlet indsats imod problemet.
 Ernæringsrigtig mad er en ingrediens i et sundere liv, og fokus  

 bør være rettet mod fornuftig ernæring gennem hele livet.
 For at bidrage til denne indsats er det vigtigt, at  

 Fødevareministeriet bidrager med sin viden og tiltag på området, så alle gode  

 kræfter   ikke mindst forældrenes, også gennem skolebestyrelser og  

 kommunalbestyrelser, og de unge menneskers egne   forenes og omsættes til en  

 fornuftig kost.
 Det glæder flertallet, at der under 1. behandling af  

 beslutningsforslaget var så massiv en opbakning i Folketinget til  

 fødevareministerens  

 initiativ  

 »  

 Alt om kost   smag for livet  

 «  

 , herunder en hjemmeside og et rejsehold,  

 som netop kan flytte den vigtige viden og information fra forskning til  

 institution, fra offentlige myndigheder til borgere samt fra projekt til  

 projekt.
 Flertallet finder det derimod ikke hensigtsmæssigt, at bruge 75  

 mio. kr. på tilskud til projekter, der jo, hvis de er bæredygtige og ønskede,  

 kan blive fremmet af brugerne med støtte og opbakning fra initiativet  

 »  

 Alt om kost   smag for livet  

 «                                                                            .
 Det er viden om, hvad der virker, som skal flyttes, ikke  

 nødvendigvis midler til gennemførelsen af disse, som jo i sidste end trods  

 alt  

 skal hvile på brugernes interesse herfor.
 I samme boldgade finder flertallet det positivt, at regeringen  

 har offentliggjort et udspil om fedmeproblematikken, og at Ernæringsrådet  

 netop  

 har peget på den nødvendige indsats over for børn og unge.
 Et  

  

 mindretal  

  

 i  

 udvalget (S, SF og EL) indstiller beslutningsforslaget til  

  

 vedtagelse uændret.
Socialdemokratiets, Socialistisk Folkepartis og Enhedslistens  

 medlemmer af udvalget beklager meget, at regeringen ikke kan støtte  

 beslutningsforslaget.
Aldrig før har der været så stor fokus på vore  

 kostvaner.  

 Vi bliver bombarderet med mange gode råd om, hvordan vi skal holde vægten  

 nede.  

 Vi ved fra undersøgelser, at danskerne faktisk er begyndt at nedsætte mængden  

 af fedt i maden, men alligevel bliver både voksne og børn tykkere og tykkere.
Især for børnene har det alvorlige konsekvenser.
Op mod 30 pct.  

 af de danske børn er i dag overvægtige, og alle eksperter slår alarm.
Vi ser,  

 at de traditionelle livsstilssygdomme er ved at bevæge sig ned igennem  

 aldersgrupperne, så man i dag kan se forstadier til gammelmandssukkersyge hos  

 børn helt ned til 10-års-alderen.
Det er et skræmmende perspektiv for fremtidens folkesundhed.
En  

 væsentlig risikofaktor for at udvikle overvægt og fedme som voksen er at være  

 overvægtig som barn.
Samtidig ved vi, at både kostvaner og fysiske  

 aktivitetsvaner i barndommen følger barnet videre til voksenalderen.
Derfor  

 er  

 det særlig vigtigt at fremme sunde vaner blandt børn og sikre, at børn har  

 mulighed for at leve sundt og lære om sunde kostvaner.
Overvægt er ikke kun et problem for det enkelte barn eller den  

 enkelte voksne.
Det koster samfundet store beløb.
Mellem 4 og 8 pct. af de  

 samlede sundhedsudgifter går til overvægtsrelaterede sygdomme.
Både Sundhedsstyrelsen og Ernæringsrådet har i deres nyligt  

 fremlagte forslag til en national handlingsplan mod den danske fedmeepidemi  

 anbefalet, at skolernes rolle i forebyggelsen styrkes, så de er med til at  

 fremme sund kost.
Der skal etableres et sundt, billigt og attraktivt  

 madtilbud  

 til de elever, der ikke har madpakker med.
Fødevareministeren udtalte ved præsentationen af forslagene til  

 handlingsplanen, at  

 »  

 vi er netop nu  

 vidner til en sundhedsepidemi, hverken mere eller mindre.
Fedme er ved at  

 udkonkurrere tobaksrygning som dødsårsag nummer et.  

 « Derfor kræver det handling - politisk handling.
Hjemmesider og  

 rejsehold gør det ikke alene, selv om Socialdemokratiet, Socialistisk  

 Folkeparti og Enhedslisten glæder sig over, at ministeren efter pres har  

 ændret  

 opfattelse med hensyn til, at tilberedning af mad i daginstitutioner ikke kun  

 er et spørgsmål om de hygiejniske regler, men også et spørgsmål om  

 ernæringsrigtig mad, så der nu bliver ændret i vejledningen om madlavning i  

 daginstitutioner, således at der også lægges vægt på sund mad og ikke kun  

 tillades præfabrikeret mad.
Støtte til madordninger i skoler og daginstitutioner er  

 nødvendig   ikke blot begrundet med forebyggelses- og sundhedsmæssige  

 betragtninger,  

 men også set i en socialpolitisk kontekst.
Det er således veldokumenteret, at  

 den overvejende del af børn, som ikke får ernæringsmæssigt tilfredsstillende  

 kost i deres liv, typisk er børn fra socialt belastede hjem.
Derfor er det  

 afgørende nødvendigt, at der skabes politiske rammer for at forbedre skolers  

 og  

 daginstitutioners muligheder for at tilbyde børn og unge sunde og velsmagende  

 måltider.
På stort set alle arbejdspladser i Danmark findes velfungerende  

 kantineforhold for forældrene, oven i købet meget ofte støttet af både det  

 offentlige og det private, sådan at der er muligheder for at forbedre  

 madkvaliteten, arbejde med det sundhedsmæssige og nedsætte priserne.
Men når  

 det kommer til børn og unge, må det endelig ikke være det offentliges ansvar,  

 så er det kun den enkelte forælder, der har ansvaret.
Det er dybt beskæmmende  

 og udtryk for politisk ansvarsforflygtigelse, at børns kost i skoler og  

 daginstitutioner skal være forældrenes ansvar alene, uden at der også tages  

 et  

 politisk medansvar.
Dernæst er det også et spørgsmål om en nations madkultur.
Man  

 kunne via oprettelsen af en puljeordning grundlægge en mere kvalitetsbevidst  

 madkultur hos børn og unge, der ville medvirke til, at der var bedre  

 afsætning  

 af højkvalitetsvarer senere hen, og på den måde lave en mere konstruktiv  

 erhvervspolitik.
 Selv om regeringen mener, at det er forældrenes eget ansvar,  

 burde man skele lidt til, hvad andre lande, som vi normalt sammenligner os  

 med,  

 gør for at påvirke børns og unges spisevaner i en positiv retning.
Ud over oplysning og kampagner har Storbritannien afsat 470 mio.  

 kr. og Holland 5,2 mio. kr. årligt i 3 år.
Norge bruger ca. 8 mio. kr. pr.  

 år,  

 og i USA bruges der 41 mio. kr. til et pilotprojekt på 100 skoler, så børn og  

 unge sikres frisk frugt eller grønt i løbet af skoledagen.
 Socialdemokratiet, Socialistisk Folkeparti og Enhedslisten  

 mener, at Danmark  

    

 bør gå samme vej og  

 afsætte penge til sund, økologisk kost i skolerne, og vil derfor følge  

 udviklingen nøje.
 Et  

  

 andet mindretal  

  

 i  

 udvalget (RV) vil ved 2. behandling stemme hverken for eller imod  

 beslutningsforslaget.
 Det Radikale Venstre er helt enigt i forslagsstillernes  

 overordnede ønske om at styrke den ernæringsmæssigt rigtige kost hos børn,  

 men  

 ønsker ikke at lægge sig fast på en bestemt strategi og et bestemt beløb, før  

 man har fået en mere udførlig evaluering af de tidligere ordninger og en  

 samlet  

 strategi for området.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Jens Kirk (V)  

  

  nfmd.  

  

    

 Jens Christian Larsen (V)  

    

 Inger Støjberg (V)  

    

 Henrik Vestergaard (V)  

    

 Christian H.
Hansen (DF)  

  

  fmd.  

  

    

 Jørn Dohrmann (DF)  

    

 Else Theill Sørensen (KF)  

    

 Carina Christensen (KF)  

    

 Mogens Nørgård Pedersen (KRF)  

    

 Erik Mortensen (S)  

    

 Henrik Dam Kristensen (S)  

    

 Nicolai Wammen (S)  

    

 Ole Vagn Christensen (S)  

    

 Ritt Bjerregaard (S)  

    

 Kristen Touborg (SF)  

    

 Martin Lidegaard (RV)  

    

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag  

 1 Oversigt over bilag vedrørende B 63 Bilagsnr.
Titel 1 Udkast til vejledning vedrørende fællesmad i  

 børneinstitutioner 2 Spm. 1 om effekten af tidligere bevilgede midler til  

 ordninger på området, til fødevareministeren Spm. 2 om, hvordan ministeren vil indsamle viden om  

 virkningerne af  

 »  

 Alt om kost - smag  

 for livet«-projektet, til fødevareministeren Spm. 3 om kostprisen for at få etableret en hjemmeside til  

 projektet, til fødevareministeren Spm. 4 om, hvorledes de 10 mio. kr. til fremme af  

 omlægning til økologisk bespisning i offentlige og i selvejende institutioner  

 anvendes, til fødevareministeren Spm. 5 om indholdet af regeringens handlingsplan for  

 fedme, til fødevareministeren Spm. 6 om regeringens planer, for så vidt angår en  

 indsats vedrørende underernærede børn og unge, til fødevareministeren Spm. 7 om, hvilken forbedring af børns og unges  

 muligheder for ernæringsrigtig og økologisk mad der følger af vejledning om  

 madordninger i m.v. i børneinstitutioner, til fødevareministeren 3 Spm. 8 om oversendelse af høringssvar, herunder fra  

 Forbrugerrådet i forbindelse med høring om vejledning om madordninger i  

 børneinstitutioner, til fødevareministeren 4 Rettelse til forslagets bemærkninger 5 Svar på spm. 1 om effekten af tidligere bevilgede midler  

 til ordninger på området, fra fødevareministeren Svar på spm. 2 om, hvordan ministeren vil indsamle viden  

 om virkningerne af  

 »  

 Alt om kost  

 smag for livet«-projektet, fra fødevareministeren Svar på spm. 3 om kostprisen for at få etableret en  

 hjemmeside til projektet, fra fødevareministeren Svar på spm. 4 om, hvorledes de 10 mio. kr. til fremme af  

 omlægning til økologisk bespisning i offentlige og i selvejende institutioner  

 anvendes, fra fødevareministeren Svar på spm. 5 om indholdet af regeringens handlingsplan  

 for fedme, fra fødevareministeren Svar på spm. 6 om regeringens planer, for så vidt angår  

 en indsats vedrørende underernærede børn og unge, fra fødevareministeren Svar på spm. 7 om, hvilken forbedring af børns og unges  

 muligheder for ernæringsrigtig og økologisk mad der følger af vejledning om  

 madordninger i m.v. i børneinstitutioner, fra fødevareministeren 6 Svar på spm. 8 om oversendelse af høringssvar, herunder  

 fra Forbrugerrådet i forbindelse med høring om vejledning om madordninger i  

 børneinstitutioner, fra fødevareministeren 7 Spm. 9 om ministerens kommentar til de indkomne  

 høringssvar vedrørende udkast til vejledning om madordninger m.v. i  

 børneinstitutioner, til fødevareministeren 8 Spm. 10, om prisen for at få etableret en hjemmeside er  

 en normal pris for sådanne opgaver inden for staten, til finansministeren 9 Spm. 11 om, hvornår projekterne afsluttes, og i hvilken  

 form Direktoratet for FødevareErhverv vil afrapportere om effekten af  

 projekterne, til fødevareministeren Spm. 12, om den bevilling, storkøkkencentret har  

 modtaget, er en bevilling inden for de rammer på 10 mio. kr., som er givet  

 specifikt til økologiområdet som led i vandmiljøplanen, til  

 fødevareministeren Spm. 13 om, hvilke midler regionerne har fået stillet til  

 rådighed, til fødevareministeren Spm. 14 om, i hvilken form informationen om omlægningen  

 til økologisk bespisning er givet, hvem de relevante ansøgere er, og hvad de  

 er blevet bedt om at søge om, til fødevareministeren 10 Tidsplan over udvalgets behandling af  

 beslutningsforslaget 11 Svar på spm. 11 om, hvornår projekterne afsluttes, og i  

 hvilken form Direktoratet for FødevareErhverv vil afrapportere om effekten af  

 projekterne, fra fødevareministeren Svar på spm. 12, om den bevilling storkøkkencentret har  

 modtaget, er en bevilling inden for de rammer på 10 mio. kr., som er givet  

 specifikt til økologiområdet som led i vandmiljøplanen, fra  

 fødevareministeren Svar på spm. 13 om, hvilke midler regionerne har fået  

 stillet til rådighed, fra fødevareministeren Svar på spm. 14 om, i hvilken form informationen om  

 omlægningen til økologisk bespisning er givet, hvem de relevante ansøgere er,  

 og hvad de er blevet bedt om at søge om, fra fødevareministeren 12 Svar på spm. 10, om prisen for at få etableret en  

 hjemmeside er en normal pris for sådanne opgaver inden for staten, fra  

 finansministeren 13 Kopi FLF alm. del: Svar på spm. 238 om oversendelse af  

 revideret vejledning om madordninger m.v. i daginstitutioner, fra  

 fødevareministeren 14 Svar på spm. 9 om ministerens kommentar til de indkomne  

 høringssvar vedrørende udkast til vejledning om madordninger m.v. i  

 børneinstitutioner, fra fødevareministeren 15 1. udkast til betænkning Bilag  

 2 Et af udvalgets spørgsmål under alm. del til  

 fødevareministeren og dennes svar herpå Spørgsmålet og fødevareministerens svar herpå er optrykt  

 efter ønske fra S, SF og EL.
 Spørgsmål 238:
 I forlængelse af ministerens besvarelse af samrådsspørgsmål T,  

 jf. alm. del   bilag 687, bedes ministeren sende udvalget den reviderede  

 vejledning om madordninger m.v. i daginstitutioner.
 Svar:
Fødevaredirektoratet er påbegyndt udarbejdelsen af en revideret  

 vejledning om madordninger m.v. i børneinstitutioner.
Som led i denne proces  

 gennemgår Fødevaredirektoratet de bemærkninger, der blev modtaget i  

 forbindelse  

 med høringen af Udkast til Vejledning om madordninger m.v. i  

 børneinstitutioner.
Dette skal sikre, at den reviderede vejledning tager de  

 hensyn ombord, som er kommet til udtryk både i forbindelse med høringen og  

 ved  

 samrådet (spørgsmål T, alm. del   bilag 687) den 19. marts 2003.
 Så snart den endelige revision af Vejledningen om madordninger  

 m.v. i børneinstitutioner foreligger, vil den blive fremsendt til Udvalget.
