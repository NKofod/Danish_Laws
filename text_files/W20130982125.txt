Påbud om at substituere produkter indeholdende kræftfremkaldende stoffer Arbejdstilsynet besøgte en frisørsalon og konstaterede, at der i salonen blev anvendt to hårprodukter, der indeholder stoffet dichlormethan, som er opført på listen over stoffer, der anses for at være kræftfremkaldende, og at der derved var risiko for, at de ansatte, der dagligt anvender produkterne udsættes for en sundhedsskadelig påvirkning.
 Arbejdstilsynet afgav herefter påbud om, at virksomheden skal substituere produkterne med et ufarligt, mindre farligt eller mindre generende stof eller materiale eller arbejdsproces.
 Et enigt Arbejdsmiljøklagenævn hjemviste afgørelsen til Arbejdstilsynet.
 Nævnet fandt, at sagen ikke var tilstrækkeligt oplyst om, hvorvidt de nævnte produkter hot shot i de to varianter spray og pumpe kan anses for kræftfremkaldende, som det fremgår af ordlyden af Arbejdstilsynets afgørelse og af Arbejdstilsynets begrundelse for påbuddet.
 Nævnet lagde vægt på, at det af beskrivelsen i Arbejdstilsynets afgørelse ikke fremgår, hvorvidt produkterne indeholder mere end 0,1 % af stoffet dichlormethan.
 Nævnet lagde herved vægt på, at Arbejdstilsynet i afgørelsens forbrev har angivet påbuddet med følgende ordlyd: Virksomheden påbydes, at substituere produkter indeholdende kræftfremkaldende stoffer.
 Nævnet lagde desuden vægt på, at det af Arbejdstilsynets begrundelse for påbuddet fremgår, at Arbejdstilsynet ved vurderingen har lagt vægt på, at der anvendes produkter, der indeholder dichlormethan, som anses for at være kræftfremkaldende.
[Adressat udeladt] Arbejdsmiljøklagenævnet har på møde den 27. august 2013 behandlet [navn udeladt]s klage på egne vegne som [betegnelse udeladt] og på vegne af [navn udeladt] over Arbejdstilsynets afgørelse af 9. januar 2013 med påbud om, at substituere produkter indeholdende kræftfremkaldende stoffer.
Nævnet traf følgende A F G Ø R E L S E R Arbejdsmiljøklagenævnet finder, at [navn udeladt] som [betegnelse udeladt] er klageberettiget, og at nævnet derfor kan behandle [navn udeladt]s klage.
 Arbejdsmiljøklagenævnet hjemviser Arbejdstilsynets afgørelse af 9. januar 2013 med påbud om, at [navn udeladt] skal sørge for, at substituere produkter indeholdende kræftfremkaldende stoffer.
 Det betyder, at Arbejdstilsynet skal vurdere sagen på ny.
 [navn udeladt] vil høre nærmere fra Arbejdstilsynet.
B E G R U N D E L S E Klageberettigelse Arbejdsmiljøklagenævnet finder, at [navn udeladt] er klageberettiget i forhold til Arbejdstilsynets afgørelse af 9. januar 2013 med påbud til [navn udeladt] om at substituere produkter indeholdende kræftfremkaldende stoffer.
 Det fremgår af klagen af den 2. november 2012, at påbuddet kan have økonomiske konsekvenser for klagers virksomhed.
 Det fremgår desuden af Arbejdstilsynets afgørelse af 9. januar 2013, beskrivelse af de faktiske forhold, at [navn udeladt] vil stoppe med at anvende produktet og skaffe sig et andet produkt, der ikke indeholder dichlormethan.
 På den baggrund finder nævnet, at [navn udeladt] har en væsentlig og individuel interesse i afgørelsen og dermed er klageberettiget.
 Arbejdsmiljøklagenævnets afgørelse om klageberettigelse er truffet af et enigt nævn.
Substitutionspåbud Arbejdsmiljøklagenævnet finder, at sagen ikke er tilstrækkeligt oplyst om, hvorvidt de nævnte produkter hot shot i de to varianter spray og pumpe kan anses for kræftfremkaldende, som det fremgår af ordlyden af Arbejdstilsynets afgørelse og af Arbejdstilsynets begrundelse for påbuddet.
 Nævnet lægger vægt på, at det af beskrivelsen i Arbejdstilsynets afgørelse ikke fremgår, hvorvidt produkterne indeholder mere end 0,1 % af stoffet dichlormethan.
 Nævnet lægger herved vægt på, at Arbejdstilsynet i afgørelsens forbrev har angivet påbuddet med følgende ordlyd: Virksomheden påbydes, at substituere produkter indeholdende kræftfremkaldende stoffer.
 Nævnet lægger desuden vægt på, at det af Arbejdstilsynets begrundelse for påbuddet fremgår, at Arbejdstilsynet ved vurderingen har lagt vægt på, at der anvendes produkter, der indeholder dichlormethan, som anses for at være kræftfremkaldende.
 Det fremgår af arbejdsmiljølovens regler, at arbejdet skal planlægges, tilrettelægges og udføres sikkerheds- og sundhedsmæssigt fuldt forsvarligt, og at stoffer og materialer med egenskaber, der kan være farlige for eller i øvrigt forringe sikkerhed eller sundhed, kun må fremstilles og anvendes ved arbejdsprocesser og -metoder, der effektivt sikrer de beskæftigede mod ulykker og sygdomme.
 Efter reglerne om arbejde med stoffer og materialer, skal arbejdsgiveren sørge for, at farlige stoffer og materialer på arbejdspladsen fjernes, erstattes eller begrænses til et minimum.
Dette skal navnlig foretages ved at erstatte et farligt stof eller materiale med et ufarligt, mindre farligt eller mindre generende stof eller materiale eller arbejdsproces.
Det skal herunder sikres, at stofferne og materialerne anvendes i den form, der medfører mindst risiko for påvirkning ved arbejdet.
 Hvis erstatning ikke kan foretages, skal dette på forlangende dokumenteres over for Arbejdstilsynet.
 Ved stoffer og materialer, der kan være farlige for eller i øvrigt forringe sikkerhed eller sundhed forstås stoffer og materialer, der er optaget med en grænseværdi i Arbejdstilsynets liste over grænseværdier for luftforurening med stoffer og materialer.
 Det fremgår af reglerne om foranstaltninger til forebyggelse af kræftrisikoen, at reglerne omfatter arbejde med de stoffer, som fremgår af bekendtgørelsens bilag, samt materialer, der indeholder 0,1 % eller mere af disse stoffer.
 Af bekendtgørelsens bilag fremgår desuden, at kravet for procentindholdet i materialer indeholdende, CAS. nr. 75-09-2 Dichlormethan skal være 0,1 % eller mere.
 Nævnets afgørelse om hjemvisning af substitutionspåbuddet er truffet af et enigt nævn.
R E G L E R Ved afgørelsen er anvendt følgende regler:
 Om Arbejdstilsynets hjemmel til at give påbud:
 § 77, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010.
 Om stoffer og materialer:
 § 48, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010  § 2, stk. 2, § 11 og § 12, i Arbejdstilsynets bekendtgørelse nr. 292 af 26. april 2001 om arbejde med stoffer og materiale som ændret ved Arbejdstilsynets bekendtgørelse nr. 20 af 12. januar 2009.
 Om produkter omfattet af reglerne om kræftrisiko:
 § 1, stk. 1, nr. 1 og 2, i Arbejdstilsynets bekendtgørelse nr. 908 af 27. september 2005, jf.
Arbejdstilsynets ændringsbekendtgørelse nr. 1175 af 11. oktober 2007.
 Om arbejdets udførelse:
 § 38, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010.
 Reglerne kan læses på de følgende sider.
OPLYSNINGERNE  I  SAGEN Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne [navn udeladt] Kopi til:
[Adressat udeladt] [Adressat udeladt] [Adressat udeladt] Regler Lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010.
 § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
Kapitel 8 Stoffer og materialer § 48. Stoffer og materialer med egenskaber, der kan være farlige for eller i øvrigt forringe sikkerhed eller sundhed, må kun fremstilles og anvendes ved arbejdsprocesser og -metoder, der effektivt sikrer de beskæftigede mod ulykker og sygdomme.
 Stk. 2. . . .
Kapitel 13 Arbejdstilsynet § 77. Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.
 Stk. 2.
Arbejdstilsynets bekendtgørelse nr. 292 af 26. april 2001 om arbejde med stoffer og materialer som ændret ved Arbejdstilsynets bekendtgørelse nr. 20 af 12. januar 2009 Kapitel 1 Område og definitioner § 2. Ved anvendelse af bestemmelserne i denne bekendtgørelse skal følgende definitioner lægges til grund:
 1. Stoffer: grundstoffer og deres forbindelser.
 2. Materialer: sammensætninger af to eller flere stoffer, herunder biologiske materialer.
 Stk. 2. Ved stoffer og materialer, der kan være farlige for eller i øvrigt forringe sikkerhed eller sundhed (farlige stoffer og materialer) jf. kapitel 3-7 forstås i denne bekendtgørelse:
3. stoffer og materialer, der opfylder kriterierne for klassificering som farlige efter de regler, der er fastsat af Miljø- og Energiministeriet om klassificering, 4. stoffer og materialer, der er optaget med en grænseværdi i Arbejdstilsynets liste over grænseværdier for luftforurening med stoffer og materialer.
 5. materialer, der indeholder 1 % eller derover (for gasformige materialer 0,2 %) af et stof optaget med en grænseværdi i Arbejdstilsynets liste over grænseværdier for luftforurening med stoffer og materialer.
6. materialer, der indeholder 1 % eller derover, for gasformige materialer 0,2%, af et stof, der er klassificeret som sundhedsfarligt eller miljøfarligt efter Miljø- og Energiministeriets regler om klassificering, 7. stoffer og materialer, som på grund af deres fysisk-kemiske, kemiske eller toksikologiske egenskaber og den måde, hvorpå disse anvendes eller forekommer på arbejdspladsen, kan indebære en risiko for påvirkning fra stoffer og materialer.
Kapitel 3 Særlige bestemmelser Forebyggelsesprincipper § 11. Arbejdsgiveren skal sørge for, at farlige stoffer og materialer på arbejdspladsen fjernes, erstattes eller begrænses til et minimum.
 § 12. Foranstaltninger efter § 11 skal navnlig foretages ved at erstatte et farligt stof eller materiale med et ufarligt, mindre farligt eller mindre generende stof eller materiale eller arbejdsproces.
 Stk. 2. Det skal herunder sikres, at stofferne og materialerne anvendes i den form, der medfører mindst risiko for påvirkning ved arbejdet.
 Stk. 3. Hvis erstatning ikke kan foretages, skal dette på forlangende dokumenteres over for Arbejdstilsynet.
Arbejdstilsynets bekendtgørelse nr. 908 af 27. september 2005 om foranstaltninger til forebyggelse af kræftrisikoen ved arbejde med stoffer og materialer, jf.
Arbejdstilsynets ændringsbekendtgørelse nr. 1175 af 11. oktober 2007.
Kapitel 1 Område mv.
 § 1. Bekendtgørelsen omfatter arbejde med, herunder fremstilling, anvendelse og håndtering af:
 1. De stoffer og materialer, der fremgår af bilag 1.
 2. Materialer, der indeholder 0,1 % eller mere af disse stoffer, medmindre andet er angivet ud fra det enkelte stof i balg 1.
