Forlængelse af dispensation fra bopælspligten til i alt 15 år fra  

 erhvervelsen.
Ejendommen var erhvervet ved arv, og dispensationen blev  

 begrundet med de helt specielle forhold, bl.a. at enken efter den afdøde ejer  

 havde friboligret i endnu nogle år I skrivelse af 12. september 1989 har De på vegne  

 af Marie Andersen, Inge Merete Rasmussen og Niels Rasmussen påklaget den af  

 Jordlovsudvalget i skrivelse af 23. august 1989 trufne afgørelse, hvorved der  

 meddeltes Deres klienter afslag på ansøgningen om fristforlængelse til 1.  

 marts 1995 til opfyldelse af bopælspligten på landbrugsejendommen matr. nr.   

 1m og  1n  Fårevejle Hgd., Skrøbelev samt påbud om genafhændelse af  

 ejendommen inden 6 måneder.
Samtidig meddeltes Niels Rasmussen påbud om at  

 genafhænde en 3/6 anpart i landbrugsejendommen matr. nr.  1a smst.
 De giver i Deres klageskrivelse en grundig gennemgang af sagens forløb og  

 fremfører som begrundelse for en forlængelse af dispensationen for  

 bopælspligten bl.a., at den afdøde godsejers enke fru Ingeborg Nielsen stadig  

 bor i hovedbygningen, og at der hverken på Bomgården eller Fårevejle Gods  

 p.t. findes en passende bolig for ejerne.
 De fremfører videre, at de to landbrugsejendomme drives som en  

 velfungerende landbrugsmæssig helhed, og at det må anses for temmelig  

 urealistisk, at man, så længe forpagtningskontrakten er gældende, kan  

 afhænde Bomgården til en aktiv landmand.
 På denne baggrund anmoder De principalt om dispensation fra kravet om fast  

 bopæl indtil den 1. marts 1995, hvor forpagtningskontrakten  

 med Peter Mogens Hjerl-Hansen udløber, subsidiært til den 25. marts 1994  

 svarende til 15 år fra erhvervelsen.
 I anledning af Deres klage har den stedlige jordbrugskommission i  

 skrivelse af 15. november 1989 udtalt, at sagen har været drøftet med Dem.  

 Under denne drøftelse pointerede De, at beboelsen på Bomgården dels var i  

 meget dårlig stand, dels lå meget afsides fra offentlig vej, og på grund af  

 disse forhold kunne ingen af arvingerne tage bopæl på gården.
 Den samlede jordbrugskommission har på baggrund af de helt specielle  

 forhold indstillet, at der gives yderligere dispensation fra bopælskravet i  

 indtil 5 år, dog således at bopælspligten skal opfyldes senest et 1/2 år  

 efter fru Nielsens friboligret er ophørt.
Jordlovsudvalget har i anledning af Deres klage og jordbrugskommissionens  

 indstilling udtalt, at udvalget finder, at man kan følge kommissionens  

 indstilling.
Jordbrugsdirektoratet finder dog, at ejerne samtidig med  

 dispensationen bør pålægges at holde beboelsen på Bomgården forsvarligt  

 vedlige.
 Landbrugsministeriet skal herefter meddele, at man finder grundlag for at  

 ændre den af Jordlovsudvalget trufne afgørelse.
Landbrugsministeriet forlænger hermed fristen for Deres klienters  

 opfyldelse af bopælspligten på landbrugsejendommen matr. nr.  1m og  1n  

  Fårevejle Hgd., Skrøbelev således, at bopælspligten skal opfyldes senest et  

 1/2 år efter, at fru Ingeborg Nielsens friboligret er ophørt.
Bopælspligten  

 skal dog være opfyldt senest den 1. marts 1994.
 Landbrugsministeriet skal samtidig henlede opmærksomheden på  

 bestemmelserne i landbrugslovens § 8 (lovbekendtgørelse nr. 504 af 17. juli  

 1989), hvorefter det påhviler ejeren af en landbrugsejendom at holde  

 beboelsesbygningen forsvarligt vedlige.
 P.M.V.
 e.b.
