RAT 0.1 Det retslige grundlag Udover det i indledningen anførte, er de følgende bestemmelser udarbejdet  

 med baggrund i »Rejseregler«, udgivet af Ribe Amts Trafikselskab  

 (RAT).
 Bestemmelserne gælder for rejser lokalt i Ribe Amt for passagerer,  

 herunder hunde.
RAT 0.2 Afgrænsning Ribe Amts Trafikselskab's ansvarområde omfatter den kollektive trafik i  

 kommunerne i Ribe Amt.
RAT 0.3 Zoneinddeling Området er inddelt i 49 takstzoner.
Man skal have gyldig billet eller kort til alle de zoner bussen eller  

 toget kører i.
Også selv om der ikke standses ved alle  

 stoppesteder/stationer.
RAT 0.4 Takstberegning Prisen for en rejse beregnes ud fra antallet af takstzoner i det kortest  

 mulige zoneforløb (ruteforbundne zoner), uanset hvilken rute, den enkelte  

 passager vælger.
 Hvis passageren undervejs passerer en takstzone i større afstand fra  

 startzonen end slutzonen, bestemmes taksten dog ud fra afstanden til den  

 fjerneste zone.
RAT 1 Billetter RAT 1.0 Indledning Til rejser lokalt i Ribe Amt sælges billetter, der udstedes til et bestemt  

 område (zonenummer). Billetterne er personlige og kan ikke overdrages.
RAT 1.1 Almindelige bestemmelser For rejser lokalt i Ribe Amt gælder de bestemmelser i hovedafsnit 2, som  

 efter deres natur kan komme til anvendelse.
RAT 1.2 Stationsforbindelser Billetterne er gyldige til et ubegrænset antal rejser i et bestemt  

 zoneområde inden for tidsgyldigheden.
Der betales dog maksimalt for 12 zoner.
Billetter købt på DSB stationer udstedes kun på et omstigningskort og skal  

 inden rejsen påbegyndes, stemples i Almex-A maskinen.
Omstigningskortet  

 behand-les og håndteres som et klippekort.
RAT 1.3 Rejseruter Rejsen kan foretages ad hvilken som helst rejserute i det zoneområde, hvor  

 billetten gælder.
RAT 1.5 Togbenyttelse Billetterne gælder til de tog og busser, der står i DSB's Køreplan hhv.  

 Ribe Amts Trafikselskab's Køreplan til lokale rejser i Ribe amt.
 Til personer på 65 år og derover, og til modtagere af socialpension  

 (invalide- og førtidspension) udstedes kontantbilletter til børnetakst.
RAT 1.7 Børn Børn fra 4-14 år (inkl.) betaler børnetakst.
 2 børn 0-3 år (inkl.), der rejser sammen med betalende passagerer, rejser  

 gratis. 1 barn under 4 år rejser gratis, når det er i følgeskab med et  

 betalende barn over 4 år.
 To børn fra 4-14 år (inkl.) kan rejse på voksenbillet.
RAT 1.8 Hunde Hunde, der ikke er i håndtaske, kan normalt medbringes til børnetakst.
Disse hunde skal altid være i snor under befordring og må iøvrigt ikke  

 være til gene for de øvrige passager eller tilsmudse bussen.
Større hunde må  

 ikke medbringes i bybusruter.
Hunde må ikke anbringes på sæderne.
 Førerhunde, der er forsynet med Røde Kors emblem, kan medtages gratis.
RAT 1.9 Gyldighedstid Tidsgyldigheden regnes fra det tidspunkt, som stemples ved påstigningen.
 Sidste påstigning/omstigning skal være foretaget inden udløbet af  

 tidsgyldigheden.
 Som påstigningstidspunkt regnes bussens/togets planmæssige afgangstid.
RAT 1.10 Billetsalg Salg i busser Billetter sælges af chauffører i busser under Ribe Amts Trafikselskabs  

 takstsystem i Ribe Amt.
I bybusser udstedes kun 1- eller 2-zoners billetter, som frit kan benyttes  

 til omstigning inden for zone- og tidsgyldigheden.
På øvrige busser udstedes  

 billetter til alle zoneafstande, og passageren kan få udstedt et særligt  

 omstigningskort, som inden for tidsgyldigheden kan bruges til rejse med  

 omstigning i zoner lokalt i Ribe Amt, som ligger inden for den gyldige  

 zoneafstand fra startzonen.
 Passageren skal gøre opmærksom på hvis der skal foretages omstigning af  

 hensyn til udleveringen af omstigningskortet.
Salg på stationer Billetter sælges på alle betjente stationer i Ribe Amt.
Billetterne skal  

 inden rejsen påbegyndes stemples i stempelmaskinen ved adgangsvejen til  

 perronen.
Salg fra billetautomater DSB sælger billetter på stationer i Ribe Amt, de steder hvor  

 billetautomater er opstillet.
Salg i tog Billetter sælges af togpersonalet på togstrækninger beliggende i Ribe Amt  

 med regelmæssig billetkontrol.
 Herudover gælder bestemmelserne i afsnit AMT 1.10.
RAT 1.11 Tilkøb Passagerer kan købe tilkøb til gyldige billetter, der udvider den købte  

 billets tids- og zonegyldighed.
Har passageren brug for at omstige undervejs,  

 skal tilkøbet udstedes på et omstigningskort.
 Omstigningskort sælges ikke i tog.
 Til ikke-tidsstemplede billetter (Almex-A billetter og DSB togbilletter)  

 kan der kun købes tilkøb til rejseforlængelse på samme tur/rejse.
 Tilkøbsbilletten udstedes som en billet og for hver tillægszone betales en  

 takst svarende til halvdelen af prisen på en 2 zones billet (7,50 kr. og  

 pensionister/børn 3,75 kr.). Den samlede pris oprundes til nærmeste 0,50 kr.
 Tilkøbet skal ske ved rejsens start, eller ved omstigning til anden  

 tog/bus.
 Tilkøbsbilletten udstedes og beregnes fra den første zone der ikke er  

 betalt for.
 Ved tilkøb tages udgangspunkt i passagerens første købte billet, både hvad  

 angår zone- og tidsgyldighed.
RAT 1.12 Ombytning/Ændring Ombytning/ændring af købte billetter kan kun ske på salgsstedet/bussen og  

 kun lige efter købet.
RAT 1.13 Billetkontrol Der gælder bestemmelserne i afsnit AMT 1.13.
RAT 1.14 Pladsreservering Der gælder bestemmelserne i afsnit AMT 1.14.
RAT 1.15 Tilbagebetaling Der ydes ingen tilbagebetaling for ubenyttede eller delvist benyttede  

 billetter.
 Bortkomne billetter erstattes ikke.
RAT 1.16 Rejseafbrydelse Rejseafbrydelse kan foretages så tit det ønskes, når blot passageren  

 holder sig inden for tidsgyldigheden.
RAT 2 Klippekort RAT 2.0 Indledning Til rejser lokalt i Ribe Amt sælges klippekort til et bestemt antal zoner.  

 Klippekort kan købes i busser eller kortsalgssteder.
 Kortene skal stemples i stempelmaskinerne inden rejsen påbegyndes.  

 Stempelmaskiner findes i busser og i privatbanetog, samt ved adgangsvejen til  

 perroner på DSB stationer.
RAT 2.1 Almindelige bestemmelser For klippekort gælder de bestemmelser for billetter, som efter deres natur  

 kan komme til anvendelse.
 Kortene må ikke bøjes eller beskadiges, så de ikke kan bruges i  

 stempelmaskinen.
 I forbindelse med takstændring kan klippekort til gammel pris benyttes,  

 indtil de er brugt op.
RAT 2.2 Stationsforbindelser Klippekort udstedes til et bestemt antal zoner efter passagerens valg.  

 Flere personer kan rejse sammen på samme klippekort.
I bybusser udstedes kun klippekort til 1 og 2 zoner.
Første  

 »klip« benyttes ved chaufførens afstempling af kortet i forbindelse  

 med udstedelsen.
 En passager kan benytte forskellige klippekort sammen på en rejse, f.eks.  

 et 2-zoners og et 3-zoners klippekort til rejse i 5 zoner.
 Voksne kan ikke køre på børneklippekort.
Pensionister kan købe klippekort til en pris svarende til 10 x  

 kontantbilletprisen for pensionister.
Ved pensionister forstås personer på 65  

 år og derover og modtagere af socialpension (invalide- og førtidspension).
RAT 2.3 Rejseruter Der gælder bestemmelserne for billetter i afsnit RAT 1.3.
RAT 2.4 Vognklasser Der gælder bestemmelserne for billetter i afsnit RAT 1.4.
RAT 2.5 Togbenyttelse Der gælder bestemmelserne for billetter i afsnit RAT 1.5.
RAT 2.7 Børn 2 børn fra 4-14 år (inkl.) kan rejse sammen på 1 voksen klippekort.
 Derudover gælder bestemmelserne for billetter i afsnit RAT 1.7.
RAT 2.8 Hunde Der gælder bestemmelserne for billetter i afsnit RAT 1.8.
RAT 2.9 Gyldighedstid Der gælder bestemmelserne for billetter i afsnit RAT 1.9.
RAT 2.10 Kortsalg Klippekort købes i busser eller på DSB- og privatbanestationer  

 (Vestbanen).
 I DSB tog kan der ikke købes klippekort.
 I bybusser sælges kun klippekort til 1 og 2 zoner.
RAT 2.11 Tilkøb Et klippekort kan benyttes i forbindelse med tilkøb.
 Derudover gælder bestemmelserne for billetter i afsnit RAT 1.11.
RAT 2.12 Ombytning/Ændring Der gælder bestemmelserne for billetter i afsnit RAT 1.12.
RAT 2.13 Billetkontrol Der gælder bestemmelserne for billetter i afsnit RAT 1.13.
RAT 2.14 Pladsreservering Der gælder bestemmelserne for billetter i afsnit RAT 1.14.
RAT 2.15 Tilbagebetaling Ubenyttede eller delvist benyttede klippekort tilbagekøbes af Ribe Amts  

 Trafikselskab, eller kortsalgsstederne.
Bortkomne klippekort erstattes ikke.
RAT 2.16 Rejseafbrydelse Der gælder bestemmelserne for billetter i afsnit RAT 1.16.
RAT 3 Månedskort RAT 3.0 Indledning Et månedskort består at etui, stamkort med et fastsiddende foto og et  

 værdiindlæg.
Numrene på stamkort og værdiindlæg (indstikskort) skal være  

 enslydende.
 Kortet udstedes for en bestemt navngiven person.
RAT 3.1 Almindelige Bestemmelser For månedskort gælder de bestemmelser for billetter, som efter deres natur  

 kan komme til anvendelse.
RAT 3.2 Stationsforbindelser Månedskort udstedes til rejse i et antal zoner mellem en bestemt start- og  

 slutzone: og evt. via-zone, for mindst en måned.
Månedskort giver ret til fri  

 omstigning inden for kortets zonegyldighed.
På kortsalgssteder kan købes periodekort til en vilkårlig sammenhængende  

 periode mellem 1 måned og 1 år.
Et kort udstedt for 3 måneder benævnes  

 kvartalskort.
RAT 3.3 Rejseruter Rejsen kan foretages ad hvilken som helst rejserute i de zoner, der står  

 på stamkortet.
Kortet er gyldigt til rejse i zoner, som ligger inden for den  

 gyldige zoneafstand fra både start- og slutzonen og eventuelle via-zoner.
RAT 3.4 Vognklasser Kortene udstedes til Standard.
RAT 3.5 Togbenyttelse Der gælder bestemmelserne for billetter i afsnit RAT 1.5.
RAT 3.7 Børn Ved udstedelse af månedskort til børn under 15 år kan der kræves  

 dokumentation for fødselsdag og -år.
 Derudover gælder bestemmelserne for billetter i afsnit RAT 1.7.
RAT 3.8 Hunde Der udstedes ikke månedskort til hunde.
Hunde medtages til børnetakst.
RAT 3.9 Gyldighedstid Kortene udstedes fra hvilken som helst dato til en vilkårlig  

 sammenhængende periode mellem 1 måned og 1 år.
RAT 3.10 Kortsalg Kortene sælges fra DSB og privatbanestationer (Vestbanen), samt  

 kortsalgssteder i Ribe Amt.
I tog kan der ikke købes kort.
 I busser med Almex-A billetmaskine kan der dog købes værdiindlæg til  

 månedskort til en måned.
 Kortene sælges indtil 10 dage forud for første gyldighedsdag.
 Ved fornyelse skal stamkortet forevises.
RAT 3.11 Tilkøb Gyldighedsområdet ved tilkøb til månedskort er større, end ved tilsvarende  

 tilkøb til billetter og klippekort.
 Derudover gælder bestemmelserne for billetter i afsnit RAT 1.11.
RAT 3.12 Ombytning/Ændring Ombytning/ændring foretages som tilbagekøb og efterfølgende køb af nyt  

 kort.
RAT 3.13 Billetkontrol Der gælder bestemmelserne for billetter i afsnit RAT 1.13.
RAT 3.14 Pladsreservering Der gælder bestemmelserne for billetter i afsnit RAT 1.14.
RAT 3.15 Tilbagebetaling Månedskort tilbagekøbes af Ribe Amts Trafikselskab eller af  

 kortsalgsstederne.
 Erstatningskort tilbagebetales ikke.
Tilbagebetalingen for månedskort beregnes forholdsmæssigt fra dagen efter  

 henvendelsen.
Der kan beregnes et administrationsgebyr ved refusionen.
 Kort der er så beskadiget, at stamkortnummer og gyldighedsperiode ikke kan  

 tydes, tilbagekøbes ikke.
RAT 3.16 Rejseafbrydelse Rejseafbrydelse kan foretages så tit det ønskes.
RAT 4 Pensionistkort RAT 4.0 Indledning Et pensionistkort består at etui, stamkort med et fastsiddende foto og et  

 værdiindlæg.
Numrene på stamkort og værdiindlæg (indstikskort) skal være  

 enslydende.
 Kortet udstedes for en bestemt navngiven person.
 Pensionistkort udstedes til:
Personer, der er fyldt 65 år og Personer under 65 år, der modtager førtidspension fra de danske sociale  

 myndigheder.
DSB legitimationskort skal medbringes under rejsen og forevises  

 på forlangende.
RAT 4.1 Almindelige bestemmelser For pensionistkort gælder de bestemmelser for billetter og månedskort, som  

 efter deres natur kan komme til anvendelse.
RAT 4.2 Stationsforbindelser Der gælder bestemmelserne for månedskort i afsnit RAT 3.2.
RAT 4.3 Rejseruter Der gælder bestemmelserne for månedskort i afsnit RAT 3.3.
RAT 4.4 Vognklasser Busser og privatbanetog (Vestbanen) har ingen klassebetegnelse.
 I DSB tog kan pensionistkort benyttes på Standard.
RAT 4.5 Togbenyttelse Der gælder bestemmelserne for billetter i afsnit RAT 1.5.
RAT 4.7 Børn Ikke aktuelt.
RAT 4.8 Hunde Ikke aktuelt.
RAT 4.9 Gyldighedstid Pensionistkort udstedes fra hvilken som helst dato med gyldighed i 1  

 måned.
 Pensionistkort kan dog udstedes for mere end 1 måned, men der ydes ikke  

 yderligere rabat end på et månedskort.
RAT 4.10 Kortsalg Kortene sælges fra DSB og privatbanestationer (Vestbanen), samt  

 kortsalgssteder i Ribe Amt.
I tog kan der ikke købes kort.
 Kortene sælges indtil 10 dage forud for første gyldighedsdag.
 Ved fornyelse skal stamkortet forevises.
RAT 4.11 Tilkøb Der gælder bestemmelserne for billetter i afsnit RAT 1.11.
RAT 4.12 Ombytning/Ændring Anmodning om ombytning/ændring skal fremsættes før kortets første  

 gyldighedsdag.
RAT 4.13 Billetkontrol Der gælder bestemmelserne for billetter i afsnit RAT 1.13.
RAT 4.14 Pladsreservering Der gælder bestemmelserne for billetter i afsnit RAT 1.14.
RAT 4.15 Tilbagebetaling Der gælder bestemmelserne for månedskort i afsnit RAT 3.15.
RAT 4.16 Rejseafbrydelse Rejseafbrydelse kan foretages så tit det ønskes.
RAT 5 Særlige billetter og kort RAT 5.0 Generelt For særlige billetter og kort gælder de bestemmelser for billetter,  

 klippekort og månedskort, som efter deres natur kan komme til anvendelse.
RAT 5.1 Kombibilletter På alle busruter samt privatbanetog indenfor Ribe Amt, kan der udstedes  

 kombibilletter til Varde Sommerland fiskeri- og søfartsmuseumet og Legoland.  

 Endvidere sælges billetterne på kortsalgsstederne, DSB stationer, samt  

 enkelte turistbureauer og hoteller (Fanø).
 Billetter til Varde Sommerland og Legoland gælder endvidere til DSB tog  

 indenfor Ribe Amt.
Der kan frit vælges mellem tog eller bus i begge retninger.
Kombibilletter  

 solgt på Fanø gælder endvidere til Fanøoverfarten.
Billetterne er fortrykte og med værdi.
Billetterne er gyldige den dag,  

 hvor 1.afstempling i Almex-M automaten (klippekortautomaterne) er foretaget.
 Der udstedes en billet pr. passagerer og sælges til voksne og børn.  

 Billetterne kan benyttes i hele åbnings-perioden.
Billetterne er 2- og 3 delte og nummereret.
Den ene del gælder som bus-/  

 togbillet tur/retur, den anden del som entrebillet og den 3. del (kun  

 billetter solgt på Fanø), gælder som billet til Fanøfærgen.
Billetterne kan  

 ikke refunderes, hvis de har været afstemplet i Almex-M.
RAT 5.2 Efterlønsmodtager kort Modtagere af efterløn (gælder ikke personer på delefterløn og på  

 overgangsydelse), kan mod personligt fremmøde på et af følgende  

 kortssalgssteder få udstedt et månedskort til 1/2 pris af voksentakst:
 DSB, Ribe station, DSB, Vejen station, Varde Turistkontor, Esbjerg  

 Rutebilstation og Grindsted Turistbureau.
Ved hver udstedelse, både 1. gang og ved fornyelse, skal  

 efterlønsmodtageren vise den seneste efterlønsudbetalingsspecifikation eller  

 erklæring fra arbejdsløshedskassen om at der modtages efterløn.
Erklæringen  

 skal indeholde CPR-nr.
Endvidere skal medbringes personlig legitimation med  

 billede.
Kortet udstedes på et månedskort, der er påstemplet med rødt  

 »Efterlønskort - kan ikke refunderes«.
Kortet udstedes for min. 1  

 måned og max 1 år.
Hvis kortet tabes eller det er så beskadiget, at det er ulæseligt, kan der  

 udstedes et erstatningskort.
Dette udstedes på det kortsalgssted, hvor kortet  

 er købt.
Erstatningskortet udstedes mod et gebyr på 60,00 kr., samt et nyt  

 billede.
RAT 5.3 Omstigningskort Passageren kan købe et særligt omstigningskortmed 1 klip. (Prisen svarer  

 til kontaktbilletprisen).
Omstigningskortet afstemples i Almex-A maskinen med gyldighed fra  

 påstigningszonen.
Efter afstempling i Almex-A maskinen, stemples billetten i  

 Almex-M maskinen, således at tidsgyldigheden kan aflæses.
Omstigningskortet  

 kan inden for tidsgyldigheden bruges til rejse og omstigning i zoner lokalt i  

 Ribe Amt, som ligger inden for den gyldige zoneafstand fra startzonen.  

 Omstigningskortets tids-gyldighed er den samme som er gældende for  

 klippekort.
Omstigningskortet skal kun udstedes såfremt passageren har behov for at  

 kunne foretage omstigning.
I alle øvrige tilfælde udstedes billet som  

 normalt.
RAT 5.4 Fejlafstemplingskort/Omstigningskort Som fejlafstemplingskort anvendes omstigningskortet uden Almex-A  

 afstempling.
Kortet anvendes ved fejlstempling af klippekort i det tilfælde at Almex-M  

 automaten ikke skulle være korrekt indstillet på enten dato, klokkeslæt eller  

 zone.
Kortet udleveres når fejlafstemplingen er konstateret og kortet  

 afstemples straks ved udleveringen.
RAT 5.5 Skolekort Kortene udstedes til skolebørn på visse kortsalgssteder og af  

 skolemyndighederne i Ribe Amt.
Kortene er kun gyldige på skoledage, og på fredage skal sidste påstigning  

 være sket senest kl 18.00. Skolekort er normalt gældende et skoleår.
Der kan  

 dog udstedes særlige skolekort til perioder på 2, 4 eller 6 måneder.
Ved  

 særlige arrangementer på skole/uddannelsessted, kan skolen/kommunen udstede  

 en attest, der gør det muligt for eleverne at benytte skolekort uden for den  

 normale gyldighedstid.
RAT 5.6 Uddannelseskort Kortene udstedes til de 16-19 årige elever i gymnasiale uddannelser af  

 Ribe Amts Social- og undervisningsområde, samt Ribe amts trafikselskab.
 Uddannelseskortet udstedes kun til hele kalenderkvartaler og som årskort.  

 Undtaget er juli kvartal, hvor kortet kun gælder august-september måned.
RAT 5.7 Kort til studerende SU-berettigede Kortene udstedes kun af Ribe Amts Trafikselskab, Sorsigvej 35, 6760 Ribe.
 De udstedes som månedskort hvorpå der er stemplet med rødt  

 »STUDENTERKORT - kan ikke refunderes«.
RAT 5.8 Kort til værnepligtige Rejsekort for værnepligtige er gyldige til fri befordring.
Kortet er dog ikke gyldigt til bybusserne internt i Varde by.
Denne  

 begrænsning vil være påstemplet.
RAT 5.9 Blindekort Medlemmer af Dansk Blindesamfund, samt deres ledsagere kan mod forevisning  

 af gyldigt medlemskort købe billet til børnetakst.
Ordningen gælder kun  

 rejser med billetter.
Blinde og evt. ledsager kan dog benytte det særlige  

 pensionistklippekort.
 Førerhunde, der er forsynet med Røde Kors emblem, medtages gratis.
RAT 5.10 Gruppebillet Grupper på 8 personer og derover der rejser sammen, kan senest 5 hverdage  

 før rejsens begyndelse træffe aftale om rejsetidspunkt med Ribe Amts  

 Trafikselskab.
Såfremt anmeldelse ikke er sket, kan gruppen afvises under  

 henvisning til manglende kapacitet.
Ved anmeldelse af grupperejser kan Ribe Amts Trafikselskab udstede en  

 gruppebillet.
Gruppebilletten er kun gyldig til enkeltrejse med evt.  

 omstigning for det på billetten anførte antal personer og i det anførte antal  

 zoner.
Gruppebilletten udfyldes af trafikselskabet og tilsendes de rejsende  

 forinden rejsedagen.
Betaling sker til chaufføren ved påstigning.
 Grupper af børn fra børnehaver, vuggestuer, dagpleje (ikke  

 børnehaveklasser) kan rejse på en voksenbillet eller klippekort pr. påbegyndt  

 gruppe på 4 børn.
For voksne ledsagere betales normal voksentakst.
Reglen gælder i givet  

 fald hele gruppen.
RAT 5.11 Rekvisitioner Rekvisitioner er udarbejdet til brug for institutioner og kommuner i de  

 tilfælde, hvor det ikke anses for hensigtsmæssigt at anvende Ribe Amts  

 Trafikselskab's normale rejsehjemler.
En rekvisition består af 3 blade: Et hvidt blad med gennemslag på rødt og blåt blad.
Efter institutionens/kommunens udfyldelse af rekvisitionen afleveres det  

 hvide og røde rekvisitionsblad til chaufføren ved rejsens begyndelse.
Såfremt  

 der foretages omstigning på rejsen, forevises rekvisitionen ved påstigning af  

 første bus, og afleveres til chaufføren ved påstigning af sidste bus.
 Rekvisitioner og kreditsedler kan ikke bruges i DSB tog .
RAT 6 Andre regler RAT 6.2 Cykler Cykler medtages i det omfang, pladsforholdene tillader det.
I bybusserne  

 kan cykler dog ikke medtages.
Cykler medtages ikke i busser uden bagagerum.
For transport af cykler opkræves betaling, som udgør 20,00 kr.
Betalingen  

 gælder for hele rejsen (inkl. omstigninger), hvis passageren har tidsgyldig  

 billet eller kort til hele rejsen.
RAT 6.3 Natbusser Natbusser til særlig takst kører kun nat efter fredag og lørdag i de 4  

 weekender op til jul.
 Det er angivet i Ribe Amts Trafikselskab's køreplan at der køres til  

 særlig takst.
 Natbusser kører for kontantbilletters vedkommende til dobbent takst.
Gyldige klippekort kan anvendes ved at klippe kortet 2 gange.
Ved brug af  

 gyldige abonnementskort købes ekstra kontantbillet til normal takst.
