Til vurderingsrådene i København og Albertslund kommuner Efter § 2, stk. 4, i lov nr. 312 af 4. juni 1986 om ænring af lov om  

 beskatning til kommunerne af faste ejendomme (rammer for grundskyldspromiller  

 m.v.) skal en kommune, der fra og med indkomståret 1987 fastsætter en højere  

 grundskyldspromille end 24, i København og Frederiksberg kommuner dog 34, for  

 så vidt angår ejendomme eller dele af ejendomme, der anvendes til beboelse,  

 anvende 24 promille, henholdsvis 34 promille.
 Som følge heraf skal man anmode ovennævnte vurderingsråd om at foretage en  

 fordeling af grundværdierne for de ejendomme, der anvendes delvis til  

 beboelse.
 Forskag til fordelingerne vil på grundlag af BBR-arealerne og de dertil  

 knyttede anvendelseskoder blive udskrevet på lister til vurderingsrådene.  

 Tiltrædelse vil kræve, at vurderingsformanden og en vurderingsmand  

 underskriver listen for den pågældende vurderingskreds med de eventuelt  

 fornødne ændringer.
 Meddelelserne til ejerne om den foretagne fordeling udskrives på  

 ejendomsskattebilletterne tillige med oplysning om en 4 ugers klagefrist til  

 skyldrådet.
