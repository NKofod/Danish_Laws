Lov om tilskud til Færøernes hjemmestyre for 2012 VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
 § 1. Staten yder for 2012 et tilskud på 624,1 mio. kr. til Færøernes hjemmestyre.
§ 2. Tilskuddet udbetales forskudsvis i lige store rater hver måned.
Finansministeren kan dog efter aftale med Færøernes landsstyre fastsætte regler om ændrede udbetalingsterminer.
 § 3. Loven træder i kraft dagen efter bekendtgørelsen i Lovtidende.
Givet på Amalienborg, den 6. marts 2012 Under Vor Kongelige Hånd og Segl MARGRETHE R.
