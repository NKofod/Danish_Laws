Bekendtgørelse  

 om årlig redegørelse til  

  

 beskæftigelsesregionerne om de revalideringstilbud, som  

  

 amtskommunerne har drevet indtil 1. januar 2007 I medfør af § 79, stk. 3, i lov nr. 522 af 24.  

 juni 2005 om ansvaret for og styringen af den aktive beskæftigelsesindsats  

 fastsættes:
Anvendelsesområde § 1.  

  

 Bekendtgørelsen gælder for  

 kommunalbestyrelsens redegørelse for kommunens behov og forventede brug af de  

 revalideringstilbud, som amtskommunerne indtil 1. januar 2007 selv har drevet  

 eller har haft aftale med selvejende institutioner om.
 Stk. 2.  

  

 Redegørelsen skal styrke grundlaget for, at beskæftigelseregionerne kan  

 overvåge, om der er de fornødne tilbud til revalidender.
Redegørelsen § 2.  

  

 Kommunalbestyrelsen sender senest  

 den 1. september i årene 2006 til og med 2009 en redegørelse til  

 beskæftigelsesregionen  

 om kommunens behov og forventede brug af de revalideringstilbud, som  

 amtskommunerne hidtil har drevet, jf. § 1, stk. 1. For kommuner,  

 der  

 indgår i en sammenlægning, jf. lov om revision af den kommunale inddeling,  

 udarbejder sammenlægningsudvalget redegørelsen i 2006.
 Stk. 2.  

  

 Kommunalbestyrelsens henholdsvis sammenlægningsudvalgets redegørelse skal  

 omfatte følgende:
 1)  

 	  

 En beskrivelse af,  

 hvordan kommunen i det forudgående kalenderår har benyttet  

 revalideringstilbuddene.
 2)  

 	  

 En beskrivelse af de revalideringstilbud,  

 kommunen har benyttet i det indeværende kalenderår, og tilbud som er planlagt  

 og budgetteret i dette kalenderår.
 3)  

 	  

 En beskrivelse af,  

 hvordan behovet for revalideringstilbuddene i det følgende kalenderår  

 forventes  

 opfyldt, herunder om behovet forventes opfyldt gennem egne tilbud, andre  

 kommuners tilbud eller private tilbud.
 4)  

 	  

 En beskrivelse af  

 samarbejdet om revalidender med særlige behov med andre sektorer, herunder  

 samarbejdet med social- og sundhedssektoren.
 § 3.  

  

 Inden afgivelsen af redegørelsen skal kommunalbestyrelsen henholdsvis  

 sammenlægningsudvalget senest den 1. juli sende et udkast til det lokale  

 beskæftigelsesråd til udtalelse, således at udtalelsen kan indgå i  

 redegørelsen.
 Stk. 2.  

  

 Er der ikke  

 i 2006 nedsat et lokalt beskæftigelsesråd, skal kommunalbestyrelsen  

 henholdsvis  

 sammenlægningsudvalget indhente udtalelsen fra det lokale  

 koordinationsudvalg.
 § 4.  

  

 Regionsdirektøren kan anmode kommunalstyrelsen henholdsvis  

 sammenlægningsudvalget om at supplere redegørelsen, hvis regionsdirektøren  

 finder, at der er behov for belysning af specielle problemstillinger.
 § 5.  

  

 Arbejdsmarkedsstyrelsen udarbejder nærmere retningslinier for udarbejdelsen  

 af  

 redegørelsen.
Ikrafttræden § 6.  

  

 Bekendtgørelsen træder i kraft 15. februar 2006 og gælder indtil 1. januar  

 2010.
