Vejledning om mælkekontrol Kapitel 1 Indledning Vejledningen er udarbejdet til brug for fødevareregionernes  

 kontrol med besætninger med mælkeleverende husdyr af enhver art og med mælken  

 herfra.
Fra 1. april 2004 skal mælkeproducenter udføre forenklet egenkontrol  

 efter retningslinier for god hygiejnepraksis.
Mejeriforeningen har udarbejdet  

 en branchekode for egenkontrol i mælkeleverende besætninger, der indeholder  

 forslag til disse retningslinier.
Samtidig sker der en øget aktivitet og  

 systematik i branchens kvalitetsrådgivning, ligesom mejerierne får et mere  

 aktivt ansvar for overvågning af kvaliteten af leverandørmælk.
Kvalitetsrådgivning og overvågning af mælkekvalitet spiller en  

 væsentlig rolle i mælkeproducentens egenkontrol, og den offentlige kontrol  

 bygger  

 på kontrol med egenkontrol.
Vejledningen beskriver derfor også branchens  

 tiltag  

 og snitflader til offentlig kontrol.
Vejledningen erstatter cirkulære af 28. juni 1993 om  

 registrering af og tilsyn med mælkeproducenter, mælken herfra og transport af  

 mælk.
Vejledningen giver hjælp til fortolkning og administration af reglerne  

 for kontrol med mælkeleverende besætninger.
Kapitel 2 Beskrivelse af regler Området er hovedsageligt reguleret af følgende regelsæt:
 Fødevareloven:  

  

 Lov  

 nr. 471 af 1. juli 1998 om fødevarer m.m.
 Autorisationsbekendtgørelsen:  

  

 Bekendtgørelse nr. 26 af 18. januar 2002 om autorisation m.v. ved behandling  

 og  

 salg af fødevarer m.v. samt kontrolmærkning af animalske fødevarer.
 Bekendtgørelse om mælk og  

 æg:  

  

 Bekendtgørelse nr. 174 af 19. marts 2004 om fødevarehygiejne for mælk,  

 æg og produkter heraf m.v.
 Bekendtgørelse om  

 mikrobiologiske grænseværdier:  

  

 Bekendtgørelse nr. 173 af 19. marts 2004 om  

 mikrobiologiske grænseværdier for fødevarer.
 Egenkontrolbekendtgørelsen:  

  

 Bekendtgørelse nr. 198 af 25. marts 2004 om egenkontrol i  

 fødevarevirksomheder  

 m.v.
 Lægemiddelbekendtgørelsen:  

  

 Bekendtgørelse nr. 134 af 6. marts 2003 om lægemidler til dyr.
 Betalingsbekendtgørelsen:  

  

 Bekendtgørelse nr. 1126 af 15. december 2003 om betaling for kontrol af  

 fødevarer og levende dyr m.v.
 Kontrolvejledningen:  

  

 Fødevareafdelingens kontrolvejledning, som findes på Fødevaredirektoratets  

 intranet under faglig information/kontrolvejledningen + bødekatalog.
Vejledning om offentlig  

 mikrobiologisk kontrol med fødevarer, 2002 Det er mælkeproducentens ansvar at kende reglerne for  

 dyresundhed, indretning, drift, mælkekvalitet m.v., og konsekvenserne af ikke  

 at opfylde reglerne.
Fødevareregionen bør ved registrering orientere mælkeproducenten  

 om gældende regler for området.
Der findes desuden en OM-folder om  

 mælkekontrol  

 til brug for vejledning af mælkeproducenter.
 Mejeriforeningen har udarbejdet branchekoder for egenkontrol i  

 mælkeleverende besætninger og egenkontrol i mejerier (  

  

 se  

 afsnit 3.4 om branchekoder).
2.1 Registrering Produktion af mælk med henblik på konsum må først påbegyndes,  

 når bedriften har modtaget bekræftelse på at være registreret hos  

 fødevareregionen, jævnfør § 6, stk. 5 i autorisationsbekendtgørelsen.
Det er producentens ansvar at sikre registrering samt at meddele  

 ejerskifte til den fødevareregion, hvor producenten er hjemhørende, jævnfør  

 §§  

 24 og 27 i autorisationsbekendtgørelsen.
Ved anmodning om registrering skal  

 producenten oplyse leverandørnummer, navn og adresse samt give en beskrivelse  

 af de påtænkte aktiviteter.
 Efter aftale med fødevareregionen kan registreringen ske via  

 mejeriet.
2.1.1 Stalddørssalg Mælkeproducenten skal med henblik på registrering af aktiviteten  

 oplyse fødevareregionen om, hvorvidt der fra bedriften forhandles mælk  

 direkte  

 til forbruger til anvendelse i dennes private husholdning (stalddørssalg),  

 jævnfør § 9, stk. 2, nr. 5 i autorisationsbekendtgørelsen.
Ved stalddørssalg  

 forstås også levering af mælk til brug i en institution fra institutionens  

 egen  

 besætning, for eksempel landbrugsskoler, forsøgsinstitutioner og lignende.  

 Salget er betinget af, at forbrugeren selv henter mælken på bedriften, og  

 selv  

 medbringer emballage til mælken.
 Mælkeproducenter, der forhandler mælk ved stalddørssalg, skal i  

 egenkontrollen have procedurer, der sikrer overholdelse af mikrobiologiske  

 grænseværdier for Salmonella og Staph. aureus samt grænseværdier for  

 celletal,  

 kimtal, lægemiddelrester og frysepunkt, jævnfør § 3, stk. 4 i  

 egenkontrolbekendtgørelsen.
2.2 Dyresundhed, hygiejne, indretning og  

 drift Bekendtgørelse om mælk og æg indeholder en række bestemmelser om  

 dyresundhed, adskillelse af syge dyr, malkestaldens og  

 mælkeopbevaringsrummets  

 indretning, malkning, mælks køling, opbevaring og transport, personlig  

 hygiejne, rengøring og vedligeholdelse.
 Hvis ikke andet er nævnt er paragrafhenvisninger i afsnit 2.2  

 relateret til bekendtgørelse om mælk og æg.
 På baggrund af konkrete sager og generelle betragtninger giver  

 vejledningen bemærkninger og fortolkninger til visse bestemmelser i  

 lovgivningen.
2.2.1. Stalden og dyrene Bestemmelser om dyresundhed i malkekvægbesætninger er fastsat i  

 § 4, stk. 1 og 2, og bilag 1, kapitel 1. Bestemmelserne vedrører hovedsagligt  

 besætningens sundhed i den udstrækning, det har indflydelse på mælkens  

 sikkerhed (zoonoser og egnethed til konsum).
Et væsentligt formål med bestemmelserne er, at mælk fra dyr i  

 behandling og dyr med synlige tegn på en række sygdomme, der påvirker mælkens  

 sensoriske og sundhedsmæssige kvalitet, bl.a. yverbetændelse, ikke må sælges.  

 Dette gælder også for stalddørssalg.
Producenten bør derfor etablere en  

 procedure, der sikrer daglig overvågning af det enkelte dyrs  

 sundhedstilstand.
 Branchen overvåger mælkekvaliteten, og producenten bør bl.a.  

 benytte analyser af tankcelletallet som en indikator for, om driften af  

 besætningen  

 fungerer tilfredsstillende.
Fødevareregionens kontrol med og vurdering af den generelle,  

 almene sundhedstilstand (yversundhed) i besætningen er baseret på analyser af  

 tankcelletallet fra branchens overvågning af mælkekvalitet.
Viser  

 analyseresultaterne  

 fra mejeriernes overvågning eller observationer ved tilsyn, at der er  

 problemer  

 med yversundheden i en besætning, bør fødevareregionen anbefale producenten  

 at  

 søge rådgivning hos en praktiserende dyrlæge eller hos branchens  

 kvalitetsrådgivere, hvis det ikke allerede er sket.
Desuden kan  

 fødevareregionen give påbud til mælkeproducenten om etablering eller ændring  

 af  

 egenkontrolprocedurer for området.
Af hensyn til forebyggelse af smitte og uønsket påvirkning af  

 mælk fra raske dyr er der krav til adskillelse og isolation af syge dyr,  

 jævnfør bilag 1, kapitel 1, nr. 4, og bilag 1, kapitel 2, nr. 1, litra b.
I  

 besætninger hvor en fysisk adskillelse mellem raske dyr og dyr med for  

 eksempel  

 yverbetændelse ikke er mulig, vil det være tilstrækkeligt at kræve, at  

 producenten har et effektivt mærkningssystem eller lignende, der giver  

 sikkerhed for, at mælk fra syge dyr og dyr i behandling tilbageholdes.
 For at opnå en god yversundhed bør båsene holdes tørre evt. ved  

 brug af strøelse, jævnfør bilag 1, kapitel 3, nr. 6.
 Stalden skal være tilstrækkelig renholdt, ryddelig og vel  

 vedligeholdt, jævnfør bilag 1, kapitel 3, nr. 1. Dette er bl.a. med til at  

 minimere tilstedeværelsen af skadedyr.
2.2.2. Indretning og udstyr Det er væsentligt, at malkestald og mælkeopbevaringsrum  

 indrettes således, at risiko for forurening af mælk minimeres.
Der skal bl.a.  

 være et separat mælkeopbevaringsrum til håndtering, køling og opbevaring af  

 mælken, jævnfør bilag 1, kapitel 2, nr. 1, litra a.
 I malkestald og mælkeopbevaringsrum skal der være  

 rengøringsvenlige overflader (gulve, vægge, udstyr m.v.), og indretningen  

 skal  

 muliggøre effektiv rengøring og desinfektion, jævnfør bilag 1, kapitel 2, nr.  

 2, litra a og b.
 I malkestald, mælkeopbevaringsrum eller i lokaler i umiddelbar  

 tilknytning hertil skal der være en håndvask eller lignende, der giver  

 mulighed  

 for, at personer, der malker eller håndterer mælk, kan vaske hænder og arme,  

 jævnfør bilag 1, kapitel 2, nr. 4.
 Mælkeopbevaringsrum skal være forsynet med et køleanlæg, der har  

 tilstrækkelig kapacitet til køling og opbevaring af mælk under hygiejniske  

 forhold og således, at kravene til temperatur overholdes, jævnfør bilag 1,  

 kapitel 2, nr. 1, litra a, og bilag 1, kapitel 4, nr. 8.
Mælkeopbevaringsrum skal være sikret mod skadedyr og være passende  

 adskilt fra mulige forureningskilder som mødding, toiletter, stald m.v.,  

 jævnfør bilag 1, kapitel 2, nr. 2, litra e og f.
Uvedkommende inventar, der  

 indebærer en risiko for forurening af mælken og besværliggør effektiv  

 rengøring,  

 må ikke forefindes i malkestald og mælkeopbevaringsrum, jævnfør bilag 1,  

 kapitel 3, nr. 2.
 Mælkeopbevaringsrum skal være adskilt fra stald, malkestald og  

 øvrige omgivelser med en tætsluttende dør, jævnfør bilag 1, kapital 2, nr. 2.  

 Fritgående husdyr ikke må have adgang til rummet, jævnfør bilag 1, kapitel 3,  

 nr. 2. Rummet skal om nødvendigt forsynes med ventilation, jævnfør bilag 1,  

 kapitel 2, nr. 2, litra c.
 Ved adskillelse mellem malkestald/grav og stald er det  

 afgørende, at adskillelsen minimerer risikoen for forurening af mælken,  

 ligesom  

 malkningen skal kunne foregå hygiejnisk forsvarligt, bilag 1, kapitel 2, nr.  

 2.
 Overflader af det udstyr, der kommer i forbindelse med mælken  

 (redskaber, beholdere, tanke m.v.), skal være lette at rengøre, glatte,  

 afvaskelige, jævnfør bilag 1, kapitel 2, nr. 5, og leve op til bestemmelserne  

 i  

 bekendtgørelse nr. 111 af 20. februar 2003 om materialer og genstande bestemt  

 til kontakt med fødevarer.
2.2.2.1 Mælketanke Mælk skal nedkøles og opbevares i et mælkeopbevaringsrum indtil  

 afhentning, jævnfør bilag 1, kapitel 4, nr. 7. Mælketanken betragtes som  

 placeret i mælkeopbevaringsrummet, når samtlige betjeninger, herunder  

 mandehul,  

 udluftningsventil og haner m.v., er placeret i rummet.
Det vil sige, at en  

 del  

 af tanken kan være placeret udenfor mælkeopbevaringsrummet, hvilket er  

 hygiejnisk forsvarligt, idet den del af tanken, der er placeret udendørs, er  

 fuldstændig aflukket.
Udendørsplacerede omladningstanke kan accepteres til opbevaring  

 af nedkølet mælk.
Mælken nedkøles i en tank i mælkeopbevaringsrummet og  

 overføres efterfølgende til omladningstanken, der er konstrueret med et  

 køleaggregat således, at mælkens temperatur overholder forskrifterne.
Sådanne omladningstanke vurderes at være hygiejnisk forsvarlige,  

 idet de betragtes som lukkede systemer.
Udendørsplacerede omladningstanke,  

 hvor  

 mandehul, udluftningsventil, haner mv. føres til det indendørs  

 mælkeopbevaringsrum, vil typisk være indkapslet i en alkove, og kan  

 sammenlignes  

 med en indendørsplaceret tank.
 Andre typer af omladningstanke, der ikke er indbygget i en  

 alkove i mælkeopbevaringsrummet, og hvor mandehullet er placeret udendørs,  

 kan  

 accepteres, når udluftningsventil og samtlige haner m.v. er rørført til  

 mælkeopbevaringsrummet, hvorfra mælken aftappes til tankvogn.
Det er en forudsætning for denne tanktype, at mandehullet er  

 solidt konstrueret, så indtrængen af skadedyr og fremmedlegemer m.v.  

 forhindres, og at det altid holdes aflåst.
Tanken skal forsynes med et  

 skueglas, og der skal være tilstrækkelig lys til løbende kontrol bl.a. med  

 dyssefunktion og rengøring.
Mandehullet må kun åbnes i forbindelse med  

 rengøring og reparation, og kun når tanken er tom.
Efter åbning skal tanken  

 rengøres og desinficeres.
Omladningstank og anden mælketank skal kunne rengøres uafhængigt  

 af hinanden på en måde, der effektivt sikrer mælk mod forurening for eksempel  

 med rengøringsvæske.
Under overholdelse af ovenstående vurderes risikoen for  

 forurening af mælken fra omgivelserne at være begrænset og ikke større, end  

 hvis tanken er placeret i et mælkeopbevaringsrum.
2.2.3. Malkning og behandling af mælk Ved malkning skal malkeren sikre, at mælk fra syge dyr og dyr i  

 behandling tilbageholdes, jævnfør bilag 1, kapitel 1, nr. 5. I egenkontrollen  

 skal mælkeproducenten have procedurer, der sikrer dette for eksempel ved  

 isolering eller tydelig mærkning af syge dyr og dyr i behandling, eller ved  

 brug af optegnelser, for eksempel på en tavle på væggen, hvoraf dyrenes  

 sundhedstilstand og evt. behandling fremgår.
Syge dyr og dyr i behandling kan  

 evt. malkes sidst, og mælken skal frasorteres.
 Mælkens kvalitet er bl.a. påvirket af hygiejnen ved malkningen.  

 Det er væsentligt, at dyrets patter og yver er rengjorte, jævnfør bilag 1,  

 kapitel 4, nr. 4.
Branchen foreslår en række forskellige metoder til hygiejnisk  

 rengøring af patter og yver inden malkning.
Den mest almindelige er  

 anvendelse  

 af våd aftørring med bomuldsklude (mindst én klud pr. ko). Ved anvendelse af  

 samme klud flere gange, skal kluden desinficeres mellem aftørring af hvert  

 enkelt dyr, jævnfør bilag 1, kapitel 4, nr. 5.
 Desinfektionsmiddel til yverhygiejne (pattedypningsmidler og  

 pattespray) skal være godkendt af Fødevaredirektoratet, jævnfør § 3, stk. 1,  

 nr. 4 i bekendtgørelse nr. 1004 af 15. december 1999 om godkendelse af  

 desinfektionsmidler og visse rengøringsmidler i fødevarevirksomheder m.v.  

 Lister over godkendte desinfektionsmidler, pattedypningsmidler, pattespray og  

 yverhygiejnemidler findes på  

 www.foedevaredirektoratet.dk/Foedevare/Kemiske_forureninger/Rengoering_desinf  

 ektionsmidler/forside.htm.  

 Pattedypningsmidler og pattespray må kun anvendes umiddelbart efter malkning,  

 jævnfør bilag 1, kapitel 4, nr. 9.
 Tankmælkens kvalitet skal bl.a. sikres ved, at malkeren visuelt  

 skal vurdere mælkens udseende fra hvert enkelt dyr umiddelbart inden  

 malkningen  

 (formalkning), jævnfør bilag 1, kapitel 4, nr. 6. Dette gøres ved at udmalke  

 et  

 par stråler fra hver enkelt kirtel på et egnet underlag med det formål at  

 sikre, at mælk med synlige forandringer tilbageholdes fra levering.
 Personer, der malker og håndterer mælk, må ikke lide af  

 sygdomme, som kan overføres via mælken til mennesker, jævnfør bilag 1,  

 kapitel  

 5, nr. 1. Åbne sår og hudafskrabninger skal dækkes med vandtæt forbinding  

 eller  

 lignende, jævnfør bilag 1, kapitel 5, nr. 3.
Personer, der malker og håndterer mælk, skal opretholde en høj  

 personlig hygiejne.
Eksempelvis skal der vaskes hænder og arme umiddelbart  

 inden arbejdet påbegyndes og så tit under arbejdet som nødvendigt.
Personen  

 skal bære rent tøj, der er egnet til formålet, jævnfør bilag 1, kapitel 5,  

 nr. 3.
Køling af mælk er et væsentligt kontrolpunkt ved  

 mælkeproduktion, og kølingen skal derfor overvåges.
Mælkeproducenten skal  

 have  

 procedurer, der sikrer, at mælken efter malkningen nedkøles hurtigst muligt  

 til  

 enten +6ºC, hvis der afhentes dagligt, eller +4ºC, hvis der ikke afhentes  

 dagligt, jævnfør bilag 1, kapitel 4, nr. 8, og bilag 8. Dette gælder dog  

 ikke,  

 hvis mælken afhentes senest 2 timer efter malkning.
I branchekoden anbefales,  

 at mælken er nedkølet senest 2 timer efter malkning.
Som en del af  

 egenkontrollen  

 skal mælkens temperatur under køling og ved opbevaring overvåges.  

 Mælkeproducenten bør som en del af overvågningen etablere et beredskab til  

 håndtering af afvigelser ved mælkens nedkøling, køleopbevaring eller ved  

 kølesvigt (strømafbrydelser, tekniske problemer m.v.). Branchekoden beskriver  

 forslag til et sådant beredskab.
Mælkens temperatur måles og registreres ved indvejning i  

 tankvogn.
Tankvognchaufføren må ikke afhente mælk med temperaturer højere end  

 +10ºC, medmindre den afhentes senest 2 timer efter malkningen, jævnfør bilag  

 9,  

 kapitel 2, nr. 12, litra a.
Mejeriet opbevarer disse  

 temperaturregistreringer.
Ved produktion af fåre- og gedemælk er der ofte tale om mindre  

 mælkemængder, hvilket bevirker, at mælken afhentes i bedriften sjældnere end  

 hver anden dag.
Producenten kan enten nedfryse mælken til 18ºC eller  

 køle  

 mælken til +4ºC.
Nedfryses mælken, skal emballagen opfylde bestemmelserne i  

 bekendtgørelse nr. 111 af 20. februar 2003 om materialer og genstande bestemt  

 til kontakt med fødevarer.
Mælkeproducenten skal sikre, at der er den  

 nødvendige nedfrysningskapacitet, ligesom producenten skal mærke emballagen  

 med  

 dato for malkning.
Mælken optøs på mejeriet lige inden varmebehandling.
 Begge opbevaringsformer kræver, at mejeriet, der aftager mælken,  

 får en dispensation fra reglerne om, at mælken skal varmebehandles inden 72  

 timer efter udmalkning, jævnfør bilag 4, kapitel 3, nr. 5.  

 Fødevaredirektoratet  

 er indstillet på at give dispensationer på visse betingelser for eksempel om  

 holdbarhed, afhentningsfrekvens, optøning, varmebehandling efter modtagelse,  

 prøveudtagning m.v.
I Danmark anvendes automatisk malkning under særlige  

 forsøgsbetingelser, idet der gives dispensation fra kravet om visuel  

 vurdering  

 af mælken før malkningen, jævnfør bilag 1, kapitel 4, nr. 6. Som betingelse  

 for  

 dispensation skal mælkeproducenten udføre særlige egenkontrolforanstaltninger  

 fastlagt udfra en test af anlæggets evne til at udpege og frasortere  

 forandret  

 mælk.
Testen udføres af Danmarks JordbrugsForskning i Foulum.
Endvidere skal  

 mælkeproducenten indgå en aftale med Mejeriforeningen om særlige  

 undersøgelser  

 af besætninger med automatisk malkning.
Ved automatisk malkning foregår aftørring af yver og patter  

 automatisk.
Der gælder de samme krav for yverhygiejne i besætninger med  

 automatisk malkning som for besætninger med konventionel malkning.
2.2.4.  

  


  

 Rengøring,  

 vedligeholdelse og vandkvalitet Ved løbende rengøring og vedligeholdelse af malkestald,  

 mælkeopbevaringsrum og udstyr skal mælkeproducenten sikre, at kravene om  

 hygiejnisk  

 indretning er opfyldt, jævnfør bilag 1, kapitel 3, nr. 1. Producenten skal i  

 egenkontrollen etablere procedurer for vedligeholdelse og rengøring, jævnfør  

 §  

 3, stk. 1 i egenkontrolbekendtgørelsen.
Mælketanke, malkeudstyr og andet udstyr, der anvendes til  

 produktion og behandling af mælk, skal være vel vedligeholdt og rengøres og  

 desinficeres efter brug, jævnfør bilag 1, kapitel 3, nr. 11. Efter rengøring  

 og  

 desinfektion afskylles med rent vand.
Malkeanlægget rengøres og desinficeres  

 efter hver malkning, og mælketanken rengøres og desinficeres efter hver  

 tømning.
 Ved rengøring og desinfektion er det vigtigt, at  

 mælkeproducenten sikrer korrekt dosering af rengørings- og  

 desinfektionsmidler,  

 og at vaskevandet er tilstrækkeligt varmt.
Efter rengøring og desinfektion skal udstyr placeres i  

 malkestald eller mælkeopbevaringsrum således, at det ikke forurenes for  

 eksempel af gødning fra dyrene.
Mælketanken skal henstå med åbent afløb,  

 indtil  

 den igen tages i anvendelse, jævnfør bilag 1, kapitel 3, nr. 12.
Anvendte desinfektionsmidler skal være godkendt af  

 Fødevaredirektoratet, jævnfør § 3, stk. 1, nr. 1, litra b, i bekendtgørelse  

 nr.  

 1004 af 15. december 1999 om godkendelse af desinfektionsmidler og visse  

 rengøringsmidler i fødevarevirksomheder m.v.
Lister over godkendte  

 desinfektionsmidler findes på  

 www.foedevaredirektoratet.dk/Foedevare/Kemiske_forureninger/Rengoering_desinf  

 ektionsmidler/forside.htm.
 For at forhindre forurening af mælk, skal rengørings- og  

 desinfektionsmidler o.lign. kemikalier opbevares på et sikkert sted, for  

 eksempel et aflåst skab eller lokale, jævnfør bilag 1, kapitel 3, nr. 10.
2.2.4.1. Vandkvalite  

  

  

 t Mælkeproducenter skal have vand af drikkevandskvalitet til  

 rengøring, desinfektion og skylning af udstyr samt til køling af mælken,  

 jævnfør bilag 1, kapitel 3, nr. 13. Som en del af egenkontrollen skal der  

 foreligge dokumentation for vandkvaliteten.
Den kommunale myndighed udtager og analyserer prøver af vand 1  

 gang årligt svarende til en forenklet kontrol, jævnfør Miljøministeriets  

 bekendtgørelse nr. 871 af 21. september 2001 om vandkvalitet og tilsyn med  

 vandforsyningsanlæg.
Den kommunale myndighed vurderer på baggrund af  

 analyseresultaterne, om kravene til drikkevand er opfyldt.
Det er den kommunale myndighed, der vurderer, om kravene til drikkevand  

 er opfyldt.
I tilfælde, hvor drikkevandskravene ikke er opfyldt, bør den  

 kommunale myndighed samtidig oplyse, hvori den manglende opfyldelse består,  

 om  

 den manglende opfyldelse vurderes som sundhedsfarlig samt hvilke tiltag, der  

 er  

 iværksat.
Det er således altid den kommunale myndighed, der foretager den  

 sundhedsmæssige vurdering af eventuelle afvigelser fra drikkevandskravene.
 På baggrund af den sundhedsmæssige vurdering fra den kommunale  

 myndighed, skal fødevareregionen træffe afgørelse om, hvilken tidsfrist  

 mælkeproducenten skal meddeles til at sikre en hensigtsmæssig og  

 tilstrækkelig  

 forsyning af vand, der opfylder drikkevandskravene.
 Har den kommunale myndighed meddelt en tidsfrist for opfyldelse  

 af drikkevandskravene, bør denne tidsfrist som hovedregel accepteres af  

 fødevareregionen, såfremt det af hensyn til mælkens produktion og opbevaring  

 m.v. vurderes at være forsvarligt.
Har den kommunale myndighed ikke meddelt en tidsfrist, må  

 fødevareregionen fastsætte en frist.
Denne frist bør i tilfælde, hvor der  

 ikke  

 er risiko for sundhedsfare, næppe overstige 6 måneder.
Fødevareregionen bør i alle tilfælde orientere den kommunale  

 myndighed om den meddelte tidsfrist.
Samtidig skal den kommunale myndighed  

 anmodes om straks at fremsende dokumentation til fødevareregionen og  

 mælkeproducenten, når drikkevandskravene igen er opfyldt.
Såfremt  

 fødevareregionen  

 ikke inden for den fastsatte tidsfrist har modtaget dokumentation fra  

 mælkeproducenten eller den kommunale myndighed om, at ejendommens  

 vandforsyning  

 opfylder drikkevandskravene, skal mælkeproducenten forbydes at levere og  

 forhandle mælk, jævnfør bilag 1, kapitel 3, nr. 13, og § 64, stk. 1, i  

 fødevareloven.
 Mælkeleverancen kan genoptages, når den kommunale myndighed  

 dokumenterer, at drikkevandskravene er opfyldt, vurderet på grundlag af  

 ovennævnte parametre.
Kapitel 3 Egenkontrol Mælkeproducenter skal udføre forenklet egenkontrol efter  

 retningslinier for god hygiejnepraksis (branchekode) med   

 	  

    

 hygiejne, jævnfør § 3,  

 stk. 1 i egenkontrolbekendtgørelsen, og   

 	  

    

 mælkekvalitet, jævnfør  

 § 3, stk. 4 i egenkontrolbekendtgørelsen.
Mælkeproducenter skal iværksætte tiltag til at rette afvigelser,  

 som konstateres i forbindelse med egenkontrollens gennemførelse, jævnfør § 4  

 i  

 egenkontrolbekendtgørelsen.
Disse tiltag skal løse den konkrete situation og  

 være egnede til at forhindre lignende fremtidige afvigelser i besætningen.
Kvalitetsrådgivning kan indgå som et element i mælkeproducentens  

 egenkontrol som beskrevet i branchekoden for egenkontrol i mælkeleverende  

 besætninger.
Kvalitetsrådgiveren bistår mælkeproducenten med at etablere og  

 vedligeholde egenkontrollen dels ved regelmæssige besøg i alle besætninger  

 dels  

 ved rådgivning i forbindelse med tiltag til løsning af problemer fundet ved  

 egenkontrollens gennemførelse.
Kvalitetsrådgiveren kan bistå mælkeproducenten  

 med at udarbejde planer for korrigerende handlinger, men det er til enhver  

 tid  

 mælkeproducentens ansvar at iværksætte og gennemføre planerne.
 Endvidere kan kvalitetsrådgiveren bistå mælkeproducenten med at  

 frembringe den nødvendige dokumentation af egenkontrollen bl.a. i form af  

 besøgsrapporter, telefonnotater m.v. (se afsnit 6.1 om branchens  

 kvalitetsrådgivning). Fødevareregionen gennemgår dokumentationen ved tilsyn.
 Egenkontrolprocedurer hos mælkeproducenter, der benytter  

 branchekoden ved etablering af egenkontrol, skal ikke være skriftlig.  

 Dokumentation af egenkontrollen beskrives i afsnit 3.3. Fødevareregionen har  

 dog mulighed for at påbyde mælkeproducenter at udforme skriftlige  

 egenkontrolprocedurer de steder, hvor der er gentagne problemer med hygiejne  

 eller mælkekvalitet.
 Hos mælkeproducenter, der ikke følger branchekoden, skal  

 fødevareregionen dog stille krav om, at egenkontrolprocedurer, der giver  

 garantier for fødevaresikkerheden, nedskrives.
 Se endvidere egenkontrolvejledningen om generelle principper for  

 egenkontrol, dokumentation, godkendelse af egenkontrolprogrammer,  

 branchekoder  

 m.v.
3.1 Hygiejne Fødevarelovgivningen fastsætter en række bestemmelser for  

 hygiejne i mælkeleverende bedrifter (se afsnit 2.2 om dyresundhed, hygiejne,  

 indretning og drift). Egenkontrol efter retningslinier for god  

 hygiejnepraksis  

 skal medvirke til at sikre, at den rå mælk ikke udgør en risiko for  

 menneskers  

 sundhed, og at fødevarelovgivningen i øvrigt overholdes.
Egenkontrollen  

 indebærer således styring af kontrolpunkter indenfor mælkeproduktion således,  

 at risici forebygges.
Branchekoden giver anbefalinger til styring af kontrolpunkter  

 indenfor mælkeproduktion.
Eksempler på kontrolpunkter er anvendelse af vand,  

 anvendelse af veterinære lægemidler, yverhygiejne, frasortering af forandret  

 mælk, køling af mælk, personlig hygiejne, rengøring og vedligeholdelse.
3.2 Mælkekvalitet Mælkekvaliteten fra hver enkelt mælkeproducent overvåges via  

 mælkeproducentens og mejeriets egenkontrol bl.a. ved udtagning og analyse af  

 prøver af tankmælken, jævnfør bilag 13 i egenkontrolbekendtgørelsen.  

 Mælkekvaliteten overvåges bl.a. med det formål at sikre, at mælken opfylder  

 grænseværdierne for mælkekvalitet (se afsnit 5.1 om grænseværdier for  

 mælkekvalitet).
Mælkeproducenten skal benytte resultaterne fra overvågningen som  

 en indikator for, om driften af besætningen og hygiejnen fungerer  

 tilfredsstillende.
Ved konstaterede afvigelser skal mælkeproducenten  

 iværksætte  

 tiltag, der retter op på forholdet og forebygger eventuelle kommende  

 kvalitetssvigt.  

 Endvidere skal mælkeproducenten gennem egenkontrollen sikre, at der ikke  

 leveres mælk fra besætningen, hvis grænseværdierne er overskredet.
Kvalitetsrådgiverne overvåger løbende mælkekvaliteten fra den  

 enkelte mælkeproducent for at vurdere behovet for kvalitetsrådgivning i  

 besætningen.
I branchekoden er der fastsat kriterier for, hvornår en  

 kvalitetsrådgiver i forbindelse med svigt i mælkekvaliteten kontakter  

 mælkeproducenten enten telefonisk eller ved besøg.
Mejeriet skal benytte resultaterne fra overvågningen til styring  

 af mælkeindsamling hos leverandører.
Mejeriet skal i egenkontrollen have en  

 procedure for overvågning af mælkekvalitet herunder beskrive hvordan mejeriet  

 sikrer, at mælken ikke afhentes fra besætninger, der overskrider  

 grænseværdierne,  

 og at fødevareregionen har adgang til samtlige resultater samt modtager  

 indberetninger om overskridelser af grænseværdier, som beskrevet i afsnit  

 5.2.2. Anbefaling til sådanne procedurer fremgår af branchekoden for  

 egenkontrol i mejerier.
Transportenheder betragtes som selvstændige  

 fødevarevirksomheder og skal derfor bl.a. have selvstændige  

 egenkontrolprogrammer, med mindre de indgår som en del af mejeriet.
Under  

 alle  

 omstændigheder skal transportaktiviteten være omfattet af et  

 egenkontrolprogram, som godt kan være mejeriets.
 Se afsnit 5 om kontrol med mælkekvalitet og afsnit 6.2 om  

 mejeriernes overvågning af mælkekvalitet.
3.3. Dokumentation Mælkeproducenten skal dokumentere egenkontrollens gennemførelse  

 og resultater, jævnfør § 9, stk. 1 i egenkontrolbekendtgørelsen.  

 Mælkeproducenten opnår herved et overblik over afvigelser i produktionen og  

 hyppigheden af fejl, så det bliver muligt at rette fejl, mens de endnu er af  

 mindre betydning.
 Andre personer såsom kvalitetsrådgivere, dyrlæger og konsulenter  

 kan hjælpe mælkeproducenten med at føre dokumentationen.
 Dokumentation af egenkontrol hos mælkeproducenten skal som  

 minimum omfatte følgende:
   

 	  

    

 Analyseresultater fra  

 overvågning af mælkekvalitet (kvalitetsafregning).
   

 	  

    

 Tilbageholdelsessedler  

 og optegnelser over anvendelse af lægemidler.
   

 	  

    

 Analyseresultater for  

 vandkvalitet, når vandet kommer fra egen boring.
   

 	  

    

 Besøgsrapporter m.v.  

 fra kvalitetsrådgiveren.
Endvidere skal der i egenkontrollen foreligge dokumentation for de  

 tiltag, der er iværksat ved afvigelser, evt. udført som fejlrapporter eller  

 notater på besøgsrapporten.
Breve fra mejeriet vedr. overvågning af  

 mælkekvalitet kan ligeledes være nyttig dokumentation af egenkontrollen.
Mejeriet skal i sit egenkontrolprogram have dokumentation for  

 overvågning af leverandørmælk.
Det skal være muligt for fødevareregionen at  

 kontrollere, at mejeriet ikke har afhentet mælk i besætninger, der  

 overskrider  

 grænseværdier for mælkekvalitet.
Dokumentationen skal opbevares på en samlet og overskuelig måde.  

 Opbevaring af dokumentation kan foregå elektronisk.
Analyseresultater fra  

 mælkeovervågningen skal opbevares i mindst 2 år.
3.4 Branchekode Brancheorganisationer kan vælge at udarbejde branchekoder, som  

 skal godkendes af Fødevaredirektoratet, jævnfør § 8 i  

 egenkontrolbekendtgørelsen.
Branchekoden er en vejledning, der indeholder  

 anbefalinger til retningslinier for god hygiejnepraksis.
Mejeriforeningen har udarbejdet en branchekode for egenkontrol i  

 mælkeleverende besætninger.
Branchekoden oplyser om risici og udpeger  

 kontrolpunkter ved mælkeproduktion og de dermed forbundne aktiviteter.  

 Branchekoden kommer med anbefalinger til styring af kontrolpunkter og til  

 dokumentation af egenkontrollen.
Branchekoden giver endvidere anbefalinger  

 til,  

 hvorledes mælkeproducenterne kan anvende kvalitetsrådgivning som en del af  

 egenkontrollen.
Mejeriforeningen har ligeledes udarbejdet en branchekode for  

 egenkontrol i mejerier.
Branchekoden indeholder bl.a. anbefalinger til  

 procedurer for overvågning af mælkekvalitet herunder indberetning til  

 fødevareregionen samt anbefalinger til udtagning af leverandørprøver.
Kapitel 4 Offentlig kontrol Kontrol med mælkeleverende besætninger følger de generelle  

 kontrol- og sagsopfølgningsprincipper i kontrolvejledningens afsnit 3 og 5.
 Den offentlige kontrol med mælkeproducenter foretages af  

 fødevareregionens veterinærafdeling ved ordinære og ekstraordinære tilsyn.  

 Ordinære tilsyn foretages efter frekvenser fastsat af Fødevaredirektoratet,  

 jævnfør tilsynsfrekvensvejledningen.
Det er nødvendigt, at fødevareregionen ved, om den enkelte  

 mælkeproducent benytter sig af branchens kvalitetsrådgivning i  

 egenkontrollen,  

 da det har betydning for tilsynsfrekvensen.
Efter aftale orienterer  

 Mejeriforeningen én gang årligt Fødevaredirektoratet om hvilke  

 mælkeproducenter  

 med kvægbesætninger, der ikke benytter kvalitetsrådgivning.
 Mælkeproducenter, der producerer anden mælk end komælk, er ikke  

 omfattet af branchens kvalitetsrådgivning.
Ordinære tilsyn hos mælkeproducenter, der ikke benytter  

 branchekode, skal udføres hvert 3. år.
Dette vil især være aktuelt for  

 producenter af anden mælk end komælk og for besætninger tilknyttet små  

 gårdmejerier.
 Betaling for ordinære- og ekstraordinære tilsyn er reguleret i  

 betalingsbekendtgørelsen.
4.1. Ordinære tilsyn Ordinære tilsyn omfatter inspektion af bedriften samt gennemgang  

 af egenkontrollen.
Idet der ikke er krav om skriftlige egenkontrolprocedurer,  

 jævnfør afsnit 3 om egenkontrol, vil gennemgang af egenkontrol ofte være  

 baseret på fødevareregionens dialog med mælkeproducenten.
Ved gennemgangen  

 skal  

 mælkeproducenten fremvise den nødvendige dokumentation.
Da det er nødvendigt for gennemførelsen af et tilstrækkeligt  

 grundigt tilsyn, at den besætningsansvarlige er tilstede, kan de ordinære  

 tilsyn med fordel ske samtidigt med andre kontrolopgaver i besætningen, for  

 eksempel dyrevelfærd og medicin.
Det giver yderligere mulighed for at komme i  

 dybden med særlige områder, hvis den besætningsansvarlige har forberedt  

 besøget  

 med dokumentation m.v.
Tilsynet bør udsættes, hvis den ansvarlige for  

 egenkontrollen ikke er til stede.
Ordinære tilsyn skal foretages snarest muligt efter registrering  

 af nye mælkeproducenter.
Det er vigtigt, at fødevareregionen på et tidligt  

 tidspunkt vejleder om og kontrollerer fødevarelovgivningens opfyldelse.
Dette  

 gælder endvidere ved ejerskifte og sammenlægning af besætninger.
I forbindelse med forberedelse af ordinære tilsyn bør  

 fødevareregionen orientere sig om de seneste resultater fra overvågningen af  

 mælkekvaliteten for eksempel ved brug af databasen.
Herved kan regionen evt.  

 konstatere særlige indsatsområder, der bør gås i dybden med ved tilsynet.
Det  

 er også en mulighed at kontakte kvalitetsrådgiveren i området, idet denne  

 evt.  

 kan komme med oplysning til brug for tilsynets planlægning og fremsende  

 relevante besøgsrapporter inden tilsynets udførelse.
Fødevareregionen skal ved ordinære tilsyn kontrollere, at  

 mælkeproducenten overholder fødevarelovgivningen.
Udover inspektion i  

 besætningen er det vigtigt, at fødevareregionen ved de ordinære tilsyn  

 kontrollerer egenkontrollen, herunder om branchens kvalitetsrådgivning og  

 mejeriets mælkeovervågning fungerer som beskrevet i branchekoderne.
Ved  

 tilsynet bør fødevareregionen endvidere lægge vægt på vejledning om  

 egenkontrol.
 Ved ordinære tilsyn bør fødevareregionen kontrollere  

 nedenstående områder:
   

 	  

    

 Stalden og dyrene.
   

 	  

    

 Indretning og udstyr.
   

 	  

    

 Malkning og behandling  

 af mælk.
   

 	  

    

 Rengøring,  

 vedligeholdelse og vandkvalitet.
   

 	  

    

 Egenkontrol herunder  

 overvågning af mælkekvalitet.
 Der kan dog være konkrete omstændigheder, der gør andre ting  

 relevante for kontrollen.
 Fødevareregionens kontrol med mælkeproducentens egenkontrol  

 herunder branchens rådgivnings- og overvågningsordning foretages bl.a. ved  

 gennemgang af dokumentationen (analyseresultater, besøgsrapporter,  

 fejlrapporter, telefonnotater, breve fra mejerierne m.v.). Det bør bl.a.  

 kontrolleres at:
   

 	  

    

 Mælkeproducenten  

 modtager regelmæssige besøg fra kvalitetsrådgiveren.
   

 	  

    

 Mælkeproducenten, evt.  

 bistået af kvalitetsrådgiveren, overvåger mælkekvaliteten via  

 analyseresultater  

 fra mejeriets kvalitetsafregning og indstiller levering af mælk ved  

 overskridelse af grænseværdier.
   

 	  

    

 Mælkeproducenten  

 iværksætter tiltag, evt. bistået af kvalitetsrådgiveren, til løsning af de  

 afvigelser,  

 som er konstateret ved egenkontrollens gennemførelse.
   

 	  

    

 Mælkeproducenten fører  

 den nødvendige dokumentation af egenkontrollens gennemførelse.
 Tilsyn med henblik på udtagning af prøver til bestemmelse af det  

 sande frysepunkt skal betragtes som ordinære tilsyn.
4.2 Ekstraordinære tilsyn Ekstraordinære tilsyn udføres efter behov og skal bl.a.  

 foretages som opfølgning på overtrædelser af fødevarelovgivningen konstateret  

 ved det ordinære tilsyn.
 Ekstraordinære tilsyn skal ske som opfølgning på:
   

 	  

    

 Overtrædelser  

 konstateret ved ordinære tilsyn for eksempel dårlig rengøring og  

 vedligeholdelse, manglende egenkontrol, dårlig vandkvalitet.
   

 	  

    

 Afbrudt levering på  

 grund af overskridelser af grænseværdier for celletal og kimtal.
   

 	  

    

 Fund af  

 lægemiddelrester over grænseværdien.
   

 	  

    

 Fund af Salmonella og  

 Staph. aureus i mængder over grænseværdierne.
   

 	  

    

 Opfølgning på  

 henvendelse om mulige overtrædelser af fødevarelovgivningen, for eksempel fra  

 en kvalitetsrådgiver.
Fødevareregionen skal foretage et ekstraordinært tilsyn i  

 besætninger, hvor levering afbrydes på grund af overskridelser af  

 grænseværdierne for kimtal eller celletal.
Ved tilsynet skal fødevareregionen  

 ved inspektion og gennemgang af egenkontrollen kontrollere, at producenten  

 har  

 iværksat tiltag, der retter op på problemet (bl.a. ved gennemgang af  

 besøgsrapporter fra kvalitetsrådgiveren). Fødevareregionen skal endvidere  

 kontrollere, at producenten har iværksat tiltag, der sikrer, at mælken ikke  

 leveres i perioden, hvor levering og afhentning er afbrudt.
Hos producenter,  

 der leverer mælk på særlige vilkår under skærpet overvågning, kontrollerer  

 fødevareregionen ved gennemgang af analyseresultater (ugelisten og databasen)  

 og anden dokumentation (for eksempel breve fra mejeriet), at de særlige  

 vilkår  

 er overholdt (se afsnit 5.3.3 om skærpet overvågning).
Fødevareregionen skal foretage et ekstraordinært tilsyn ved  

 indberettede fund af lægemiddelrester over grænseværdien.
Ved tilsynet skal  

 fødevareregionen kontrollere egenkontrollen herunder mælkeproducentens  

 dokumentation og optegnelser efter reglerne i bekendtgørelse om lægemidler  

 til  

 dyr.
Fødevareregionen skal foretage et ekstraordinært tilsyn, før der  

 træffes en evt. afgørelse i besætninger, hvor der er mistanke om  

 overtrædelser  

 af fødevarelovgivningen.
Eksempelvis kan fødevareregionen ikke træffe  

 afgørelse  

 alene på baggrund af observationer foretaget under et besøg af en  

 kvalitetsrådgiver, en praktiserende dyrlæge eller andre.
Der skal altid  

 foretages en konkret vurdering af forholdene, og regionen kan kun træffe  

 afgørelse på baggrund af egne iagttagelser, herunder af eksisterende  

 dokumentation i producentens egenkontrol.
Ved ekstraordinære tilsyn kan fødevareregionen opfordre  

 mælkeproducenten til aktivt at søge kvalitetsrådgivning, hvis det er  

 relevant.  

 Dette kan også blive en indirekte konsekvens af et påbud om at indføre  

 egenkontrolprocedurer, der sikrer en bedre styring af for eksempel  

 yverhygiejnen.
Regionen kan dog ikke påbyde en producent at søge en bestemt  

 rådgivning.
4.3 Sagsopfølgning Generelt henvises der til Kontrolvejledningens kapitel 5 om  

 sagsopfølgning.
Nedenstående kan derfor ikke stå alene.
I det følgende er opfølgningsmulighederne kort berørt, mens det  

 forvaltningsretlige vedrørende myndighedsudøvelse, dokumentation, bevisbyrde,  

 begrundelse og partshøring ikke er beskrevet.
Juridisk vejledning kan fås hos  

 regionsjurister eller i Fødevaredirektoratet, Mørkhøj.
Hjemmel til at give påbud og forbud findes i Fødevarelovens §  

 64, stk. 1, i kombination med den regel, der konkret er overtrådt.
Det er  

 vigtigt, at der altid henvises til begge bestemmelser, og at den overtrådte  

 regel er strafbelagt.
 Påbud og forbud bruges typisk for at forebygge fremtidige fejl  

 eller for at forhindre, at uegnede/ulovlige fødevarer bringes i omsætning.  

 Påbud og forbud er på den måde fremadrettede, mens administrative bøder og  

 politianmeldelser virker bagudrettet som straf for en overtrædelse, der  

 allerede  

 er begået.
Leveringsforbud kan meddeles, når der er fare for menneskers  

 sundhed ved fund af patogene bakterier eller uacceptable hygiejniske forhold.  

 Det er jævnfør gældende regler forbudt at levere mælk med for højt celle-  

 eller  

 kimtal.
Hvis der alligevel leveres mælk, vil det være oplagt at give en  

 administrativ  

 bøde for ikke at have udført egenkontrol.
Påbud vil typisk kunne gives, når de eksisterende egenkontrolprocedurer  

 viser sig at være utilstrækkelige.
Fødevareregionen kan for eksempel påbyde  

 producenten at indføre procedurer for vedligeholdelse af malkerekvisitter  

 eller  

 påbyde ham at indsende dokumentation for, at vandkvaliteten er i orden.
Hvis  

 der findes egenkontrolprocedurer, som ikke er tilstrækkeligt udførlige eller  

 slet ikke dokumenterede, kan fødevareregionen påbyde producenten at indsende  

 dækkende  

  

 skriftlige  

  

 procedurer for  

 det aktuelle problem.
Når der allerede findes udmærkede egenkontrolprocedurer, som  

 imidlertid ikke er blevet fulgt, er der tale om, at egenkontrollen ikke er  

 udført.
I så fald giver et påbud ingen mening, og fødevareregionen kan i  

 stedet  

 overveje et forbud eller en bøde.
Administrative bøder virker bagudrettet som straf for en overtrædelse,  

 der allerede er begået.
Sagen skal være ukompliceret, reglen skal være  

 entydig,  

 og overtrædelsen skal være klar, for eksempel hvis mælk er leveret på trods  

 af,  

 at celle- eller kimtal er for høje, eller at der anvendes ikke godkendte  

 desinfektionsmidler.
Samtidig skal der være hjemmel til bødestraf og ikke  

 mindst en retspraksis.
Hvis der skal foretages et skøn, for eksempel om indretning og  

 materialevalg i et malkerum er hygiejnisk forsvarligt, er overtrædelsen ikke  

 nødvendigvis klar, og fødevareregionen skal overveje et påbud, før regionen  

 vælger at udstede en bøde.
Hvis et påbud om etablering af  

 egenkontrolprocedurer,  

 fremsendelse af dokumentation e.l. ikke bliver fulgt, kan næste skridt være  

 en  

 administrativ bøde.
Disse bøder sidestilles normalt med bøder for ikke at  

 overholde et vilkår.
Den retspraksis, der er nødvendig for at kunne udstede en  

 administrativ bøde, er sammenfattet i fødevareafdelingens bødekatalog.
Det er  

 vigtigt, at fødevareregionen konsulterer bødekataloget, hver gang regionen  

 overvejer  

 at give en administrativ bøde.
 Politianmeldelser foretages, når administrative bøder ikke  

 bliver vedtaget.
 Politianmeldelser foretages endvidere, hvis der ikke findes en  

 administrativ bødepraksis, hvis sagen er principiel, eller hvis politiet for  

 eksempel  

 skal inddrages i efterforskningen.
Kapitel 5 Mælkekvalitet Mælkekvalitet bedømmes bl.a. på baggrund af analyser for  

 celletal, kimtal, lægemiddelrester og frysepunkt.
Fødevarelovgivningen  

 fastsætter grænseværdier for disse parametre.
Mælkeproducenten har ansvaret for overholdelse af grænseværdier  

 for mælkekvalitet, mens mejeriet har ansvaret for udtagning af prøver med  

 henblik på overvågning af mælkekvalitet.
Fødevareregionen fører kontrol med  

 mælkeproducentens og mejeriets overvågning af mælkekvalitet.
I afsnit 5.2-5.7  

 beskrives overvågning og kontrol med mælkekvalitet.
Reglerne om overvågning af mælkekvalitet omfatter mælk fra alle  

 besætninger med mælkeleverende husdyr.
Overvågning af kvaliteten af mælk fra  

 fåre- og gedebesætninger adskiller sig fra de almindelige procedurer, når det  

 drejer sig om prøveudtagning og indberetning af resultater.
Disse forhold vil  

 derfor blive nævnt i de nedenstående afsnit.
5.1. Grænseværdier for mælkekvalitet I afsnit 5.1 beskrives reglerne for  

 grænseværdier for celletal, kimtal, lægemiddelrester og frysepunkt.
5.1.1. Celletal Tankcelletal i mælk fra den enkelte besætning afspejler bl.a.  

 dyrenes generelle, almene sundhedstilstand med særlig sammenhæng til  

 yversundheden i besætningen.
Tankcelletallet bør således benyttes af  

 mælkeproducenten som en indikator for, hvordan driften af besætningen  

 fungerer.
 Tankcelletal i komælk fra den enkelte mælkeproducent må ikke  

 overstige 400.000 celler/ml ved kontrol af stikprøver og beregnet som et  

 rullende geometrisk gennemsnit over 3 måneder, jævnfør § 20, stk. 1, og bilag  

 10, kapitel 1, nr. 1 i bekendtgørelse om mælk og æg.
 Mælkeproducenten kan, på trods af overskridelse af grænseværdien  

 for celletal, fortsat levere mælk såfremt grænseværdien opfyldes senest 3  

 måneder efter, at overskridelsen er konstateret, jævnfør § 20, stk. 3 i  

 bekendtgørelse om mælk og æg.
 Der er ikke fastsat en grænseværdi for mælk fra andre dyrearter  

 end køer, selvom prøver skal udtages og analyseres i samme omfang som for  

 komælk.
Resultaterne for celletal bør benyttes i mælkeproducentens  

 egenkontrol som en styringsparameter, hvor store afvigelser i celletal kan  

 indikere problemer med besætningens sundhedstilstand eller afspejle ændringer  

 i  

 besætningens sammensætning.
Resultaterne kan ligeledes være med til at  

 synliggøre  

 effekten af tiltag i besætningen.
5.1.2. Kimtal Kimtal i tankmælken fra den enkelte besætning er et udtryk for  

 den generelle hygiejne i forbindelse med produktion og behandling af mælk.  

 Høje  

 kimtal er typisk relateret til problemer med køling af mælken og mangelfuld  

 rengøring og vedligeholdelse af udstyret (for eksempel samlinger, pakninger,  

 pattegummi og slanger).
 Kimtal i komælk må ikke overstige 100.000 kim/ml ved kontrol af  

 stikprøver og beregnet som et rullende geometrisk gennemsnit over 2 måneder,  

 jævnfør § 5, stk. 1, og bilag 1, nr. 1 i bekendtgørelse om mikrobiologiske  

 grænseværdier.
Kimtal i fåre- og gedemælk må ikke overstige 1.500.000 kim/ml,  

 jævnfør § 5, stk. 1, og bilag 1, nr. 2 i bekendtgørelse om mikrobiologiske  

 grænseværdier.
Der er tale om enkeltprøver, dvs. at hver enkelt leverance  

 skal  

 overholde grænseværdien, og beregning af det geometriske gennemsnit er ikke  

 nødvendigt.
 Mælkeproducenten kan, på trods af overskridelse af grænseværdien  

 for kimtal, fortsat levere mælk såfremt grænseværdien opfyldes senest 3  

 måneder  

 efter, at overskridelsen er konstateret, jævnfør § 5, stk. 3 i bekendtgørelse  

 om mikrobiologiske grænseværdier.
5.1.3. Lægemiddelrester Mælk må ikke indeholde lægemiddelrester, der overstiger de  

 fastsatte grænseværdier, jævnfør § 44 i lægemiddelbekendtgørelsen.  

 Grænseværdierne fremgår af Rådets forordning 2377/90.
Mælkeproducenten skal sikre, at grænseværdierne overholdes ved  

 at følge de tilbageholdelsestider, som dyrlægen har angivet.
Producenten bør  

 have procedurer, der sikrer, at mælk fra behandlede dyr tilbageholdes, for  

 eksempel ved isolering eller tydelig mærkning af dyrene.
 I branchekoden for egenkontrol i mejerier anbefales det, at rå  

 mælk ikke indeholder lægemiddelrester, heller ikke under de fastsatte  

 grænseværdier.
 Se endvidere vejledning om kontrol med lægemidler til dyr og  

 restindhold heraf i fødevarer.
5.1.4. Frysepunk  

  

  

 t Frysepunkt i rå komælk er normalt lavere end 0,516ºC.
Et  

 afvigende frysepunkt viser, at mælken ikke har en normal sammensætning.  

 Typiske  

 årsager til forandring i frysepunktet er uhensigtsmæssig tilsætning af vand  

 til  

 mælken, for eksempel når den sidste mælk skylles ud af anlægget, eller hvis  

 rørene ikke tømmes helt.
Frysepunktet kan også ændres ved markante foderskift  

 og kraftige omslag i vejret typisk i foråret når dyrene kommer på græs.  

 Mælkens  

 sammensætning påvirkes for eksempel, hvis køerne ved pludselig varme drikker  

 meget og i øvrigt får nedsat ædelyst.
I forbindelse med automatisk malkning ses hyppigere afvigelser i  

 mælkens frysepunkt i forhold til konventionel malkning.
Dette er ofte  

 forårsaget af teknikken med hyppig afskylning af malkeanlægget og  

 utilstrækkelig tømning af slanger m.m.
 Frysepunkt i komælk må ikke overstige 0,516ºC, eller højst et  

 frysepunkt, der er bestemt som det sande frysepunkt i mælken fra den  

 pågældende  

 mælkeproducent, jævnfør § 20, stk. 1 og 4 i bekendtgørelse om mælk og æg.
 Der er ikke fastsat en grænseværdi for mælk fra andre dyrearter  

 end kvæg, selvom prøver skal udtages og analyseres i samme omfang som for  

 komælk.  

 På trods af manglende grænseværdier bør frysepunktsmålinger benyttes i  

 mælkeproducentens egenkontrol, idet afvigelser kan være forårsaget af  

 uhensigtsmæssig tilsætning af vand til mælken, som beskrevet ovenfor.
5.1.5. Sygdomsfremkaldende mikroorganismer Rå mælk kan indeholde sygdomsfremkaldende mikroorganismer.
Salg  

 af rå mælk til konsum må kun foretages ved stalddørssalg (se afsnit 2.1.1 om  

 stalddørssalg).
Patogene mikroorganismer og deres toksiner må ikke være tilstede  

 i rå mælk, der forhandles ved stalddørssalg i mængder, der er til fare for  

 menneskers sundhed, jævnfør § 7, stk. 2 i fødevareloven.
For rå mælk til  

 direkte konsum er der fastsat grænseværdier for indhold af Staph. aureus (100  

 pr. ml i 3 ud af 5 efter hinanden følgende prøver og ingen over 500 pr. ml)  

 og  

 Salmonella (ikke påvist i 25 g), jævnfør § 5, stk. 2, og bilag 1, nr. 3 i  

 bekendtgørelse om mikrobiologiske grænseværdier.
5.2 Kontrol med mælkekvalitet Mælkeproducenten har ansvaret for at sikre god mælkekvalitet og  

 at overholde grænseværdierne.
Ved hensigtsmæssige procedurer for styring af  

 bedriften kan der gøres meget for at forebygge problemer med mælkekvaliteten.  

 Mælkeproducentens overvågning af celletal, kimtal, lægemiddelrester og  

 frysepunkt giver bl.a. en indikation af, om procedurerne er tilstrækkelige  

 til  

 at give den nødvendige kvalitetssikring.
Ved overskridelser af  

 grænseværdierne  

 skal producenten indstille levering af mælk og gennemgå sine procedurer for  

 at  

 forebygge gentagelser.
 Overvågning af mælkekvalitet hos den enkelte mælkeproducent  

 foretages endvidere som en del af mejeriets egenkontrol med det formål at  

 sikre, at der ikke afhentes mælk hos producenter, hvis mælk ikke opfylder  

 kravene til mælkekvalitet.
På gårdmejerier vil det ofte være den samme person, der optræder  

 som ejer af begge virksomheder.
Selvom mejeriets ansvar for overvågning af  

 leverandørmælken ikke adskiller sig fra, hvad der er gældende for andre  

 mejerier, kan det give visse problemer.
Eksempelvis skal ejeren i praksis  

 stoppe sin egen levering til eget mejeri i tilfælde af overskridelse af  

 grænseværdier.
Fødevaredirektoratet anbefaler derfor, at fødevareregionen har  

 ekstra opmærksomhed rettet mod gårdmejerier, særligt hvis mejeriet ikke  

 anvender databasen til afrapportering af analyseresultater, og hvis ejeren i  

 forbindelse med besætningen ikke benytter branchekoden for egenkontrol i  

 mælkeleverende besætninger (se afsnit 5.2.2 om prøveresultater og  

 indberetninger). I besætninger tilknyttet disse gårdmejerier er kravet til  

 egenkontrollen ofte større (se afsnit 3 om egenkontrol), og der skal  

 eventuelt  

 føres hyppigere tilsyn (se afsnit 4 om offentlig kontrol).
Fødevareregionens kontrol med mælkekvalitet foretages bl.a. på  

 baggrund af resultaterne fra mejeriernes overvågning og indberetning af  

 overskridelser af grænseværdier for mælkekvalitet.
Fødevareregionens  

 opfølgning  

 på disse indberetninger foretages som beskrevet i afsnit 5.2-5.7.
Den offentlige kontrol med mælkekvalitet skal således rettes  

 både mod mælkeproducenten og mejeriet.
Mejerierne har en væsentlig rolle i  

 overvågning af mælkekvalitet, og kontrollen med mejerierne udføres af  

 fødevareregionernes fødevareafdelinger.
Det vil derfor være nødvendigt at  

 etablere et samarbejde mellem fødevareregionernes veterinær- og  

 fødevareafdeling med henblik på kontrol med overholdelse af kravene til  

 mælkekvalitet.
I afsnit 5.3 beskrives hvorledes veterinærafdelingerne skal  

 orientere fødevareafdelingerne om producenter, der overskrider  

 grænseværdierne.  

 Denne orientering skal foregå såvel indenfor samme region som regionerne  

 imellem  

 afhængigt af hvilket mejeri, den enkelte mælkeproducent er tilknyttet.
5.2.1. Ordinære prøver Mejeriet skal have procedurer, der sikrer, at der udtages  

 ordinære mælkeprøver ved afhentning af mælk hos den enkelte mælkeproducent,  

 jævnfør bilag 13, kapitel 1, nr. 1 i egenkontrolbekendtgørelsen.
De ordinære mælkeprøver udtages som ugentlige stikprøver.  

 Prøverne analyseres for celletal, kimtal, lægemiddelrester og frysepunkt  

 efter  

 frekvenserne fastsat i bilag 13, kapitel 2, nr. 1 i  

 egenkontrolbekendtgørelsen  

 eller som fastsat i mejeriets egenkontrolprogram. Øvrige prøver betragtes som  

 egenkontrolprøver, der skal følges op på i mejeriets og mælkeproducentens  

 egenkontrol.
Fødevareregionen kun skal underrettes om resultater af  

 egenkontrolprøver, hvis der er fare for menneskers sundhed.
Mejeriet skal dog  

 altid underrette fødevareregionen ved fund af lægemiddelrester over  

 grænseværdierne, jævnfør bilag 5, kapitel 2, nr. 3 i  

 egenkontrolbekendtgørelsen.
Prøveudtagningen skal sikre overvågning af, at rå mælk overholder  

 kravene til mælkekvalitet.
Prøverne skal være repræsentative for den leverede  

 mælkemængde, og de udtages på tankniveau i den enkelte besætning.
Mejeriet  

 har  

 endvidere ansvaret for, at de personer, der udtager prøverne (for eksempel  

 tankvognschauffører), har modtaget særlig instruktion om korrekt  

 prøveudtagning, jævnfør bilag 13, kapitel 1, nr. 5 i  

 egenkontrolbekendtgørelsen.
I branchekoden for egenkontrol i mejerier findes  

 et  

 forslag til en procedure for udtagning, opbevaring og indsendelse af  

 mælkeprøver.
I mælkeleverende fåre- og gedebesætninger, hvor der afhentes  

 mælk sjældnere end én gang om ugen, skal mejeriet sikre, at der udtages en  

 ordinær prøve af hver leverance, jævnfør bilag 13, kapitel 1, nr. 4 i  

 egenkontrolbekendtgørelsen.
Når det er muligt, skal prøverne udtages af den  

 kølede mælk enten lige inden indfrysning eller ved indvejning (se afsnit  

 2.2.3  

 om malkning og behandling af mælk). I de tilfælde hvor det er umuligt at  

 udtage  

 prøverne inden indfrysning, for eksempel på grund af manglende udstyr til  

 nedkøling af mælk hos mælkeproducenten, kan prøverne i stedet udtages på  

 mejeriet lige efter optøning.
Mejeriet skal sikre, at mælk fra disse  

 leverandører optøs separat af hensyn til prøveudtagningen.
Hvis hele  

 leverancen  

 af indfrossen mælk ikke optøs samtidig, skal der udtages en ordinære prøve af  

 hver af de optøede delmængder.
 Mejeriet skal sikre, at prøverne analyseres på et laboratorium  

 godkendt af Fødevaredirektoratet, jævnfør § 7 i egenkontrolbekendtgørelsen.
 Det er kun resultaterne fra de ordinære prøver udtaget i  

 forbindelse med mejeriernes overvågning af mælkekvalitet, der må indgå i  

 beregning af geometriske gennemsnit for celletal og kimtal.
Ifølge egenkontrolbekendtgørelsen er der mulighed for, at  

 analysen af totalkimtallet i de ordinære prøver i 2 ud af 4 uger erstattes af  

 specifikke kim, for eksempel psykrotrofe kim, jævnfør bilag 13, kapitel 2,  

 nr.  

 2 i egenkontrolbekendtgørelsen.
I de uger, hvor muligheden benyttes af  

 mejeriet, vil der ikke være noget input til beregning af det geometriske  

 gennemsnit for kimtal.
5.2.2. Prøveresultater og indberetning Mejeriet skal fremsende samtlige analyseresultater til  

 mælkeproducenten, idet producenten er ansvarlig for mælkekvaliteten og  

 benytter  

 resultaterne til overvågning heraf.
Mejeriet skal ligeledes sikre, at  

 analyseresultaterne for celletal og kimtal er beregnet som geometriske  

 gennemsnit.
 Producenten skal benytte resultaterne i forbindelse med styring  

 af bedriften, overvågning af mælkekvaliteten og som dokumentation af  

 egenkontrollen.
Mejeriet skal sikre, at samtlige analyseresultater fra  

 overvågningen stilles til rådighed for fødevareregionen, idet de benyttes i  

 fødevareregionens kontrol med mælkeproducenter, jævnfør § 9, stk. 1 i  

 egenkontrolbekendtgørelsen.
De fleste mejerier benytter en database til  

 afrapportering af analyseresultater.
Samtlige resultater, herunder de  

 beregnede  

 geometriske gennemsnit for celletal og kimtal, er således tilgængelige for  

 fødevareregionen i denne database.
Databasen benyttes endvidere af  

 kvalitetsrådgiveren  

 til overvågning af mælkekvaliteten hos den enkelte leverandør med henblik på  

 vurdering  

 af behov for rådgivning.
Mejerier, der ikke benytter databasen til afrapportering af  

 analyseresultater, skal på anden måde sikre, at samtlige resultater er til  

 rådighed for kontrollen for eksempel ved indsendelse hver uge (se afsnit 3.2  

 om  

 egenkontrol med mælkekvalitet). Mejeriet er ligeledes ansvarlig for, at de  

 geometriske gennemsnit for celletal og kimtal er beregnet.
Mælkeproducenter,  

 der leverer til disse mejerier, vil typisk ikke benytte branchekoden, og  

 behovet for offentligt kontrol er derfor større (se afsnit 4 om offentlig  

 kontrol).
Mejeriet skal ugentligt indberette analyseresultater fra  

 producenter, der overskrider grænseværdier for celletal, kimtal og  

 frysepunkt,  

 jævnfør bilag 13, kapitel 2, nr. 5 i egenkontrolbekendtgørelsen.
Fund af  

 lægemiddelrester skal dog straks indberettes, jævnfør bilag 5, kapitel 2, nr.  

 3  

 i egenkontrolbekendtgørelsen.
Indberetning af overskridelser sker til fødevareregionens  

 veterinærafdeling, og indsendes normalt automatisk i form af ugentlige  

 lister,  

 hvoraf overskridelser af grænseværdier for celletal, kimtal og frysepunkt  

 tydeligt fremgår ved markering af leverandørnummer på producenter i regionen.  

 Fund af lægemiddelrester indberettes særskilt.
Fødevareregionen foretager den  

 nødvendige opfølgning på overtrædelser bl.a. på baggrund af indberetningerne,  

 og derfor skal det klart fremgå af listerne i hvilken uge efter første  

 overskridelse, producenten befinder sig samt hvilket mejeri, leverandøren er  

 tilknyttet.
Mejeriet skal endvidere indberette til fødevareregionen, når en  

 mælkeproducent får mulighed for at levere mælk på særlige vilkår under  

 skærpet  

 overvågning samt ved afbrydelse og genoptagelse af leverancer i perioden med  

 skærpet overvågning, jævnfør § 21, stk. 4 i bekendtgørelse om mælk og æg,  

 eller  

 § 6, stk. 4 i bekendtgørelse om mikrobiologiske grænseværdier.
Oplysningerne  

 vil ligeledes fremgår af ugelisterne, og indberetningen skal altid indeholde  

 dokumentation i form af analyseresultater og datoer.
Se endvidere afsnit  

 5.3.3  

 om skærpet overvågning.
Mejerier, der behandler rå fåre- og gedemælk, skal kun  

 indberette analyseresultater for kimtal og lægemiddelrester, idet der kun er  

 fastsat grænseværdier for disse kvalitetsparametre.
Resultaterne for celletal  

 og frysepunkt benyttes i producentens egenkontrol (se afsnit 5.1.1 om  

 celletal  

 og 5.1.4 om frysepunkt).
5.3 Kontrol med celletal og kimtal i komælk Mejeriet har ansvar for at sikre, at ordinære mælkeprøver til  

 bestemmelse af kimtal analyseres mindst 1 gang om ugen, og at ordinære prøver  

 til bestemmelse af celletal analyseres mindst 1 gang i løbet af en periode på  

 4  

 uger, jævnfør bilag 13, kapitel 2, nr. 1 i egenkontrolbekendtgørelsen.
I  

 branchekoden  

 for egenkontrol på mejerier anbefales at analysere for celletal 1 gang om  

 ugen,  

 og dette er indarbejdet i egenkontrolprogrammerne på de fleste mejerier.
 Ved bedømmelse af kimtal og celletal i komælk må det rullende  

 geometriske gennemsnit i en periode på henholdsvis 2 og 3 måneder ikke  

 overstige henholdsvis 100.000 kim/ml og 400.000 celler/ml.
Efter første konstaterede overskridelse har mælkeproducenten 3  

 måneder til at bringe kimtallet eller celletallet under grænseværdien.
Hvis  

 dette ikke sker, skal mælkeproducenten indstille levering, og mejeriet skal  

 afbryde afhentning, indtil grænseværdien igen er overholdt, jævnfør § 21,  

 stk.  

 1 i bekendtgørelse om mælk og æg, eller § 6, stk. 1 i bekendtgørelse om  

 mikrobiologiske grænseværdier, eller indtil producenten kan levere mælk på  

 særlige vilkår under skærpet overvågning, jævnfør § 21, stk. 2 i  

 bekendtgørelsen om mælk og æg, eller § 6, stk. 2 i bekendtgørelse om  

 mikrobiologiske grænseværdier.
I perioder, hvor mælkeleveringen er afbrudt,  

 skal mejeriet foranledige, at der alligevel udtages ordinære mælkeprøver,  

 jævnfør bilag 13, kapitel 1, nr. 2 i egenkontrolbekendtgørelsen.
Det er mejeriets ansvar løbende at overvåge resultaterne for  

 kimtal og celletal i mælken fra den enkelte producent.
Overvågning og  

 opfølgning på overskridelser skal beskrives i mejeriets egenkontrolprogram.  

 Det  

 er mejeriets ansvar gennem egenkontrollen at sikre, at afhentning af mælk  

 afbrydes fra besætninger, hvor grænseværdierne stadig er overskredet, når de  

 3  

 måneder er gået.
Det er mælkeproducentens ansvar at iværksætte de nødvendige tiltag  

 i bedriften ved overskridelse af grænseværdier.
Producenten kan evt. benytte  

 sig af kvalitetsrådgivning eller rette henvendelse til en praktiserende  

 dyrlæge  

 med henblik på rådgivning.
Mælkeproducenten skal, evt. bistået af en  

 kvalitetsrådgiver,  

 som en del af egenkontrollen notere hvilke tiltag, der konkret er iværksat i  

 forbindelse med overskridelse af det rullende geometriske gennemsnit.
Det er  

 mælkeproducentens ansvar at sikre, at leveringen afbrydes, hvis  

 grænseværdierne  

 stadig er overskredet efter 3 måneder.
Fødevareregionen skal fremsende et brev (gengivet i bilag 2) til  

 mælkeproducenten i 9. uge efter 1. overskridelse, hvis det geometriske  

 gennemsnit ikke er bragt i orden inden da.
Det fremgår af ugelisten, i  

 hvilken  

 uge den enkelt producenten befinder sig (se afsnit 5.2.2 om prøveresultater  

 og  

 indberetninger). Brevet er en varsling om, at fødevareregionen vil udføre et  

 ekstraordinært tilsyn i bedriften, hvis analyseresultaterne viser, at  

 celletallet eller kimtallet forsat er for højt efter den dato, hvor de 3  

 måneder er gået.
Dato for tilsynet skal angives i brevet.
Brevet indeholder  

 desuden information til mælkeproducenten om reglerne for levering af mælk til  

 mejeri.
Brevet skal sendes i kopi til mejeriet.
Brevet skal desuden sendes  

 til  

 fødevareafdelingen i den region, hvor mejeriet er hjemhørende.  

 Fødevareafdelingen skal bruge oplysningen i forbindelse med de ordinære  

 tilsyn,  

 hvor regionen skal følge op på enkeltsager og på mejeriets egenkontrol med  

 styring af leverandørmælk.
5.3.1.Afbrudt levering/afhentning Hvis grænseværdien for kimtal eller celletal ikke er overholdt  

 senest 3 måneder efter første overskridelse, er levering og afhentning  

 forbudt,  

 jævnfør § 21, stk. 1 i bekendtgørelse om mælk og æg, eller § 6, stk. 1 i  

 bekendtgørelse om mikrobiologiske grænseværdier.
Mejeriet skal have procedurer, der sikrer, at der ikke afhentes  

 mælk fra bedriften, og at den transportvirksomhed, der afhenter mælk fra  

 bedriften, er informeret herom.
Mejeriet bør orientere mælkeproducenten om,  

 at  

 afhentningen afbrydes.
 Mælkeproducenten skal ligeledes have procedurer, der sikrer, at  

 mælken ikke leveres.
 Fødevareregionens opfølgning på overskridelser, der fører til  

 afbrudt levering og afhentning, skal således både rettes mod mælkeproducenten  

 og mod mejeriet.
 Fødevareregionens veterinærafdeling skal snarest muligt efter  

 afbrudt levering foretage et ekstraordinært tilsyn hos mælkeproducenten (se  

 afsnit 4.2 om ekstraordinære tilsyn). Tilsynet er varslet med det brev, som  

 fødevareregionen sender i uge 9 (se i afsnit 5.3 ovenfor).
Fødevareregionens fødevareafdeling bør ved ordinære tilsyn på  

 mejeriet kontrollere, at der i mejeriets egenkontrolprogram er procedurer,  

 der  

 sikrer mælkeovervågningen (se afsnit 3 om egenkontrol). Procedurerne skal  

 bl.a.  

 sikre, at der ikke afhentes mælk hos producenter, når mælken ikke overholder  

 kvalitetskravene.
Fødevareregionen bør ved de ordinære tilsyn følge op på  

 konkrete sager om afbrudt afhentning for at kontrollere, at procedurerne  

 overholdes og at afhentning af mælk afbrydes.
Konstaterer fødevareregionen, at der er leveret og afhentet mælk  

 fra besætninger, der ikke opfylder gældende lovgivning om mælkekvalitet,  

 udstedes en administrativ bøde både til mælkeproducenten og mejeriet.
Bøden  

 kan  

 eventuelt følges op med et påbud om forbedret egenkontrol, hvis det er  

 nødvendigt.
Fødevareregionernes veterinærafdeling og fødevareafdeling skal  

 orientere hinanden om eventuelle afgørelse ved konstaterede overtrædelser i  

 forbindelse med overskridelser af grænseværdierne for mælkekvalitet.
5.3.2. Genoptagelse af levering Mælkeproducenten må ikke levere mælk, før grænseværdien igen er  

 overholdt, eller før producenten får mulighed for at levere på særlige vilkår  

 under skærpet overvågning (se nedenfor). I perioden, hvor leveringen er  

 afbrudt, skal mejeriet foranledige udtagning af ordinære mælkeprøver, selvom  

 mælken ikke afhentes, jævnfør bilag 13, kapitel 1, nr. 2 i  

 egenkontrolbekendtgørelsen.
 Mejeriet kan først genoptage afhentning af mælk på almindelige  

 vilkår, når resultater fra de ordinære prøver viser, at kimtal eller celletal  

 i  

 mælken fra besætningen overholder grænseværdien, jævnfør § 21, stk. 1 i  

 bekendtgørelse om mælk og æg, eller § 6, stk. 1 i bekendtgørelse om  

 mikrobiologiske  

 grænseværdier.
 Mælkeproducenter med overskridelser kan dog i en periode på 60  

 dage levere mælk på særlige vilkår under skærpet overvågning, selvom  

 grænseværdierne ikke er overholdt, jævnfør § 21, stk. 2 i bekendtgørelse om  

 mælk og æg, eller § 6, stk. 2 i bekendtgørelse om mikrobiologiske  

 grænseværdier.
5.3.3. Skærpet overvågning i prøveperiode På trods af overskredne grænseværdier for celletal eller kimtal  

 har mælkeproducenten en mulighed for at levere mælk på særlige vilkår i en  

 periode under skærpet overvågning (herefter prøveperiode), jævnfør § 21, stk.  

 2  

 i bekendtgørelse om mælk og æg, eller § 6, stk. 2 i bekendtgørelse om  

 mikrobiologiske grænseværdier.
Mejeriet har ligeledes ansvaret for at foretage prøveudtagning i  

 forbindelse med den skærpede overvågning af mælkeproducenten.
Mejeriet skal i  

 egenkontrolprogrammet have procedurer, der sikrer, at der kun afhentes mælk  

 hos  

 mælkeproducenter, der opfylder de særlige vilkår for levering i en  

 prøveperiode.
Betingelsen for at indgå i en prøveperiode er, at  

 mælkeproducenten kan dokumentere, at mælkekvaliteten fra besætningen opfylder  

 kravene til mælkekvalitet.
Dette dokumenteres ved, at celletallet eller  

 kimtallet i en repræsentativ enkeltprøve (herefter genåbningsprøve)  

 overholder  

 værdierne på henholdsvis 400.000 celler/ml eller 100.000 kim/ml, jævnfør §  

 21,  

 stk. 2 i bekendtgørelse om mælk og æg, eller § 6, stk. 2 i bekendtgørelse om  

 mikrobiologiske grænseværdier.
Genåbningsprøven skal være udtaget efter  

 datoen  

 for leveringsstoppet, og kan udtages enten som en ordinær prøve eller som en  

 ekstraprøve.
Mejeriet har ansvaret for at sikre, at genåbningsprøven udtages  

 og  

 analyseres efter de retningslinier, der gælder for de ordinære prøver.  

 Mejeriet  

 skal fremsende analyseresultatet for genåbningsprøven til fødevareregionen,  

 jævnfør § 21, stk. 4 i bekendtgørelse om mælk og æg, eller § 6, stk. 4 i  

 bekendtgørelse om mikrobiologiske grænseværdier.
 Prøveperioden kan højst vare 60 dage regnet fra datoen, hvor  

 genåbningsprøven er udtaget, jævnfør § 21, stk. 2 i bekendtgørelse om mælk og  

 æg, og § 6, stk. 2 i bekendtgørelse om mikrobiologiske grænseværdier.
De særlige vilkår i prøveperioden indebærer, at samtlige  

 enkeltresultater for enten celletal eller kimtal skal opfylde værdierne på  

 henholdsvis 400.000 celler/ml eller 100.000 kim/ml, jævnfør § 21, stk. 3 i  

 bekendtgørelse om mælk og æg, eller § 6, stk. 3 i bekendtgørelse om  

 mikrobiologiske grænseværdier.
Prøverne udtages som ordinære prøver, og skal  

 være repræsentative for den mælkemængde, der leveres fra besætningen.
Hvis et enkeltresultat for celletal eller kimtal i prøveperioden  

 overstiger værdien på henholdsvis 400.000 celler/ml eller 100.000 kim/ml skal  

 mejeriet øjeblikkeligt afbryde afhentning af mælk, og mælkeproducenten skal  

 øjeblikkeligt afbryde leveringen.
Mælkeproducenten kan komme tilbage i  

 prøveperioden ved udtagning af en ny genåbningsprøve, men prøveperioden  

 forlænges ikke (dvs. stadig højst 60 dage fra 1. genåbningsprøve). Mejeriet  

 skal underrette fødevareregionen om analyseresultater for overskridelser og  

 fornyede genåbningsprøver i prøveperioden (se afsnit 5.2.2 om prøveresultater  

 og indberetninger).
Er grænseværdien stadig ikke opfyldt efter 60 dages  

 prøveperiode, må mælkeproducenten ikke levere mælk, og mejeriet må ikke  

 afhente  

 mælk.
Mælk kan først leveres og afhentes igen, når det geometriske gennemsnit  

 overholder grænseværdien.
 Prøveperioden kan afsluttes før udløbet af de 60 dage, hvis  

 grænseværdien for det geometriske gennemsnit for kimtal eller celletal igen  

 er  

 opfyldt.
Resultaterne fra de ordinære prøver udtaget i prøveperioden  

 indgår i beregning af det geometriske gennemsnit.
Resultaterne fra  

 genåbningsprøver indgår kun i beregning af det geometriske gennemsnit, hvis  

 prøven er udtaget som en ordinær prøve.
5.4.Kontrol med kimtal i fåre- og gedemælk Kontrollen med kimtal i fåre- og gedemælk adskiller sig på visse  

 områder fra de generelle administrative procedurer.
Eksempelvis skal  

 fødevareregionen efter en konkret vurdering træffe afgørelse om et evt.  

 forbud  

 mod levering ved overskridelse af grænseværdien for kimtal.
Mejeriet har ansvar for at sikre, at ordinære mælkeprøver til bestemmelse  

 af kimtal analyseres mindst 1 gang om ugen, jævnfør bilag 13, kapitel 2, nr.  

 1  

 i egenkontrolbekendtgørelsen.
Kravet om ugentlige prøver kan fraviges i de  

 besætninger, hvorfra der leveres mælk sjældnere end én gang om ugen, jævnfør  

 bilag 13, kapitel 2, nr. 3 i egenkontrolbekendtgørelsen.
I stedet udtages  

 mindst 1 prøve pr. leverance.
 Ved bedømmelse af kimtal i fåre- og gedemælk beregnes der ikke  

 geometriske gennemsnit, idet hver enkelt leverance skal overholde  

 grænseværdien  

 på 1.500.000 kim/ml.
 Mejeriets ansvar for at overvåge resultater for kimtal i mælken  

 fra den enkelte producent adskiller sig ikke fra den almindelige procedure.  

 Overvågningen, herunder opfølgning på overskridelser, skal således beskrives  

 i  

 mejeriets egenkontrolprogram.
Mælkeproducentens ansvar at iværksætte de nødvendige tiltag i  

 bedriften ved overskridelse af grænseværdien adskiller si heller ikke fra den  

 almindelige procedure.
Mælkeproducenten skal således i egenkontrollen  

 overvåge  

 mælkekvaliteten og notere hvilke tiltag, der konkret er iværksat i  

 forbindelse  

 med overskridelser.
Mejeriet skal sikre, at samtlige analyseresultater er  

 tilgængelige for fødevareregionen samt indberette overskridelser.
Efter  

 første  

 konstaterede overskridelse har mælkeproducenten 3 måneder til at bringe  

 kimtallet under grænseværdien.
Hvis dette ikke sker, skal afhentning  

 afbrydes,  

 indtil grænseværdien igen er overholdt, jævnfør § 6, stk. 1 i bekendtgørelse  

 om  

 mikrobiologiske grænseværdier.
Mælkeproducenten skal i løbet af de 3 måneder  

 dokumentere overfor fødevareregionen, at kimtallet nedbringes således, at  

 grænseværdien overholdes.
 Fødevareregionen skal efter en konkret vurdering af forholdene  

 træffe afgørelse om et evt. forbud mod levering efter de 3 måneder.  

 Afgørelsen  

 træffes bl.a. på baggrund af de tiltag, mælkeproducenten har iværksat for at  

 rette op på forholdet, af de seneste resultater af kimtalsanalyser, samt om  

 der  

 er en sundhedsrisiko forbundet med mælken.
5.5 Kontrol med lægemiddelrester Mejeriet har ansvar for at sikre, at ordinære prøver til  

 bestemmelse af lægemiddelrester analyseres 1 gang i løbet af en periode på 4  

 uger, jævnfør bilag 13, kapitel 2, nr. 1 i egenkontrolbekendtgørelsen.
 Ved fund af lægemiddelrester over grænseværdierne skal mejeriet  

 sikre, at der i de efterfølgende 4 uger analyseres 1 prøve pr. uge, jævnfør  

 bilag 13, kapitel 2, nr. 4 i egenkontrolbekendtgørelse.
 Ved fund af lægemiddelrester over grænseværdien foretager  

 fødevareregionen altid et ekstraordinært tilsyn hos mælkeproducenten (se  

 afsnit  

 4.2 om ekstraordinære tilsyn).
Der gives altid en administrativ bøde for fund af  

 lægemiddelrester over grænseværdien, idet der er objektivt ansvar.
Objektivt  

 ansvar betyder, at der kan gives bøde til producenten for at have leveret  

 mælk  

 med lægemiddelrester over grænseværdien, uanset hvad der er sket, og om det  

 evt. var hændeligt.
Hvis tilsynet viser behov herfor, kan den administrative  

 bøde evt. følges op af et påbud om bedre egenkontrol.
Ved gentagne  

 overskridelser af grænseværdier udføres en øget offentlig kontrol jævnfør  

 lægemiddelbekendtgørelsen og vejledning om kontrol med lægemidler til dyr og  

 restindhold heraf i fødevarer.
Se samme regelsæt vedrørende opfølgning på  

 fund  

 af ulovlige stoffer.
Ifølge branchekode for egenkontrol i mejerier pålægges  

 mælkeproducenten en bod ved fund af lægemiddelrester også i mængder under de  

 fastsatte grænseværdier, jævnfør bilag 13, kapitel 3, nr. 2 i  

 egenkontrolbekendtgørelsen.
Endvidere fradrages producenten 2 dages  

 mælkepenge.
 Se generelt om regler for anvendelse af og opfølgning på fund af  

 rester af veterinære lægemidler i vejledning om kontrol med lægemidler til  

 dyr  

 og restindhold heraf i fødevarer.
5.6.Kontrol med frysepunkt Mejeriet har ansvar for at sikre, at ordinære prøver til  

 bestemmelse af frysepunkt analyseres mindst 1 gang i løbet af en periode på  

 12  

 uger, jævnfør bilag 13, kapitel 2, nr. 1 i egenkontrolbekendtgørelsen.
 Viser analysen, at frysepunktet er over  0,516ºC, skal  

 mælkeproducenten iværksætte tiltag for at sikre, at fejlen ikke gentager sig,  

 idet der kan være mistanke om uhensigtsmæssig tilblanding af vand til mælken.
 Ved fund af et frysepunkt på over  0,516ºC skal  

 fødevareregionen påbyde, at mælkeproducenten senest 4 uger efter fremlægger  

 dokumentation af en fornyet frysepunktsanalyse (se brevet i bilag 3). Der  

 skal  

 dog altid tages hensyn til et tidligere konstateret sandt  

 frysepunkt.
Hvis frysepunktet efter disse undersøgelser forsat ligger over  

 0,516ºC, skal fødevareregionen bestemme det sande frysepunkt, jævnfør  

 bilag  

 10, kapitel 1, nr. 3 i bekendtgørelse om mælk og æg.
Fødevareregionen udtager  

 en autentisk mælkeprøve af den samlede mælkemængde.
Prøven skal  

 være  

 repræsentativ for mælken fra en fuldstændig overvåget morgen eller  

 aftenmalkning, som begynder tidligst 11 timer og senest 13 timer efter den  

 sidste malkning.
Bestemmelse af det sande frysepunkt i mælk fra besætninger med  

 automatisk malkning sker ved udtagning af mælkeprøver ved håndmalkning.
Efter  

 grundig formalkning med fremkaldelse af mælkeejektion, udtages prøven ved at  

 malke lige mange stråler fra hver kirtel.
Der malkes ud fra mindst 10 køer i  

 besætningen.
Hvis det sande frysepunkt konstateres at være lavere end  

 frysepunktet fra overvågningen, tyder det på vandtilsætning.
Fødevareregionen  

 bør her påbyde mælkeproducenten at etablere forbedret egenkontrol med  

 procedurer  

 for malkning, vedligeholdelse af udstyr m.v.
Hvis bestemmelse af det sande frysepunkt derimod viser sig at  

 være i overensstemmelse med frysepunktet fra overvågningen, må der leveres  

 mælk  

 med dette frysepunkt, og kontrollen foretages ud fra denne værdi, jævnfør §  

 20,  

 stk. 4 i bekendtgørelse om mælk og æg.
Et konstateret sandt frysepunkt er  

 gældende, indtil resultatet af en frysepunktsbestemmelse viser en afvigelse  

 herfra.
Hvis frysepunktet igen overholder grænseværdien, er det sande  

 frysepunkt ikke længere relevant, og kontrollen foretages herefter ud fra  

 grænseværdien.
Hvis frysepunktet derimod stiger yderligere, foretager  

 fødevareregionen en ny bestemmelse af det sande frysepunkt.
5.7. Kontrol med sygdomsfremkaldende  

 mikroorganismer Mælkeproducenter, der foretager stalddørssalg af rå mælk, skal  

 have procedurer, der sikrer overholdelse af grænseværdierne for Staph. aureus  

 og Salmonella, jævnfør § 3, stk. 4 i egenkontrolbekendtgørelsen.
Producenten  

 skal med mellemrum verificere de iværksatte procedurer ved  

 laboratorieundersøgelser.  

 Frekvensen for disse analyser fastsættes af producenten selv.
Som en  

 rettesnor  

 kan anvendes en frekvens på 1-4 gange om året.
Den hygiejniske standard på  

 produktionsstedet, herunder specielt resultater af tidligere foretagne  

 bakteriologiske undersøgelse, skal indgå i fødevareregionens vurdering af, om  

 den af producenten fastsatte frekvens er hensigtsmæssig.
Branchekoden for  

 egenkontrol i mælkeleverende besætninger kommer med anbefalinger til  

 fastsættelse af sådanne frekvenser.
 Prøverne skal udtages efter retningslinierne for udtagning af  

 ordinære prøver (se afsnit 5.2.1 om ordinære prøver).
Mælkeproducenten skal indberette fund over grænseværdien til  

 fødevareregionen, jævnfør § 10 i egenkontrolbekendtgørelsen.
Ved fund af  

 Salmonella  

 eller Staph. aureus over grænseværdien skal producenten ophøre med at sælger  

 rå  

 mælk til direkte konsum, indtil der er iværksat tiltag til løsning af  

 problemet, og der igen foreligger tilfredsstillende laboratorieresultater.
 Til brug for fødevareregionernes vurdering af i hvilket omfang  

 der skal udtages prøver til offentlig kontrol, henvises der til  

 Vejledning om  

 offentlig mikrobiologisk kontrol med fødevarer, 2002.
Kapitel 6 Kvalitetsrådgivning og mælkeovervågning Omlægningen af den offentlige kontrol fra 1. april 2004 er  

 baseret på, at:
   

 	  

    

 Mælkeproducenter  

 udfører egenkontrol med hygiejne og mælkekvalitet.
   

 	  

    

 Branchens  

 kvalitetsrådgivere bistår mælkeproducenterne med at etablere og vedligeholde  

 egenkontrollen.
   

 	  

    

 Mejerierne  

 overvåger leverandørmælk som en del af egenkontrollen.
 Effekten heraf er et mere systematisk og effektivt samspil  

 mellem mælkeproducenter, mejerier og kvalitetsrådgivere, der vil sætte fokus  

 på  

 forbedret mælkekvalitet.
 Nedenfor gives en kort introduktion til branchens kvalitetsrådgivning  

 og mejeriernes mælkeovervågning.
 Derudover henvises til:
   

 	  

    

 Branchekode for  

 egenkontrol i mælkeleverende besætninger, hvori anbefalinger til omfanget og  

 indholdet i producenternes egenkontrol beskrives, og hvor detaljerne i  

 branchens kvalitetsrådgivning fremgår.
   

 	  

    

 Branchekode for  

 egenkontrol i mejerier, hvori anbefalinger til mejeriernes overvågning af  

 leverandørmælk  

 fremgår.
6.1. Kvalitetsrådgivning Fra 1. april 2004 øges aktiviteten og systematikken i branchens  

 kvalitetsrådgivning.
Samtlige mælkeproducenter med kvægbesætninger har mulighed for  

 at benytte sig af kvalitetsrådgivningen.
I branchekoden anbefales  

 mælkeproducenter at benytte kvalitetsrådgivningen som en del af  

 egenkontrollen.
 Kvalitetsrådgivningen indebærer:
   

 	  

    

 Besøg  

 af en kvalitetsrådgiver minimum hvert 3. år (egenkontrolbesøg).
  

 	  

    

 Rådgivning  

 i forbindelse med eller som opfølgning på afvigelser konstateret i  

 forbindelse  

 med egenkontrollens gennemførelse.
Rådgivningen kan foregå enten ved besøg  

 eller ved telefonisk henvendelse.
Kvalitetsrådgivningsbesøg bør altid resultere i besøgsrapporter,  

 hvori rådgiveren kan anføre anbefalinger til mælkeproducenten til  

 forbedringer  

 af besætningens drift og af egenkontrollen.
Besøgsrapporterne skal opbevares  

 hos mælkeproducenten som en del af den dokumenterede egenkontrol (se afsnit  

 3.3  

 om dokumentation af egenkontrol). Telefonnotater kan også benyttes som  

 dokumentation  

 i egenkontrollen.
Fælles for besøgsrapporter og telefonnotater er, at de er  

 udført af kvalitetsrådgiveren.
Besøgsrapporter og evt. telefonnotater vil  

 være  

 udformet således, at mælkeproducenterne selv kan notere, hvilke tiltag der  

 konkret er iværksat i bedriften.
 Kvalitetsrådgivningen vil både være rettet mod hygiejne og  

 mælkekvalitet.
Kvalitetsrådgiveren overvåger analyseresultaterne for mælkekvalitet  

 fra hver enkelt mælkeproducent.
I forbindelse med afvigelser i mælkekvalitet  

 indtræder kvalitetsrådgivning allerede tidligt i forhold til et eventuelt  

 leveringsstop, dvs. allerede ved de første tegn på overskridelser konstateret  

 i  

 mælkeovervågningen.
I branchekoden er der beskrevet kriterier for, hvornår og  

 hvordan kvalitetsrådgiveren vil etablere kontakt til mælkeproducenten enten  

 telefonisk eller ved besøg.
6.2. Mælkeovervågning Mejerierne har ansvaret for overvågning af leverandørmælken.
 Overvågningen indebærer:
   

 	  

    

 Udtagning  

 af mælkeprøver hos den enkelte mælkeproducent herunder, at prøver udtages,  

 opbevares  

 og analyseres i henhold til mejeriets egenkontrol og gældende lovgivning.
   

 	  

    

 Overvågning  

 af analyseresultater og opfølgning på overskridelser i henhold til mejeriets  

 egenkontrolprogram og gældende lovgivning herunder at sikre at afhentningen  

 afbrydes ved overskridelser af grænseværdierne.
   

 	  

    

 Skærpet  

 overvågning af mælkekvalitet i prøveperioden herunder sikre, at der kun  

 afhentes mælk, når de særlige vilkår opfyldes.
Som en del af overvågningen skal mejeriet sikre, at  

 mælkeproducenten orienteres om samtlige analyseresultater samt om det  

 geometriske gennemsnit for celletal og kimtal.
Disse data benyttes i  

 mælkeproducentens egenkontrol.
 Udover gradueret kvalitetsafregning, jævnfør bilag 13, kapitel  

 3, nr. 1 i egenkontrolbekendtgørelsen, bør mejeriet stille krav til drift og  

 hygiejne hos mælkeproducenter, der leverer mælk af ringe kvalitet, samt  

 opfordre producenten til at søge rådgivning, hvis det er relevant.
 Mejerierne skal sikre, at samtlige analyseresultater er til  

 rådighed for fødevareregionen, samt at overskridelser af grænseværdier for  

 mælkekvalitet indberettes (se bilag 1 og afsnit 5.2.2 om prøveresultater og  

 indberetninger).
Fødevaredirektoratet, den 2. april  

 2004 Per H.
Kristiansen /Vibeke Højbjerg Bilag 1 Oversigt over mejeriets indberetninger til  

 fødevareregionen Mejeriet  

  

 (se afsnit 5.2.2 om prøveresultater og  

 indberetninger) Hvad skal  

 indberettes Frekvens og form Fund af lægemiddelrester over grænseværdien.
 Indberettes straks direkte fra laboratoriet.
 Overskridelse af grænseværdier for celletal, kimtal og  

 frysepunkt.
 Fremsendes som ugelister med leverandørnummer, analyseresultater,  

 dato for 1. overskridelse og antal uger efter første overskridelse.
 Endvidere er det angivet hvilket mejeri, den enkelte  

 mælkeproducent er tilknyttet.
 Afbrudt levering på grund af overskridelser.
 Fremgår af ugelisten som de leverandører, der er i uge 13  

 eller senere efter 1. overskridelse.
 Resultat af genåbningsprøver og overskridelser af de særlige  

 vilkår i prøveperioden.
Fremgår af ugelisten som enkeltresultater.
Datoen for 1.  

 genåbningsprøve fremgår af ugelisten.
 Genoptagelse på almindelige vilkår.
 Fremgår af ugelisten, idet mælkeproducenten ikke længere  

 optræder på listen, når grænseværdien atter opfyldes.
Bilag 2 Brev om orientering af regler og varsling af  

 ektraordinært tilsyn Primærproducent med overskridelser af kimtal/celletal Den  

    

  

 XXXXXX Ref.:  

 -  

  

 /  

 - J.nr.:  

 XXXXXXXX Bedes anført ved svar Information om regler for levering af mælk  

 til mejeri Det fremgår af reglerne for levering af mælk til mejeri,  

 at [kimtal/celletal] i mælk skal overholde grænseværdien på [100.000 kim pr.  

 ml/400.000 celler pr. ml beregnet som gennemsnit over en 2/3 måneders  

 periode].
Reglerne giver Dem 3 måneder til at bringe tallet ned på  

 grænseværdien.
I denne periode skal De foretage de nødvendige ændringer i  

 driften af besætningen for at løse problemet.
 Hvis grænserne for [kimtal/celletal] fortsat overskrides  

 efter de 3 måneder, fremgår det af reglerne, at mælken kun kan leveres og  

 afhentes på særlige betingelser:
 En genåbningsprøve viser, at [kimtallet/celletallet] er  

 højst [100.000 kim pr. ml/400.000 celler pr. ml].
 Hvert enkelt analyseresultat for [kimtal/celletal] skal  

 være under [100.000 kim pr. ml/400.000 celler pr. ml].
 Gennemsnit for [celletal/kimtal] skal være opfyldt efter  

 en prøveperiode på op til 60 dage.
 Fødevareregion [sted] har modtaget oplysning om, at  

 resultaterne fra mælkeovervågningen den [dato] viste, at [celletal/kimtal] i  

 mælk fra Deres besætning var for højt; nemlig [analyseresultat for 1.  

 overskridelse].
Mælkeovervågningen gennem de seneste uger viser, at det  

 gennemsnitlige [celletal/kimtal] i mælk fra Deres besætning fortsat er for  

 højt.
Fødevareregion [sted] skal i den anledning oplyse Dem om, at 3 måneders  

 fristen for Deres vedkommende udløber den [dato 1].
Efter denne dato er det  

 Deres ansvar, at leverance af mælk fra Deres besætning indstilles  

 øjeblikkeligt, og kun genoptages, hvis de betingelser, der fremgår af dette  

 brev, er opfyldt.
 Overtrædelse af reglerne kan straffes med bøde.
Anmeldelse af  

 tilsyn fra Fødevareregion [sted] Hvis resultaterne af mælkeovervågningen viser, at [kimtallet/celletallet]  

 fortsat er for højt efter den [dato 1], skal Fødevareregion [sted] hermed  

 meddele, at regionen vil udføre ekstraordinært tilsyn på Deres bedrift [dato  

 2]  

 i henhold til reglerne for den offentlige kontrol med mælkeleverende  

 besætninger.
Det er af afgørende betydning, at De er tilstede under  

 tilsynets udførelse.
Fødevareregion [sted] skal derfor bede Dem om at rette  

 henvendelse til regionen, hvis tidspunktet ikke passer.
 Fødevareregion [sted] opkræver gebyr for tilsynet.
 De kan finde henvisning til regler på  

 Fødevaredirektoratets hjemmeside  

  

 www.foedevaredirektoratet.dk  

                                                                      .
Med venlig hilsen Dyrlægen i fødevareregionen Kopi til:
 Mejeriet, som producenten er tilknyttet.
 Fødevareafdelingen i den fødevareregion hvor mejeriet er hjemhørende.
Bilag 3 Brev om overskridelse af frysepunkt Primærproducent med for højt frysepunkt Den  

    

  

 XXXXX Ref.: -/- J.nr.: XXXXX Bedes anført ved svar Påbud om  

 dokumentation af at frysepunktet i mælken fra Deres besætninger overholder  

 grænseværdien Fødevareregion [sted] påbyder hermed primærproducenten at  

 fremsende dokumentation for en fornyet frysepunktsanalyse, jævnfør § 64 i  

 fødevareloven  

1  

                                                                      .
 Prøven til analyse skal udtages som en ordinær prøve i  

 overensstemmelse med egenkontrolbekendtgørelsens bilag 13  

2  

                                                                      .
 Såfremt dokumentationen viser, at frysepunktet fortsat  

 overskrider grænseværdien, vil fødevareregionen aflægge et ordinært tilsyn i  

 besætningen bl.a. med henblik på at foretage bestemmelse af det sande  

 frysepunkt, jævnfør § 20, stk. 4 i bekendtgørelsen om mælk og æg  

3  

                                                                      .
Såfremt det sande frysepunkt bestemt af fødevareregionen  

 er i overensstemmelse med frysepunktet fundet ved de ordinære prøver, må De  

 indtil videre sælge mælk med dette frysepunkt, jævnfør § 20, stk. 4 i  

 bekendtgørelse om mælk og æg.
Hvis det derimod viser sig, at det sande  

 frysepunkt bestemt af fødevareregionen er lavere end frysepunktet fundet ved  

 de  

 ordinære prøver, må De ikke sælge mælk, førend mælken igen opfylder  

 grænseværdien for frysepunkt, jævnfør § 20, stk. 1, og bilag 10, kapitel 1,  

 nr.  

 2 i bekendtgørelse om mælk og æg.
Frist Primærproducenten skal efterkomme påbudet snarest muligt,  

 og senest 4 uger efter modtagelsen af dette brev.
Begrundelse Der er ved den ordinære prøveudtagning i forbindelse med  

 mejeriets overvågning af mælkekvalitet ifølge bilag 13 i  

 egenkontrolbekendtgørelsen blevet påvist afvigelse i frysepunktet i mælk fra  

 Deres besætning.
 Den [dato for overskridelse] viste analyseresultatet, at  

 mælkens frysepunkt var 0,xxx°C.
 Dette er en overskridelse af grænseværdien på højst   

 0,516°C, jævnfør § 20, stk. 1, og bilag 10, kapitel 1, nr. 2 i bekendtgørelse  

 om mælk og æg.
Overskridelsen kan evt. skyldes, at de pågældende mælkeleverancer  

 har indeholdt vand.
Det tilrådes derfor at efterse, at der ikke står rester  

 af  

 vand i malkeanlæg eller køletank inden malkningen påbegyndes samt at fjerne  

 mælkeslangen fra tanken inden eventuel udskylning af restmælk med vand.
Klagevejledning De kan klage over denne afgørelse.
Hvis De vælger at  

 klage, skal det ske senest fire uger efter, at De har modtaget dette brev.
De  

 skal sende klagen til Fødevareregion [sted], som sender den videre til  

 afgørelse i Fødevaredirektoratet.
Hvis De sender klagen efter fristens udløb,  

 vil den normalt ikke blive behandlet.
 Hvis De har spørgsmål, er De velkommen til at henvende Dem  

 hertil.
Med venlig hilsen Dyrlægen i fødevareregionen Kopi til:
 Mejeriet, som producenten er tilknyttet.
 Fødevareafdelingen i den fødevareregion hvor mejeriet er  

 hjemhørende.
 1  

 Lov nr. 471 af 1. juli 1998 om fødevarer m.m. (fødevareloven).
 2  

 Bekendtgørelse nr. 198 af 25. marts 2004 om egenkontrol i  

 fødevarevirksomheder.
 3  

 Bekendtgørelse nr. 174 af 19. marts 2004 om fødevarehygiejne for mælk, æg og  

 produkter heraf m.v.
