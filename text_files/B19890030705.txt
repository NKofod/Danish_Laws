§ 1 I Boligstyrelsens bekendtgørelse nr. 726 af 5. december 1988 om udlandslån  

 m.v. i landbrugsejendomme m.v. foretages følgende ændringer:
 1. I indledningen indsættes efter »lov nr. 374 af  

 6. juli 1988«:
 »og § 23 g, stk. 2, som affattet ved lov nr. 291 af 16. maj  

 1989«.
 2. § 11 affattes således:
 »§ 11.  I det omfang, restgælden i danske kroner  

 opgjort efter kursen på indfrielsestidspunktet overstiger restgælden i danske  

 kroner opgjort efter kursen på låneoptagelsestidspunktet, anvendes fondens  

 midler til nedbringelse af lånets restgæld på indfrielsestidspunktet.
Stk. 2.  Til nedbringelse af lånets restgæld anvendes  

 først låntagers løbende bidrag incl. rentetilskrivning.
Dernæst anvendes  

 låntagers indskud, indskud fra Finansieringsfonden af 1963 og indskud fra  

 realkreditinstituttet i samme forhold som de indskudte beløb.
Beløbene er  

 incl. rentetilskrivning.
Stk. 3.  Indskydernes mellemværende opgøres endeligt i  

 forbindelse med indfrielse.« 3. § 12 ophæves.
 4. § 13, stk. 3, affattes således:
 » Stk. 3.  Indskud inkl. rentetilskrivning fra  

 Finansieringsfonden af 1963 tilbageføres til den afdeling af  

 Finansieringsfonden af 1963, hvorfra de er overført«.
§ 2 Bekendtgørelsen træder i kraft den 22. maj 1989.
