Vedtaget af Folketinget ved 3. behandling den 9. februar 2012 Forslag til Lov om ændring af lov om euforiserende stoffer (Gruppevise forbud mod euforiserende stoffer) § 1 I lov om euforiserende stoffer, jf. lovbekendtgørelse nr. 748 af 1. juli 2008, foretages følgende ændring:
 1. I § 1, stk. 1, og § 2, stk. 1, indsættes efter »stoffer,«: »herunder stofgrupper,«, og »deres euforiserende egenskaber« ændres til: »de euforiserende egenskaber, som stofferne har eller antages at have«.
§ 2 Loven træder i kraft den 1. juli 2012.
§ 3 Loven gælder ikke for Færøerne og Grønland, men kan ved kongelig anordning sættes i kraft for Færøerne med de ændringer, som de færøske forhold tilsiger.
