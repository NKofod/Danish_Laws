Betænkning afgivet af Udvalget for Videnskab og Teknologi  

 den 17. marts 2004 Betænkning over Forslag til lov om sektorforskningsinstitutioner [af  

 videnskabsministeren (Helge Sander)] 1. Ændringsforslag Videnskabsministeren har stillet 8 ændringsforslag til  

 lovforslaget.
2. Udvalgsarbejdet Lovforslaget blev fremsat den 8. oktober 2003 og var til 1.  

 behandling den 22. oktober 2003. Lovforslaget blev efter 1. behandling  

 henvist  

 til behandling i Udvalget for Videnskab og Teknologi.
Møder Udvalget har behandlet lovforslaget i 7 møder.
Høring Et udkast til lovforslaget har inden fremsættelsen været sendt i  

 høring, og videnskabsministeren sendte den 2. december 2002 dette udkast til  

 udvalget, jf. (folketingsåret 2002-03) alm. del  bilag 94. Den 8.  

 oktober 2003  

 sendte videnskabsministeren de indkomne høringssvar samt et notat herom til  

 udvalget.
Samråd Udvalget har stillet 3 spørgsmål til videnskabsministeren til  

 mundtlig besvarelse.
Ministeren har besvaret spørgsmålene i et samråd med  

 udvalget den 12. marts 2004. Ministeren har i forlængelse af samrådet sendt  

 udvalget det talepapir, der lå til grund for ministerens besvarelse af  

 spørgsmålene.
 Ministerens talepapir er optrykt som bilag 3 til betænkningen.
Spørgsmål Udvalget har stillet 32 spørgsmål til videnskabsministeren til  

 skriftlig besvarelse, som denne har besvaret.
 Et af udvalgets spørgsmål og ministerens svar herpå er optrykt  

 som bilag 2 til betænkningen.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de  

 stillede ændringsforslag.
 Udvalget forudsætter, at uddannelsesaktiviteter efter § 8, stk.  

 2, aftales mellem parterne.
Det forudsættes endvidere, at hvis videnskabsministeren  

 fastsætter nærmere regler for sektorforskningsinstitutionernes deltagelse i  

 uddannelsesaktiviteter, jf. § 8, stk. 3, vil sektorforskningsinstitutionerne  

 og  

 universiteterne blive involveret.
Udvalget forudsætter i den forbindelse, at  

 reglerne vil bygge på de erfaringer, der hidtil er gjort gennem aftaler  

 mellem  

 parterne.
Udvalget forudsætter, at bekendtgørelsen om  

 sektorforskningsinstitutioners deltagelse i uddannelsesaktiviteter vil blive  

 sendt i høring.
I forlængelse heraf forudsættes det ligeledes, at udvalget  

 høres om bekendtgørelsen.
Venstres, Dansk Folkepartis og Det Konservative Folkepartis  

 medlemmer af udvalget påpeger, at økonomien for  

 sektorforskningsinstitutionerne  

 er et finanslovsanliggende.
De enkelte ministre prioriterer selv de på  

 finansloven afsatte midler i forhold til nuværende og fremtidige opgaver  

 inden  

 for det pågældende område.
 I den forbindelse skal det påpeges, at de enkelte  

 sektorforskningsinstitutioners økonomiske muligheder skal ses i sammenhæng  

 med,  

 at der ved de seneste finanslove er tilført frie midler til forskningsrådene.  

 Forskere på sektorforskningsinstitutionerne kan i åben konkurrence søge om  

 disse midler til styrkelse af forskningsindsatsen.
Socialdemokratiets, Socialistisk Folkepartis og Det Radikale  

 Venstres medlemmer af udvalget påpeger, at sektorforskningsinstitutionernes  

 reelle muligheder for at løse deres opgave også afhænger af institutionernes  

 økonomi.
Det er således afgørende, at der sikres tilstrækkelige  

 basisbevillinger.
Alene på de 3 institutioner DMU (Danmarks  

 Miljøundersøgelser), GEUS (Danmarks og Grønlands Geologiske Undersøgelse) og  

 DJF (Danmarks JordbrugsForskning) er der siden 2001 gennemtvunget besparelser  

 i  

 størrelsesordenen 15-20 pct.
Dette er ikke en holdbar strategi, og partierne  

 ønsker at påpege, at sektorforskningen må prioriteres i det samlede  

 forskningspolitiske billede.
 Enhedslistens medlem af udvalget kan tilslutte sig de politiske  

 bemærkninger fra Socialdemokratiet, SF og Det Radikale Venstre.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 videnskabsministeren,  

  

 tiltrådt af  

  

 udvalget:
Til § 2 1)  


  

 Stk.  

 1  

  

 affattes således:
»En sektorforskningsinstitution driver forskning indtil højeste  

 internationale niveau med bl.a. det formål at rådgive inden for institutionens kerneområder, udføre myndighedsopgaver, udføre udviklingsarbejde med et klart samfundsmæssigt  

 sigte, formidle, herunder varetage, viden- og  

 teknologioverførsel af egen forskning til relevante offentlige og private  

 interessenter og udføre driftsopgaver i forbindelse med de nævnte  

 opgaver.« [Ændring af formål] Til § 4 2)  

  

 I  

  

 stk. 2  

  

 udgår », og underskriver regnskabet«.
[Bestyrelsen skal ikke underskrive regnskabet] 3)  

  

 I  

  

 stk. 8  

  

 indsættes efter 1. pkt. som nyt punktum:
»Medarbejdervalgte repræsentanter i bestyrelsen er beskyttet mod  

 afskedigelse og anden forringelse af forholdene på samme måde som  

 tillidsrepræsentanter inden for vedkommende eller tilsvarende område.« [Afskedigelsesbeskyttelse af medarbejdervalgte  

 bestyrelsesmedlemmer] Til § 5 4)  

  

 I  

  

 stk. 1  

  

 indsættes som  

  

 2. pkt.:
»Direktøren skal være forskningskyndig.« [Direktøren skal have en forskningsmæssig baggrund] Til § 10 5)  


  

 Stk.  

 1, 2.  

  

 og  

  

 3. pkt.,  

  

 affattes  

 således:
»Bestyrelsen tager stilling til, hvornår der skal foretages  

 evaluering.
Evalueringen kan også omfatte andre af institutionens opgaver.« [Bestyrelsen tager stilling til, hvornår der skal foretages  

 evaluering] 6)  


  

 Stk.  

 2  

  

 udgår.
 Stk. 3 og 4 bliver herefter stk. 2 og 3.
[Evalueringerne skal ikke forelægges Det Strategiske  

 Forskningsråd] Til § 11 7)  

  

 Paragraffen udgår.
[Betegnelsen sektorforskningsinstitution reserveres til  

 statslige institutioner] Til § 14 8)  

  

 Efter stk. 4 indsættes som  

  

 stk. 5:
»Stk. 5.  

  

 § 5, stk. 1, 2.  

 pkt., finder først anvendelse, når en direktørstilling skal genopslås efter  

 lovens  

 ikrafttræden.« [Overgangsregel for kvalifikationskrav til direktøren] Bemærkninger Til nr. 1 Ændringsforslaget præciserer, at institutionernes forskning er  

 målrettet mod og skal understøtte de opgaver, institutionerne i øvrigt har  

 inden for rådgivning, myndighedsopgaver, udvikling og viden- og  

 teknologioverførsel.
Balancen mellem forsknings- og øvrige aktiviteter  

 varierer  

 meget fra institution til institution afhængigt af, hvilket formål  

 institutionen er oprettet for eller sat til at varetage.
Således udgør  

 forskningen kun en lille del af Statens Serum Instituts omsætning i den ene  

 ende af skalaen, medens f.eks.
Forskningscenter Risø og Dansk  

 Rumforskningsinstitut i den anden ende af skalaen har forskningen, som den  

 dominerende aktivitet.
Selv om sektorforskningen er sat i verden for at løse  

 bestemte opgaver, har erfaringerne vist, at der i tilknytning til disse  

 opgaver  

 godt kan placeres grundforskningsfondscentre ved disse institutioner, og det  

 vil der også fortsat være mulighed for.
 Der henvises i øvrigt til lovforslagets bemærkninger til § 2.
Til nr. 2 Statsinstitutioner har ikke et organ for intern revision.
Det  

 findes derfor rigtigst ikke at pålægge bestyrelsen at underskrive regnskabet,  

 når det ikke har været igennem en sådan revision.
Til nr. 3 Ændringsforslaget er en konsekvens af lov nr. 1156 af 19.  

 december 2003 om ændring af forskellige bestemmelser om medarbejdervalgte  

 bestyrelsesmedlemmer (afskedigelsesbeskyttelse), som blev vedtaget enstemmigt  

 i  

 Folketinget. Ændringsforslaget tilsigter at gennemføre samme beskyttelse af  

 medarbejdervalgte repræsentanter i bestyrelser for  

 sektorforskningsinstitutioner som den beskyttelse af medarbejdervalgte  

 repræsentanter i bestyrelserne, der er gennemført for de institutioner, der  

 er  

 omfattet af ovennævnte lov.
Til nr. 4 Det foreslås, at direktøren skal være forskningskyndig.  

 Forskningskyndig er defineret i § 2, nr. 2, i lov nr. 405 af 28. maj 2003 om  

 forskningsrådgivning m.v., hvorefter der ved en forskningskyndig person  

 forstås  

 en person på ph.d.-niveau, som enten i en årrække på nationalt eller  

 internationalt plan har opnået indsigt i eller erfaring med varetagelse af  

 forskningsopgaver eller på ledelsesplan i en institution, organisation eller  

 virksomhed har beskæftiget sig indgående med forskningsadministration,  

 forskningsledelse, forskningsformidling eller forskningspolitik.
Til nr. 5 Det foreslås, at bestyrelsen tager stilling til, hvornår der  

 skal foretages en evaluering.
Der bør normalt tages stilling hertil hvert  

 fjerde år, og bestyrelsen meddeler ressortministeren, hvad dens beslutning er  

 blevet.
Til nr. 6 Det foreslås, at de udarbejdede evalueringer ikke skal sendes  

 til Det Strategiske Forskningsråd.
Ressortministeren kan dog fortsat, hvis  

 det  

 ønskes, høre det forskningsrådgivende system over evalueringer.
Til nr. 7 Det foreslås, at betegnelsen sektorforskningsinstitution  

 forbeholdes statsinstitutioner omfattet af lovens formålsparagraf, jf.  

 lovforslagets § 2.
Til nr. 8 Der foreslås indført en overgangsregel, således at allerede  

 ansatte direktører kan fortsætte i deres stilling indtil stillingen  

 nybesættes  

 efter opslag.
Det betyder, at en allerede ansat direktør på åremål kan  

 forlænges i stillingen efter de gældende regler for forlængelse af  

 åremålsansættelse uden opslag.
Jørgen Winther (V)  

    

  

 Flemming Damgaard Larsen (V)  

    

  

 Birgitte Josefsen (V)  

    

  

 Hanne Severinsen (V)   

  

 fmd.  

  

    

  

 Jesper Langballe (DF)  

    

  

 Søren Krarup (DF)  

    

  

 Pia Christmas‑Møller (KF)  

    

  

 Carina Christensen (KF)  

    

  

 Bodil Kornbek (KD)  

    

  

 Jytte Wittrock (S)  

    

  

 Lene Jensen (S)  

    

  

 Niels Sindal (S)  

    

  

 Thomas Adelskov (S)   

  

 nfmd.  

  

    

  

 Torben Hansen (S)  

    

  

 Anne Grete Holmsgaard (SF)  

    

  

 Margrethe Vestager (RV)  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 19 Bilagsnr.
Titel 1 Udkast til tidsplan for udvalgets behandling af  

 lovforslaget 2 Høringssvar og høringsnotat fra videnskabsministeren 3 Spm. 1 om oversigt over de foreslåede lovændringer  

 sammenholdt med den nuværende lovgivning på området, til videnskabsministeren Spm. 2 om oversendelse af de nuværende  

 sektorforskningsinstitutioners formålsbeskrivelser/vedtægter, til  

 videnskabsministeren Spm. 3 om, hvad der forstås ved »myndighedsopgaver«, samt  

 hvordan disse defineres, til videnskabsministeren Spm. 4 om oversendelse af en liste over de  

 myndighedsopgaver, der i dag varetages af de enkelte  

 sektorforskningsinstitutioner, til videnskabsministeren Spm. 5 om oversendelse af en liste over, hvilke nuværende  

 forskningsinstitutioner der vil kunne komme ind under bestemmelserne i  

 lovforslagets §§ 11 og 12, til videnskabsministeren 4 Tidsplan for udvalgets behandling af lovforslaget 5 Svar på spm. 1 om oversigt over de foreslåede  

 lovændringer sammenholdt med den nuværende lovgivning på området, fra  

 videnskabsministeren Svar på spm. 2 om oversendelse af de nuværende  

 sektorforskningsinstitutioners formålsbeskrivelser/vedtægter, fra  

 videnskabsministeren Svar på spm. 3 om, hvad der forstås ved  

 »myndighedsopgaver«, samt hvordan disse defineres, fra videnskabsministeren Svar på spm. 4 om oversendelse af en liste over de  

 myndighedsopgaver, der i dag varetages af de enkelte  

 sektorforskningsinstitutioner, fra videnskabsministeren Svar på spm. 5 om oversendelse af en liste over, hvilke  

 nuværende forskningsinstitutioner der vil kunne komme ind under  

 bestemmelserne  

 i lovforslagets §§ 11 og 12, fra videnskabsministeren 6 Supplerende svar på spm. 2 om oversendelse af de nuværende  

 sektorforskningsinstitutioners formålsbeskrivelser/vedtægter, fra  

 videnskabsministeren Supplerende svar på spm. 4 om oversendelse af en liste  

 over de myndighedsopgaver, der i dag varetages af de enkelte  

 sektorforskningsinstitutioner, fra videnskabsministeren 7 Spm. 6 om, hvorvidt og hvordan en direktør for en  

 sektorforskningsinstitution påtænkes at deltage i bestyrelsens arbejde, til  

 videnskabsministeren Spm. 7 om begrundelsen for den valgte konstruktion samt  

 ansvarsforholdet mellem bestyrelse og direktør, til videnskabsministeren Spm. 8 om, hvad der bliver ministerens bestemmelsesret og  

 indflydelse på de enkelte institutioners aktiviteter, til  

 videnskabsministeren Spm. 9 om, hvem der skal beslutte igangsættelse eller  

 afvikling af overvågningsopgaver og myndighedsopgaver, til  

 videnskabsministeren Spm. 10 om, hvem der skal beslutte igangsættelse eller  

 afvikling af databaseaktiviteter, til videnskabsministeren Spm. 11, om ministeren kan gribe ind og afvikle opgaver,  

 til videnskabsministeren Spm. 12 om, i hvilket omfang offentlighedslovens  

 bestemmelser gælder, til videnskabsministeren 8 Revideret tidsplan for udvalgets behandling af  

 lovforslaget 9 Svar på spm. 6 om, hvorvidt og hvordan en direktør for en  

 sektorforskningsinstitution påtænkes at deltage i bestyrelsens arbejde, fra  

 videnskabsministeren Svar på spm. 7 om begrundelsen for den valgte  

 konstruktion samt ansvarsforholdet mellem bestyrelse og direktør, fra  

 videnskabsministeren Svar på spm. 8 om, hvad der bliver ministerens  

 bestemmelsesret og indflydelse på de enkelte institutioners aktiviteter, fra  

 videnskabsministeren Svar på spm. 9 om, hvem der skal beslutte igangsættelse  

 eller afvikling af overvågningsopgaver og myndighedsopgaver, fra  

 videnskabsministeren Svar på spm. 10 om, hvem der skal beslutte igangsættelse  

 eller afvikling af databaseaktiviteter, fra videnskabsministeren Svar på spm. 11, om ministeren kan gribe ind og afvikle  

 opgaver, fra videnskabsministeren Svar på spm. 12 om, i hvilket omfang offentlighedslovens  

 bestemmelser gælder, fra videnskabsministeren Supplerende svar på spm. 2 om oversendelse af de  

 nuværende sektorforskningsinstitutioners formålsbeskrivelser/vedtægter, fra  

 videnskabsministeren 10 Spm. 13 om sikring af direktørens uafhængighed ved  

 udarbejdelse af beslutningsgrundlag for bestyrelsen, til videnskabsministeren Spm. 14 om sikring af direktørens viderebringelse af  

 institutionens bedste vurderinger i konkrete sager for en bestyrelse, som  

 finder vurderingerne ubekvemme, til videnskabsministeren Spm. 15 om uafhængighed mellem de enkelte  

 forvaltningsenheder, til videnskabsministeren Spm. 16 om, hvorvidt ressortministeren kan omdefinere  

 forskningsopgaver til myndighedsopgaver eller overvågningsopgaver, til  

 videnskabsministeren Spm. 17 om, hvorvidt ressortministeren kan pålægge en  

 sektorforskningsinstitution at tilbageholde en forskningsrapport eller  

 lignende, til videnskabsministeren Spm. 18 om sikring af sektorforskningsinstitutioners  

 økonomiske grundlag, til videnskabsministeren Spm. 19 om overvågnings- og myndighedsopgaver uden  

 økonomisk dækning, til videnskabsministeren Spm. 20 om faglig rådgivning inden nedlæggelse af  

 databaser, til videnskabsministeren Spm. 21 om information om ændring af resultatkontrakter,  

 til videnskabsministeren Spm. 22 om ændring af lovforslaget, så resultatkontrakten  

 opdeles, til videnskabsministeren Spm. 23 om bestyrelsens prioritering af samfundsmæssige  

 hensyn, til videnskabsministeren Spm. 24 om realisering af større uafhængighed til  

 sektorforskningsinstitutionerne, til videnskabsministeren Spm. 25 om interessen for en bestyrelsespost, når  

 ressortministeren ensidigt kan underkende bestyrelsens beslutninger, til  

 videnskabsministeren Spm. 26 om fravigelse af offentlighedsloven, til  

 videnskabsministeren Spm. 27 om, hvad der er omfattet af offentlighedsloven,  

 til videnskabsministeren Spm. 28 om, hvorvidt der skal indlægges  

 undervisningsforpligtelser i sektorforskningens budgetrammer, til  

 videnskabsministeren Spm. 29 om kvalifikationskrav til sektorforskere i  

 forbindelse med undervisningsforpligtelsen, til videnskabsministeren Spm. 30 om, hvorledes man sikrer, at de pågældende  

 medarbejdere har eller får de krævede kvalifikationer, til  

 videnskabsministeren Spm. 31 om, hvorvidt en seniorforsker kan afskediges på  

 grund af  

    

  

 manglende kvalifikationer,  

 til videnskabsministeren 11 Svar på spm. 13 om sikring af direktørens uafhængighed  

 ved udarbejdelse af beslutningsgrundlag for bestyrelsen, fra  

 videnskabsministeren Svar på spm. 14 om sikring af direktørens viderebringelse  

 af institutionens bedste vurderinger i konkrete sager for en bestyrelse, som  

 finder vurderingerne ubekvemme, fra videnskabsministeren Svar på spm. 15 om uafhængighed mellem de enkelte  

 forvaltningsenheder, fra videnskabsministeren Svar på spm. 16 om, hvorvidt ressortministeren kan  

 omdefinere forskningsopgaver til myndighedsopgaver eller overvågningsopgaver,  

 fra videnskabsministeren Svar på spm. 17 om, hvorvidt ressortministeren kan  

 pålægge en sektorforskningsinstitution at tilbageholde en forskningsrapport  

 eller lignende, fra videnskabsministeren Svar på spm. 18 om sikring af  

 sektorforskningsinstitutioners økonomiske grundlag, fra videnskabsministeren Svar på spm. 19 om overvågnings- og myndighedsopgaver  

 uden økonomisk dækning, fra videnskabsministeren Svar på spm. 20 om faglig rådgivning inden nedlæggelse af  

 databaser, fra videnskabsministeren Svar på spm. 21 om information om ændring af  

 resultatkontrakter, fra videnskabsministeren Svar på spm. 22 om ændring af lovforslaget, så  

 resultatkontrakten opdeles, fra videnskabsministeren Svar på spm. 23 om bestyrelsens prioritering af  

 samfundsmæssige hensyn, fra videnskabsministeren Svar på spm. 24 om realisering af større uafhængighed til  

 sektorforskningsinstitutionerne, fra videnskabsministeren Svar på spm. 25 om interessen for en bestyrelsespost, når  

 ressortministeren ensidigt kan underkende bestyrelsens beslutninger, fra  

 videnskabsministeren Svar på spm. 26 om fravigelse af offentlighedsloven, fra  

 videnskabsministeren Svar på spm. 27 om, hvad der er omfattet af  

 offentlighedsloven, fra videnskabsministeren Svar på spm. 28 om, hvorvidt der skal indlægges  

 undervisningsforpligtelser i sektorforskningens budgetrammer, fra  

 videnskabsministeren Svar på spm. 29 om kvalifikationskrav til sektorforskere  

 i forbindelse med undervisningsforpligtelsen, fra videnskabsministeren Svar på spm. 30 om, hvorledes man sikrer, at de  

 pågældende medarbejdere har eller får de krævede kvalifikationer, fra  

 videnskabsministeren Svar på spm. 31 om, hvorvidt en seniorforsker kan  

 afskediges på grund af manglende kvalifikationer, fra videnskabsministeren 12 Supplerende svar på spm. 17 om, hvorvidt  

 ressortministeren kan pålægge en sektorforskningsinstitution at tilbageholde  

 en forskningsrapport eller lignende, fra videnskabsministeren 13 Revideret tidsplan for udvalgets behandling af  

 lovforslaget 14 Revideret tidsplan for udvalgets behandling af  

 lovforslaget 15 Ændringsforslag fra videnskabsministeren 16 Samrådsspm.
A om, hvorvidt en administrativ fusion mellem  

 en sektorforskningsinstitution og et universitet kan indebære, at den  

 hidtidige  

 sektorforskningsinstitution ikke længere er omfattet af de regler, der gælder  

 for sektorforskningsinstitutioner, til videnskabsministeren Samrådsspm.
B, om en sektorforskningsinstitutions formål  

 senere kan ændres, uden at de relevante folketingsudvalg høres, til  

 videnskabsministeren Samrådsspm.
C, om ministeren vil give en redegørelse for  

 de fusioner, der er gennemført for nylig, til videnskabsministeren 17 Spm. 32 om, med henvisning til ministerens  

 ændringsforslag til lovforslagets § 2, hvorledes bemærkningerne til de  

 hidtidige formuleringer af bestemmelsen skal forstås, til  

 videnskabsministeren 18 1. udkast til betænkning 19 Svar på spm. 32 om, med henvisning til ministerens  

 ændringsforslag til lovforslagets § 2, hvorledes bemærkningerne til de  

 hidtidige formuleringer af bestemmelsen skal forstås, fra  

 videnskabsministeren 20 Ministerens talepapir fra samrådet 12/3-04 om  

 samrådsspørgsmål A-C, fra videnskabsministeren Bilag 2 Et af udvalgets spørgsmål til videnskabsministeren og  

 dennes svar herpå Spørgsmålet og svaret er optrykt efter ønske fra udvalget.
 Spørgsmål 32:
Med henvisning til ministerens ændringsforslag til lovforslagets  

 § 2, jf.
L 19  bilag 15, bedes ministeren oplyse, hvorledes  

 bemærkningerne til  

 de hidtidige formuleringer af bestemmelsen skal forstås.
 Svar:
 Formålsparagraffen skulle tydeliggøre  

 sektorforskningsinstitutionernes arbejdsopgaver, da den manglende  

 tydeliggørelse af arbejdsdelingen mellem de forskellige dele af  

 forskningssystemet kan have medvirket til de forskellige myter om  

 sektorforskningen, herunder at den skulle være af mindre kvalitet end  

 universitetsforskningen.
 Kerneopgaven for sektorforskningen er varetagelse af  

 myndigheds-, rådgivnings- og driftsopgaver på et forskningsbaseret grundlag.
Sektorforskningen skal understøtte beslutninger på en lang række  

 forskellige politikområder.
Der bliver stadig mere behov for et solidt  

 forskningsfagligt grundlag for beslutninger i et stadig mere komplekst  

 vidensamfund.
 Lovforslaget oplistede de seks typer af formål, som gælder for  

 sektorforskningen.
De seks typer formål var ikke opstillet i prioriteret rækkefølge  

 på baggrund af sektorforskningsinstitutionernes forskellighed.
Det var netop  

 hensigten, at det er væsentligt for institutionerne at definere egne opgaver  

 og  

 prioritere opgaverne; en prioritering, der skal komme til udtryk i vedtægten.  

 Forskelligheden følger af forskellige traditioner, opgaver og sektorkrav samt  

 videnskabelige discipliner.
Der lægges med lovforslaget ikke op til at  

 ensrette  

 sektorforskningsinstitutionerne, men tværtimod at give mulighed for en  

 frugtbar  

 fleksibilitet.
Det forskningsfaglige beredskab er en afgørende forudsætning  

 for, at sektorforskningen kan yde rådgivning af en minister og andre  

 offentlige  

 myndigheder.
Varetagelse af myndighedsopgaver og rådgivning i tilknytning  

 hertil er centrale for sektorforskningsinstitutioner.
Herudover udføres andre  

 opgaver som fx formidling og uddannelse.
Det skal sikre, at samfundet får  

 yderligere nytte af de offentlige investeringer i beredskabet på  

 myndighedssiden.
 Det centrale for sektorforskningsinstitutionernes forskning er  

 kravet om  

  

 relevans  

                                                                         .
Sektorforskningsinstitutionerne skal drive relevant,  

 anvendelsesorienteret forskning og forskning med et strategisk sigte indtil  

 højeste internationale kvalitetsniveau.
Der er i den forbindelse  

  

 ikke  

  

 et modsætningsforhold mellem kravet  

 om forskningens relevans og forskningens kvalitet.
Af formålsparagraffen fremgår det endvidere, at  

 sektorforskningen skal værne om forskningsetikken.
Dette er sammen med  

 præciseringen af de kvalitative krav til den forskning, der udføres ved  

 sektorforskningsinstitutionerne, nyskabelser.
Sektorforskningens særlige rolle Vedtægten for den enkelte sektorforskningsinstitution skal rumme  

 en beskrivelse af institutionens kerneopgaver med henblik på at synliggøre  

 for  

 omgivelserne, hvilken rolle den pågældende institution spiller.
Resultatkontrakten mellem ministerium og  

 sektorforskningsinstitution skal også tage udgangspunkt i institutionens  

 kerneopgaver.
Resultatkontrakten skal sikre, at forskningen har relevans for  

 ministeriet, og at institutionens aktiviteter ikke breder sig ud i områder  

 uden  

 for institutionens fokuserede faglige profil, idet udvanding af profilen vil  

 kunne betyde fald i kvaliteten.
 Inden for sektorforskningens særlige områder kan der som hidtil  

 placeres grundforskningscentre ved disse institutioner.
Sektorforskningen og universiteterne Sektorforskningen skal leve op til de samme kvalitetskrav som  

 universitetsforskningen, hvorfor det af lovforslaget fremgår, at  

 sektorforskningsinstitutioner skal drive forskning indtil det højeste  

 internationale niveau.
Forskellen i forhold til  

 universiteterne  

  

 er kravet om umiddelbar  

  

 relevans  

  

 af den forskning, som sektorforskningsinstitutionerne udfører.
Alle  

 sektorforskningsinstitutioners  

 bestyrelser skal således indgå en resultatkontrakt med sit  

 ressortministerium,  

 der fastlægger hvilke opgaver der skal udføres.
 En sektorforskningsinstitution, herunder den forskning og de analyser,  

 der udføres ved institutionen, vil således aldrig være »frit svævende på en  

 bar  

 mark«, men vil i stedet indgå i en sammenhæng.
 En anden væsentlig forskel mellem universiteter og  

 sektorforskning er, at sektorforskningen har rådgivning og forskning som de  

 centrale opgaver, mens kerneopgaverne for universiteterne er uddannelse og  

 forskning.
Sektorforskningen og den private sektor I forhold til den private sektor kan den viden, som en  

 sektorforskningsinstitution frembringer, understøtte erhvervssektorer, hvor  

 særlige forhold taler herfor, f.eks. grundet en særlig erhvervsstruktur eller  

 behovet for kostbart udstyr.
Sektorforskningsinstitutionerne har desuden lige som en række  

 andre statslige institutioner mulighed for at udføre indtægtsdækket  

 virksomhed.  

 Det er ikke hensigten, at institutionerne skal konkurrere med private  

 virksomheder, men derimod at institutionerne fokuserer på deres kerneopgaver.  

 Eventuel indtægtsdækket virksomhed skal således foregå på lige vilkår med  

 private udbydere.
For alle statslige institutioner gælder det endvidere, at  

 Budgetvejledningen skal overholdes.
Det samme gælder Konkurrenceloven og  

 Finansministeriets udbuds- og indkøbscirkulære.
Særligt for sektorforskningsinstitutionerne er det i  

 lovforslaget præciseret, at opgaver med viden- og teknologioverførsel skal  

 ske  

 med udgangspunkt i  

  

 egen  

  

 forskning.  

 Tilsvarende skal rådgivningsopgaver ske inden for institutionens  

 kerneområder,  

 som de er fastlagt i vedtægterne.
Hermed lægges der op til, at  

 institutionerne  

 ikke ukritisk må ekspandere ind på nye områder.
Bilag 3 Videnskabsministerens talepapir fra samrådet den 12.  

 marts 2004 Talepapiret er optrykt efter ønske fra udvalget.
Taleudkast af 10. marts 2004 Talepapir til samråd i Videnskabsudvalget den 12. marts  

 2004  

    

  

 (L 19  bilag 16) Spørgsmål A:
I lyset af den tilsyneladende modsætning der er mellem  

 muligheden for administrativt at fusionere en sektorforskningsinstitution med  

 et universitet uden at høre de relevante udvalg i Folketinget, jf. § 31, stk.  

 1, i lov nr. 403 af 28. maj 2003 om universiteter (universitetsloven) og  

 reglen  

 om, at en ændring af formålet eller nedlæggelse af en  

 sektorforskningsinstitution skal forelægges til høring i de relevante udvalg  

 i  

 Folketinget, jf. forskningsministerens besvarelse af spørgsmål 14, jf.  

 (folketingsåret 1995-96) L 56  bilag 20, vil ministeren så oplyse, om  

 en  

 administrativ fusion mellem en sektorforskningsinstitution og et universitet  

 kan indebære, at den hidtidige sektorforskningsinstitution ikke længere er  

 omfattet af de regler, der gælder for sektorforskningen, herunder separat  

 budget, separat bestyrelse, ansættelsesbekendtgørelse m.v.? Svar:
 Sammenlægning mellem et universitet og en  

 sektorforskningsinstitution sker efter universitetslovens § 31, stk. 1. Det  

 indebærer, at den sammenlagte enhed fremover omfattes af universitetslovens  

 regler i øvrigt.
 Herefter videreføres sektorforskningsinstitutionens formål og  

 opgaver i regi af universitetet og efter universitetslovens rammer.  

 Sektorforskningsinstitutionen er blevet en del af universitetet.
De regler, som tidligere har reguleret institutionerne, må  

 derfor videreudvikles.
Reglerne for stillingsstruktur,  

 ansættelsesbekendtgørelse og løn- og ansættelsesforhold skal gøres så  

 rummelige, at de både kan rumme universitetsforskere og  

 sektorforskningsinstitutionsforskere.
Jeg skal dog tilføje, at sammenlægningshjemlen i  

 universitetslovens § 31, stk. 1, bemyndiger ministeren til at »godkende undtagelser fra lovens bestemmelser og fastsætte  

 særlige regler herfor efter indstilling fra de berørte institutioner«.
 Og i forlængelse heraf fremgår det i § 31, stk. 1:
 »For institutioner, der ikke hører under ministeren for  

 videnskab, teknologi og udvikling, sker godkendelsen efter forhandling med  

 vedkommende minister«.
 Det betyder, at inden en sammenlægning skal der være  

 forhandlinger med vedkommende minister.
Ved sammenlægninger mellem universiteter og  

 sektorforskningsinstitutioner kan der gives dispensation fra  

 universitetslovens  

 bestemmelser, således at f.eks. sektorforskningsopgaver, herunder myndigheds-  

 og rådgivningsopgaver, løses i et særligt center.
Og dette center kan ledes  

 af  

 en bestyrelse, som fx på KVL.
 Hvor godkendelse sker efter forhandling med en anden minister,  

 vil der i disse forhandlinger blive taget stilling til opgaveomfang,  

 bestyrelse  

 m.m.
Sådan har det været i forbindelse med sammenlægningen af  

 Miljøministeriets Forskningscenter for Skov og Landskab med Den Kgl.  

 Veterinær-  

 og Landbohøjskole og med sammenlægningen af Fødevareministeriets  

 Fødevareøkonomisk Institut og Den Kgl.
Veterinær- og Landbohøjskole.
 I henhold til bemærkningerne til universitetslovens § 31, stk.  

 1, skal universitetet »ved en sammenlægning mellem et universitet og en  

 sektorforskningsinstitution sikre, at sektorforskningsinstitutionens  

 myndighedsspecifikke opgaver (forsknings-, udviklings-, udrednings- og  

 rådgivningsopgaver) fortsat løses, og at det synliggøres, at disse opgaver  

 varetages«.
 Denne sikring og synliggørelse af sektorforskningsinstitutionens  

 myndighedsspecifikke opgaver kan gennemføres på forskellig måde:
For det  

  

 første  

  

 rummer  

 § 31, stk. 1, mulighed for, at jeg efter forhandling med den pågældende  

 minister  

 udsteder regler for løsning af opgaverne, altså en bekendtgørelse.
Det  

 betyder,  

 at bekendtgørelsen klart vil fastlægge, hvilke sektorforskningsopgaver som  

 institutionen skal løse.
For det  

  

 andet  

  

 kan  

 universitetet forpligtes på løsning af de pågældende opgaver i universitetets  

 vedtægt.
Af vedtægten vil også fremgå, hvilke eventuelle fravigelser der er  

 sket fra universitetets ordinære styrelse.
For eksempel kan det fremgå, at  

 opgaverne løses i et særligt center med egen bestyrelse, og det kan fremgå,  

 hvilke kompetencer bestyrelsen er tillagt, såsom indstillingskompetence vedr.  

 ansættelse.
For det  

  

 tredje  

  

 kan  

 løsning af opgaverne gøres til en bevillingsforudsætning ved overførelse af  

 bevillinger  

 fra vedkommende minister til universitet.
Vedkommende minister kan således  

 bestemme, at universitetet forpligter sig til at indgå en resultatkontrakt  

 med  

 pågældende minister om, hvorledes bevillingen skal anvendes.
 Spørgsmål B:
Vil ministeren oplyse, om en sektorforskningsinstitutions formål  

 senere kan ændres, uden at de relevante folketingsudvalg høres, jf.  

 forskningsministerens besvarelse af spørgsmål 14, jf. (folketingsåret  

 1995-96)  

 L 56  bilag 20? Svar:
Ved behandling af den gældende sektorforskningslov blev  

 daværende forskningsminister Frank Jensen stillet et tilsvarende spørgsmål.
I  

 hans svar blev der givet tilsagn til det daværende Forskningsudvalg om,  

 at:
»Den minister, der på grund af forskellige forhold måtte søge at  

 ændre formålet i vedtægten for en sektorforskningsinstitution, må sørge for,  

 at  

 der i den generelle høring også indgår en høring af det relevante  

 folketingsudvalg.« Jeg opfatter forskningsministerens svar som et udtryk for en  

 høringspligt efter den nuværende sektorforskningsinstitutionslov for den  

 minister, som ønsker at ændre formålet for en sektorforskningsinstitution.
 Det betyder også, at nedlæggelse af en institution er omfattet  

 af høringspligten, idet formålet ikke længere realiseres, hvis institutionen  

 nedlægges fuldstændigt.
Derimod har fusioner ikke været anset som værende omfattet af  

 høringspligten.
Det skyldes, at formålet ikke ændres ved en ændret  

 organisering.
 Folketinget blev således ikke orienteret i 1997 f.eks., da Statens  

 Husdyrbrugsforsøg og Statens Planteavlsforsøg blev sammenlagt til Danmarks  

 Jordbrugsforskning.
Tilsvarende blev det i lov nr. 348 af 2. juni 1999 om ændring af  

 universitetsloven ved indsættelse af § 12, stk. 3 bestemt, at ministeren  

 administrativt kunne godkende sammenlægning af sektorforskningsinstitutioner  

 og  

 universiteter.
Eventuelle bevillingsmæssige konsekvenser skulle naturligvis  

 forelægges de bevilligende myndigheder.
Det vil i praksis sige aktstykker  

 godkendt i Finansudvalget eller på finanslovsforslaget.
Jeg skal her henvise  

 til nr. 17 i forslag til ændring af universitetsloven fra 1999, og  

 bemærkningerne hertil, som spørgerens parti for øvrigt også stemte for.
 Det er denne hjemmel, der er videreført i den nye  

 universitetslovs § 31, stk. 1.
Den tidligere regering foretog en sondring mellem ændringer i  

 formål og ændringer i organisering.
Jeg er enig i denne sondring.
Det er ministerens ansvar, at bevillinger på hans eller hendes  

 ressortområde anvendes bedst muligt.
Derfor må ministeren også til enhver tid  

 kunne foretage de nødvendige organisatoriske tilpasninger, sådan at de mulige  

 synergieffekter opnås, og besparelsen ved stordriftsfordel kan indhøstes.
Jeg vil derfor gerne gentage det tilsagn om høring i forbindelse  

 med ændring af formål, som den tidligere regering også gav.
Jeg vil ligesom  

 den  

 tidligere regering også fastholde, at organiseringen af opgaverne må være den  

 enkelte ministers ansvar.
 Spørgsmål C:
Vil ministeren give en redegørelse for de fusioner, der er  

 gennemført for nylig, herunder Fødevareøkonomisk Institut, Skov og Landskab,  

 Analyseinstitut for Forskning m.v.? Svar:
Med virkning fra 1. januar 2004 er der gennemført 7  

 sammenlægninger/fusioneringer mellem universiteter og  

 sektorforskningsinstitutioner eller mellem sektorforskningsinstitutioner  

 internt.
Alle 7 er indarbejdet på finansloven for indeværende år.
På min egen ressort i Videnskabsministeriet er Analyseinstitut for Forskning blevet et center  

 på Aarhus Universitet, Center for Sprogteknologi er blevet et center på  

 Københavns Universitet og Institut for Grænseregionsforskning er blevet et  

 institut på Syddansk Universitet.
Som omtalt under mit svar på spørgsmål A. er Miljøministeriets  

 Forskningscenter for Skov og Landskab blevet sammenlagt med Den Kgl.  

 Veterinær-  

 og Landbohøjskole (KVL). Der er således oprettet et unikt center under navnet  

 Center for Skov, Landskab og Planlægning.
Centeret omfatter den tidligere  

 sektorforskningsinstitution, to institutter fra KVL, Skovskolen og Danidas  

 Skovfrøcenter.
Den femte og sidste sammenlægning blev også omtalt i mit svar på  

 foregående spørgsmål.
Det er sammenlægningen af Fødevareministeriets  

 Fødevareøkonomisk Institut og Den Kgl.
Veterinær- og Landbohøjskole.
 Endelig er der gennemført to interne fusioner af  

 sektorforskningsinstitutioner inden for Fødevareministerens ressort.
 Det drejer sig dels om den mindre institution »Statens  

 Skadedyrslaboratorium«, som pr. 1. januar i år er blevet til en afdeling ved  

 Danmarks JordbrugsForskning.
Institut for Fødevaresikkerhed og Ernæring har hidtil  

    

  

 ligget som en integreret del af Fødevaredirektoratet.  

 Det er nu organisatorisk set flyttet ud af Fødevaredirektoratet og lagt  

 sammen  

 med Danmarks Veterinærinstitut.
De to fusionerede enheder hedder nu Danmarks  

 Fødevare- og Veterinærforskning.
 Herudover har regeringen lagt op til en ottende sammenlægning.  

 Denne sammenlægning er jo som bekendt annonceret med Miljøministeriets L 14.
Miljøministerens L 14 »Forslag til lov om ændring af lov om  

 Kort- og Matrikelstyrelsen« giver det formelle grundlag for at udskille  

 sektorforskningsaktiviteterne fra Kort- og Matrikelstyrelsen.
L14 behandles  

 parallelt med L 19.
I Miljøministeriets regi arbejdes der derfor videre med planerne  

 om et Dansk Rumcenter.
Disse overvejelser indebærer, at forskerne ved Kort-  

 og  

 Matrikelstyrelsen kan indgå i et Dansk Rumcenter.
