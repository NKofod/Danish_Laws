 I medfør af § 3, stk. 4, i lov nr. 233 af 23. maj 1984 om  

 omkostningsdækning af udgifter til sagkyndig bistand i skattesager bestemmes  

 følgende:
 § 1.  Anmodning om udbetaling af omkostningsdækning  

 skal indgives på et særligt skema, der udfærdiges af statsskattedirektoratet.
 § 2.  Anmodning om udbetaling af omkostningsdækning  

 skal indgives til amtsskatteinspektoraterne, for Københavns og Frederiksberg  

 kommuners vedkommende dog de pågældende kommuners skattedirektorater.
 Stk. 2.  Findes betingelserne for udbetaling af  

 omkostningsdækning ikke at være opfyldt, underrettes ansøgeren med skriftlig  

 begrundelse herom, tillige med oplysning om klageadgang.
 Stk. 3.  Klager over amtsskatteinspektoraternes eller  

 skattedirektoraternes afgørelser om omkostningsdækning kan indbringes for  

 statsskattedirektoratet.
 § 3.  Afgørelser om omkostningsdækning, som  

 statsskattedirektoratet har truffet kan indbringes for landsret som 1.  

 instans, jfr. § 3, stk. 5, i lov nr. 233 af 23. maj 1984.
 § 5.  Bekendtgørelsen træder i kraft den 1. september  

 1984.
