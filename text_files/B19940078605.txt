 I henhold til § 2 i lov nr. 1137 af 22. december 1993 om  

 sundhedspersonalets videreuddannelse m.v. fastsættes:
Uddannelsens formål og struktur § 1.  Formålet med kandidatuddannelsen i sygepleje er  

 at bibringe de studerende en akademisk kompetence, der kvalificerer til  

 klinisk, uddannelsesmæssig, ledelses- og forskningsmæssig praksis inden for  

 sygeplejen.
 Stk. 2.  Uddannelsen danner grundlag for postgraduate  

 studier.
 § 2.  Uddannelsen er en overbygningsuddannelse på  

 sygeplejerskeuddannelsen.
Stk. 2.  Uddannelsen er tilrettelagt som et teoretisk  

 studium.
Den normerede studietid er 21/2 år (5 semestre).
 § 3.  Uddannelsen finder sted ved Danmarks  

 Sygeplejerskehøjskole ved Aarhus Universitet.
Adgangsbetingelser § 4.  Ved kandidatuddannelsen i sygepleje kan optages  

 ansøgere, som har bestået en af følgende eksaminer m.v.:
 Stk. 2.  Forudsætning for optagelse er endvidere dansk  

 autorisation som sygeplejerske, samt 1 års praksis som sygeplejerske svarende  

 til 1 års fuldtidsansættelse.
Stk. 3.  Sygeplejersker, der har bestået eksamen på en  

 videreuddannelse, som defineret i § 1, stk. 2, i lov nr. 1137 af 22. december  

 1993 om sundhedspersonalets videreuddannelse m.v., kan optages på  

 kandidatuddannelsens 2. semester under forudsætning af, at indholdet i  

 videreuddannelsen svarer til indhold og niveau i kandidatuddannelsens 1.  

 semester, og at adgangsbetingelserne, jf. § 4, stk. 1, er opfyldte.
Danmarks  

 Sygeplejerskehøjskole fastsætter de nærmere regler herom.
 Stk. 4.  Danmarks Sygeplejerskehøjskole kan, forudsat at  

 ansøgeren har dansk autorisation som sygeplejerske, på andet grundlag end de  

 eksaminer m.v., der er nævnt i § 4, stk. 1, ved særlig tilladelse give adgang  

 for ansøgere, som skønnes at have de nødvendige forudsætninger for at  

 gennemføre uddannelsen.
Uddannelsens indhold § 5.  Uddannelsen består af følgende studieområder:
 § 6.  Uddannelsen omfatter en større selvstændig  

 afhandling, et speciale.
Bedømmelse § 7.  De kvalifikationer, der er erhvervet ved  

 uddannelsen, dokumenteres ved prøver, der skal tilgodese uddannelsens formål.
§ 8.  Prøverne er interne eller eksterne.
Interne  

 prøver bedømmes af eksaminator(erne), eller eksaminator(erne) og een eller  

 flere censorer blandt de videnskabelige medarbejdere ved institutionen.  

 Eksterne prøver bedømmes af eksaminator(er) og en eller flere censorer, der  

 er beskikket af Sundhedsministeriet.
Bedømmelsen ved interne og eksterne  

 prøver udtrykkes ved bedømmelsen bestået/ikke bestået, eller ved en karakter  

 i 13-skalaen, jf.
Undervisningsministeriets bestemmelser herom.
 Stk. 2.  Mere end halvdelen af prøverne ved uddannelsen  

 skal bedømmes efter 13-skalaen.
§ 9.  Ved bedømmelsen af den afsluttende  

 specialeafhandling anvendes ekstern censur.
Afhandlingen bedømmes efter  

 13-skalaen.
 § 10.  En studerende kan højst indstille sig til samme  

 prøve 3 gange.
Stk. 2.  En prøve er bestået, når der er opnået  

 bedømmelsen bestået eller karakteren 6 eller derover.
Hver prøve bestås for  

 sig.
 Stk. 3.  Beståede prøver kan ikke tages om.
 Stk. 4.  Danmarks Sygeplejerskehøjskole kan tillade  

 indstilling en 4. gang, hvis det findes begrundet i særlige forhold.
 Stk. 5.  Tredje og fjerde gang en studerende indstiller  

 sig til en intern prøve, kan de studerende forlange, at der medvirker en  

 ministerielt beskikket censor.
 § 11.  Regler om behandling af eksamensklager og anker  

 er fastsat i bekendtgørelse om behandling af eksamensklager ved Danmarks  

 Sygeplejerskehøjskole ved Aarhus Universitet.
 § 12.  Regler vedrørende censorer er fastsat i  

 bekendtgørelse om censorinstitutionen ved Danmarks Sygeplejerskehøjskole ved  

 Aarhus Universitet.
Andre bestemmelser § 13.  Den, der har gennemført kandidatuddannelsen i  

 sygepleje har ret til at betegne sig candidata/candidatus curationis  

 (cand.cur).
Stk. 2.  Danmarks Sygeplejerskehøjskole udsteder bevis  

 herfor med angivelse af den betegnelse, uddannelsen giver ret til.
Beviset  

 skal indeholde en beskrivelse af den konkrete uddannelse, dens sammensætning  

 og karakter for beståede prøver.
 Stk. 3.  Studerende, der forlader uddannelsen uden at  

 have bestået den afsluttende eksamen, har ret til at få attestation for  

 beståede prøver eller attestation for deltagelse i undervisningen.
§ 14.  Danmarks Sygeplejerskehøjskole udarbejder de  

 nærmere regler om uddannelsen i en studieordning inden for bekendtgørelsens  

 rammer.
Studieordningen skal godkendes af Sundhedsministeriet.
 Stk. 2.  Studieordningen skal indeholde:
 Stk. 3.  Studieordningen og ændringer heraf træder i  

 kraft ved et semesters begyndelse.
 § 15.  Danmarks Sygeplejerskehøjskole kan i det  

 enkelte tilfælde eller ved almindelige bestemmelser godkende, at  

 gennemførte/beståede uddannelseselementer fra en anden dansk eller udenlandsk  

 videregående uddannelsesinstitution træder i stedet for uddannelseselementer,  

 der er omfattet af denne bekendtgørelse.
§ 16.  Sundhedsministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 § 17.  Sundhedsministeriet kan tillade Danmarks  

 Sygeplejerskehøjskole at dispensere fra bekendtgørelsen inden for nærmere  

 angivne rammer.
 § 18.  Sundhedsministeriet kan dispensere fra  

 bekendtgørelsens bestemmelser, når det findes begrundet i usædvanlige  

 forhold.
 § 19.  Klager over Danmarks Sygeplejerskehøjskoles  

 afgørelser i henhold til denne bekendtgørelse indgives til Danmarks  

 Sygeplejerskehøjskole.
 Stk. 2.  Hvis en klage ikke tages til følge, og klageren  

 fastholder klagen, videresender Danmarks Sygeplejerskehøjskole klagen -  

 bilagt en udtalelse - til Sundhedsministeriet.
 Stk. 3.  Ministeriets afgørelse i sagen er endelig.
 Stk. 4.  Fristen for indgivelse af klager er 4 uger fra  

 den dag afgørelsen er meddelt den pågældende.
Ikrafttræden § 20.  Bekendtgørelsen har virkning fra 1. september  

 1994. Bekendtgørelsen træder i kraft den 15. september 1994.
