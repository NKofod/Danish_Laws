Miljøstyrelsen stadfæstede amtets afgørelse om tilladelse til  

 udnyttelse af klapningstilladelse inden ankefristens udløb under hensyn til  

 særlige forhold Nr. 14006 Miljøstyrelsens afgørelse af 16. juni 1989.
 I tilladelser til klapning af henholdsvis 15.000 m3 og 70.000 m3 fra  

 indsejlingen og yderbassinet til Hanstholm havn blev der af 1. instans  

 myndigheden, Viborg amtskommune, givet tilladelse til at påbegynde arbejdet  

 inden udløbet af klagefristen, der er 4 uger, jf. lov nr. 130 af 9. april  

 1980 om beskyttelse af havmiljøet.
 Miljøstyrelsen stadfæstede afgørelsen.
 Der forelå en særlig situation, idet efterårsstormen sidst i november 1988  

 havde forårsaget en betydelig tilsanding.
 På grund af det blæsende og stormende vejr var det først muligt at  

 konstatere tilsandingens størrelse ved pejlinger i februar 1989 og under  

 uddybningsarbejdet.
 Den akutte dybdeforringelse forårsaget af udefra kommende begivenheder  

 gjorde sejlads risikabel, og det ansås derfor i den konkrete sag for  

 nødvendigt at give tilladelse til at udnytte tilladelsen straks for at undgå  

 lukning af havnen, (Mst. j.nr. 244-0075), Mst. skrivelse af 16. juni 1989.
