(Til politiet og sognefogederne) Ved lov nr. 194 af 12. juni 1962 indførtes nogle ændringer i lov nr. 164  

 af 18. maj 1937 om hunde.
Justitsministeriet, der har bekendtgjort loven i  

 den således ændrede stand, se bekendtgørelse nr. 232 af 23. juni 1962,  

 fastsætter herved følgende vedrørende lovens administration,  

 regnskabsførelsen m.v.:
A.
Anmeldelse, registrering, afgifter og regnskabsførelse.
I.
Anmeldelse.
 (Lovens § 1, stk. 1).
§ 1.  Enhver hund skal anmeldes til hunderegistret.  

 Anmeldelsespligten påhviler besidderen, d.v.s. den, der holder hunden, uanset  

 om han er ejer.
Anmeldelse skal ske, inden hunden er 4 måneder gammel eller,  

 hvis den forinden er overgået til en anden besidder, senest en uge herefter.
 Stk. 2.  Følgende ændringer skal meddeles registret  

 inden 1 uge:
II.
Hundetegn.
§ 2.  Ved anmeldelsen udleveres der besidderen et  

 hundetegn.
Tegnet skal fornyes hvert år i januar måned.
Besidderen skal drage  

 omsorg for, at tegnet bæres af hunden anbragt på et halsbånd ( lovens § 1,  

 stk. 2). Bortkommer tegnet, udleveres der et afløsningstegn.
Afløsningstegn  

 udleveres uden gebyr.
Stk. 2.  Hundetegnene rekvireres af politiet hos  

 fængselsvæsenets arbejdsdrift.
De skal indeholde angivelse af: Politikredsens  

 nummer, årstallet, afgiftens beløb (eventuelt »afgiftsfri« eller  

 »afløsning«) samt tegnets nummer.
For hver politikreds fremstilles  

 hundetegnene med fortløbende numre for tegn af hver afgiftsklasse (10, 20, 40  

 og 80 kr.), for tegn for afgiftsfrihed og for afløsningstegn.
Politimesteren  

 tilsender efter forudgående forhandling sognefogederne et passende antal af  

 de forskellige i betragtning kommende tegn, herunder afgiftsfrihedstegn og  

 afløsningstegn.
Fordelingen af tegnene bør være tilendebragt i god tid før  

 hvert års begyndelse.
Skulle tegnene slippe op i årets løb, bestilles og  

 fordeles nye tegn under iagttagelse af foranstående regler.
Bestillinger bør  

 i øvrigt altid være af en sådan størrelse, at der findes en rimelig reserve  

 til fordeling.
Stk. 3.  Ved fremsendelsen af hundetegnene til  

 sognefogederne skal der medfølge en fortegnelse i 2 eksemplarer over, hvilke  

 numre af de forskellige tegn forsendelsen indeholder.
Det ene eksemplar af  

 fortegnelsen forbliver hos sognefogeden, medens det andet eksemplar  

 tilbagesendes politimesteren med sognefogedens kvittering og opbevares ved  

 embedet.
Politimesteren sender endvidere vedkommende kommunalbestyrelse en  

 genpart af fortegnelsen.
 Stk. 4.  På politikontoret føres en særlig  

 beholdningsbog for hundetegn, der indrettes således, at den til enhver tid  

 udviser, hvilke hundetegn der er udleveret til politistationer,  

 kontorafdelinger eller sognefogeder, og til hvem udlevering har fundet sted,  

 samt hvilke hundetegn der beror på politikontoret.
III.
Hunderegistret.
§ 3.  I København, Frederiksberg, købstæderne,  

 flækkerne og Marstal føres hunderegistret af politiet.
I sognekommunerne  

 føres det af sognefogeden, medmindre justitsministeriet efter andragende fra  

 kommunalbestyrelsen har bestemt, at det skal føres af politiet (lovens § 1,  

 stk. 3). De af justitsministeriet i så henseende trufne bestemmelser i  

 henhold til de hidtil gældende regler forbliver i kraft.
Stk. 2.  Registret føres på de af justitsministeriet  

 godkendte formularer, der indtil videre købes hos A/S Barfod og Co.,  

 Gyldenløvesgade 10, København.
Politimesteren anskaffer og autoriserer  

 registrene, herunder også de af sognefogederne førte registre.
IV.
Afgiftspligten.
 § 4.  Anmeldelsespligtige hunde er afgiftspligtige  

 (lovens § 2, stk. 1).
Stk. 2.  Ifølge lovens § 3, stk. 1 påhviler  

 afgiftspligten dog ikke hunde, der Stk. 3.  Kommunalbestyrelsen kan bestemme, at afgiften  

 for hunde, der holdes ved ensomt beliggende steder, skal nedsættes eller  

 bortfalde, og kan i øvrigt i det enkelte tilfælde indrømme nedsættelse eller  

 eftergivelse af afgiften, hvor omstændighederne særlig taler derfor, såsom  

 for blinde, døve og enligt stillede gamle personer (lovens § 3, stk. 2).
V.
Afgiftens størrelse.
 § 5.  Den årlige afgift andrager følgende beløb:
Små hunde (højden fra fodsål til skulderbladets overside 42 cm eller  

 derunder): 20 kr., hvis der kun holdes en hund.
Hvis der holdes flere: 40 kr.  

 af hver, også af den første.
Hunden kan kræves fremstillet (lovens § 5, stk.  

 2).
Store hunde (over 42 cm): 40 kr., hvis der kun holdes en hund.
Hvis der  

 holdes flere: 80 kr. af hver, også af den første.
 Små og store hunde: Alle er afgiftspligtige, og der svares 40 kr. af hver  

 lille og 80 kr. af hver stor.
Små hunde: Holdes der kun en hund, er den afgiftsfri.
Holdes der 2 eller  

 flere: 20 kr. af hver, også af den første.
Store hunde: Holdes der kun en hund, er den afgiftsfri.
Holdes der 2 eller  

 flere: 40 kr. af hver, også af den første.
 Små og store hunde: Alle er afgiftspligtige, og der svares 20 kr. af hver  

 lille og 40 kr. af hver stor.
Det bymæssigt bebyggede distrikt, i hvilket der agtes indført afgift efter  

 reglerne under a), bør altid angives på en sådan måde, at det ikke kan volde  

 tvivl, om en ejendom ligger i eller uden for distriktet.
Da de almindeligt  

 benyttede landsbynavne ikke yder sikker vejledning i så henseende, bør  

 distriktets område som regel ikke angives alene ved hjælp af landsbyens navn,  

 men ved topografiske og matrikulære linier.
Det vil således være  

 hensigtsmæssigt, om distriktets grænser indtegnes på et kort, som opbevares i  

 kommunalbestyrelsens arkiv.
Da det er en betingelse for indførelse af  

 reglerne nævnt under a), at vedkommende område er bymæssigt bebygget, vil det  

 i almindelighed ikke være muligt at bringe disse regler til anvendelse i en  

 sognekommunes hele område.
 § 6.  I tilfælde, hvor afgiftens størrelse er afhængig  

 af, om der holdes mere end en hund, gælder følgende regler:
 § 7.  Afgiftsbeløb, der forfalder i den sidste halvdel  

 af året, nedsættes til det halve af de i § 5 angivne beløb (lovens § 4, stk.  

 3).
VI.
Afgiftens forfaldstid.
 § 8.  For så vidt angår allerede anmeldte hunde,  

 forfalder afgiften hvert års 1. januar (lovens § 4, stk. 1). Afgiften skal  

 betales i løbet af januar måned samtidig med hundetegnets fornyelse (lovens §  

 1, stk. 2).
 Stk. 2.  Indtræder anmeldelsespligten i løbet af året,  

 forfalder afgiften ved anmeldelsesfristens udløb, jfr. ovenfor § 1 (lovens §  

 4, stk. 1).
 VII. Ændringer i afgiftsgrundlaget.
§ 9.  Indtræder der i løbet af året sådanne ændringer,  

 at der skulle have været svaret afgift eller højere afgift, dersom de ændrede  

 forhold havde foreligget allerede ved afgiftsberegningen, skal der foretages  

 en ny afgiftsberegning.
Den ny afgift udgør det beløb, som i så fald skulle  

 have været betalt eller betalt mere.
At hunden i løbet af året bliver højere  

 end 42 cm, medfører dog ikke afgiftsforhøjelse for det pågældende år (lovens  

 § 4, stk. 2).
 Stk. 2.  Blandt de ændringer, der kan medføre pligt til  

 at svare ny afgift, fremhæves:
 Stk. 3.  Flytter besidderen af en hund i løbet af året  

 til en anden kommune, eller overgår hunden til en anden besidder, skal der  

 ikke svares ny afgift, medmindre dette følger af de i i stk. 1 og 2 nævnte  

 regler (lovens § 4, stk. 2).
 Stk. 4.  Dør hunden i løbet af afgiftsperioden, og  

 anskaffes der i stedet en ny hund, skal der svares afgift af den ny, uanset  

 om der er erlagt afgift for den døde.
VIII.
Tilbagebetaling af erlagt afgift.
§ 10.  Der skal ikke ske tilbagebetaling af erlagte  

 afgifter i tilfælde af, at hunden i løbet af året dør eller flyttes til et  

 andet afgiftsdistrikt, uanset om der i dette distrikt gælder lavere  

 afgiftssatser.
Det samme gælder om andre ændringer, der i årets løb måtte  

 indtræde i afgiftsgrundlaget.
IX.
Afgiftens betaling.
§ 11.  Det påhviler besidderen uden påkrav at betale  

 afgiften til den myndighed, der fører hunderegistret (lovens § 5, stk. 1),  

 jfr. ovenfor § 3, i det følgende kaldet afgiftsmyndigheden.
Indbetales  

 afgiften ikke i rette tid, drager afgiftsmyndigheden omsorg for, at den  

 inddrives, om fornødent ved udpantning.
Er inddrivelse ikke mulig, kan hunden  

 ved politiets eller sognefogedens foranstaltning aflives på kommunens  

 bekostning (lovens § 8).
 § 12.  Afgiften tilfalder vedkommende kommune (lovens  

 § 2, stk. 1). Afgiftsmyndighedens afregning med kommunen foretages efter  

 nærmere aftale med denne, dog således at afregning sker mindst to gange om  

 året, heraf en gang i april for det første kvartal og en gang i januar for  

 det foregående års 3 sidste kvartaler.
X.
Udgifter ved afgiftsreglernes administration.
 § 13.  Samtlige udgifter i forbindelse med  

 afgiftsreglernes administration, herunder udgifterne til hundetegn, registre,  

 kartoteker, bekendtgørelser o. lign., skal udredes af vedkommende kommune  

 (lovens § 7).
 Stk. 2.  Udgifterne udredes forskudsvis af  

 politimesteren (i København af politidirektøren) og således, at de  

 registerførende sognefogeder vederlagsfrit forsynes med det fornødne  

 materiale (registre, tegn m.v.).
Stk. 3.  Udgifterne pålignes vedkommende kommuner efter  

 det forhold, i hvilket de skønnes at have haft indtægter i form af  

 hundeafgift.
Skønnet over kommunernes indtægter baseres på beholdningsbogens  

 udvisende, jfr. ovenfor § 2, stk. 4, således at en sognekommune anses at have  

 haft indtægter svarende til de til vedkommende sognefoged udleverede  

 afgiftstegn, uanset om ikke alle disse måtte være blevet benyttet.
XI.
Vederlag til sognefogeden.
§ 14.  Hvor hunderegistret føres af sognefogeden,  

 tilkommer der ham herfor og for tilsynet med lovens overholdelse et årligt  

 vederlag på 3 kr. for hver anmeldt hund (lovens §1, stk.3). Dette vederlag  

 tilkommer sognefogeden uden hensyn til, om hunden er afgiftspligtig eller ej,  

 og beløbets størrelse er uafhængigt af, hvornår i årets løb hunden er  

 anmeldt.
Sognefogeden beregner selv vederlagets samlede størrelse og  

 oppebærer det herefter ved at fradrage det i det afgiftsbeløb,der af ham skal  

 indbetales til kommunen.
Overstiger vederlaget det indkomne afgiftsbeløb,  

 begærer sognefogeden differencen udbetalt af vedkommende kommune.
XII.
Regnskabsførelsen.
§ 15.  I København foretages regnskabsførelsen med  

 hundetegn og -afgifter i overensstemmelse med den hidtil fulgte  

 fremgangsmåde.
Uden for København skal reglerne i §§ 16 og 17 iagttages.
§ 16.  Hunderegistret benyttes af sognefogederne som  

 kassebog.
På politistationer og kontorafdelinger benyttes registret som  

 bikassebog.
Det må ved protokolleringen af anmeldte og genanmeldte hunde  

 iagttages, at hundetegnene udleveres nøjagtigt efter den på tegnene angivne  

 nummerfølge.
Er der i et sognefogeddistrikt bymæssigt bebyggede områder, for  

 hvilke der er vedtaget forhøjet afgift, må der føres en særskilt protokol for  

 disse områder.
Over de i årets løb til erstatning for bortkomne hundetegn  

 udleverede afløsningstegn føres en særlig fortegnelse på de herfra godkendte  

 formularer, der er indsat i registret.
I registrets rubrik  

 »vedtegning« indføres det udleverede afløsningstegns nummer.
§ 17.  Ved endelig aftegning af afgift fra  

 sognefogederne til vedkommende kommune vedlægges de hundetegn, der ikke er  

 blevet benyttet, medens beholdningen af ubenyttede hundetegn, for så vidt  

 angår politikontorer eller politistationer, forbliver ved embedet til  

 forevisning for kasseinspektionen.
Sognefogedernes afregning med kommunen  

 foretages på de herfra godkendte blanketter.
B.
Almindelige regler om hundehold m.v.
I.
Salg af optagne hunde (lovens § 10, stk. 1).
§ 18.  Politiet kan under visse betingelser afhænde  

 optagne hunde eller lade dem aflive.
Afhændelse bør i almindelighed  

 foretrækkes, hvis der er mulighed for at finde en køber inden for en rimelig  

 frist.
 Stk. 2.  Afhændelsen skal foretages under iagttagelse af  

 følgende bestemmelser:
Stk. 3.  Med et eventuelt overskud forholdes der som  

 angivet i lovens § 10, stk. 1. Et eventuelt underskud dækkes af statskassen.  

 Det samme gælder udgifterne til hundens aflivning, hvis afhændelse ikke har  

 været mulig.
Kan den tidligere besidder findes, skal han dog afkræves  

 samtlige omkostninger, medmindre disse er dækket gennem afhændelsen.
II.
Glubske pladshunde.
 (lovens § 10, stk. 5).
 § 19.  Tilladelse til, at løsgående glubske hunde  

 anvendes til bevogtning af pladser, bør normalt kun meddeles under  

 iagttagelse af følgende bestemmelser:
III.
Lænkehunde.
 (Lovens § 12).
§ 20.  I lovens § 12, stk. 1, er det foreskrevet, at  

 hunde ikke må holdes bundet til stadighed.
Afgørelsen af, om en hund er  

 bundet til stadighed, skal træffes ud fra en helhedsbedømmelse, ikke på  

 grundlag af forholdene en enkelt eller enkelte dage.
Der skal således ikke  

 gribes ind, hvis en hund, der normalt går løs, en enkelt dag eller nogle dage  

 holdes bundet af en eller anden særlig grund, medens der på den anden side  

 bør gribes ind, hvis en hund hver dag går løs nogle timer, men i øvrigt  

 holdes bundet dag ud og dag ind.
IV.
Erhvervsmæssig hundehandel m.v.
 (Lovens § 14).
§ 21.  Ifølge lovens § 14 er det forbudt at drive  

 erhvervsmæssig handel med eller erhvervsmæssig opdræt af hunde uden politiets  

 tilladelse.
Man henleder herved opmærksomheden på de med denne bestemmelse  

 nært beslægtede regler i dyreværnsloven (lov nr. 256 af 27. maj 1950),  

 navnlig dyreværnslovens §§ 17 og 19. I medfør af dyreværnslovens § 16 er det  

 ved bekendtgørelse nr. 274 af 15. oktober 1953 bestemt, at erhvervsmæssig køb  

 eller salg af hunde, der er under 8 uger gamle, er forbudt.
Stk. 2.  Tilladelse til erhvervsmæssig handel med og  

 opdræt af hunde skal gives skriftligt med fornøden henvisning til de nævnte  

 bestemmelser.
Tilladelsen kan kun meddeles på følgende vilkår:
 Stk. 3.  Drives erhvervsmæssig hundehandel  

 undtagelsesvis ikke fra butik eller andet fast forretningssted, kræves der  

 kun tilladelse i henhold til hundelovens § 14. Tilladelsen meddeles i så fald  

 på de vilkår, der i det enkelte tilfælde skønnes fornødne.
C.
Ansvarsforsikring.
(Lovens § 15, stk. 2, og justitsministeriets bekendtgørelse nr. 385 af 17.  

 december 1962) § 22.  Alle hunde skal holdes ansvarsforsikret, uanset  

 om de er anmeldelses- og afgitspligtige.
Undtaget er dog hunde, der holdes af  

 statsmyndigheder, statsinstitutioner eller kommuner.
Ved enhver anmeldelse af  

 en hund, herunder også ved ændringsanmeldelser og ved fornyelser af  

 hundetegn, skal anmelderen godtgøre, at forsikringspligten er opfyldt,  

 herunder at forsikringen fortsat er i kraft.
Forsikringsselskabets navn og  

 policens nummer anføres i hunderegistret.
 Stk. 2.  Forsikringspligten indebærer ikke, at der skal  

 være tegnet en særskilt forsikring for hunden, for så vidt hunden er  

 medforsikret under moderdyrets ansvarsforsikring.
Stk. 3.  At forsikring er tegnet, vil kunne dokumenteres  

 ved en påtegning fra vedkommende selskab på besidderens almindelige  

 ansvarsforsikringspolice, hvorefter forsikringen også omfatter  

 forsikringstagerens ansvar for hunde, eller ved en særlig police, hvorefter  

 forsikringen dækker besidderens ansvar for hunden.
At forsikringen fremdeles  

 er i kraft, vil kunne godtgøres ved selvstændig erklæring fra  

 forsikringsselskabet eller ved særlige påtegning på policen eller ved  

 fornyelseskvitteringen.
 Stk. 4.  Kan det ved anmeldelsen af en hund ikke  

 godtgøres, at den er ansvarsforsikret, skal sognefogeden straks underrette  

 politiet om, at der ikke er tegnet ansvarsforsikring for hunden.
D.
Ikrafttrædelsesbestemmelser m.v.
§ 23.  Dette cirkulære træder i kraft den 1. september  

 1963. Samtidig ophæves cirkulære nr. 153 af 8. september 1937 angående hunde  

 og cirkulære nr.
III af 17. juli 1958 om salg af optagne hunde samt  

 cirkulæreskrivelse af 27. maj 1960 om erhvervsmæssig hundehandel.
 Justitsministeriet, den 2. august 1963.
 Hans Hækkerup.
 /Eefsen.
