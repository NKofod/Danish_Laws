Tilsidesat pligter stillingen som revisor  

 medfører  

 Ulovlig publikationsvirksomhed  

 Anden erhvervsvirksomhed KENDELSE:
 Ved kendelse afsagt den 29. maj 1996 af  

 Disciplinærnævnet for Statsautoriserede Revisorer (sag nr.  

 S-8/1993) blev 35 i revisionsselskabet ansatte nærmere navngivne  

 statsautoriserede revisorer frifundet for en af Bernt Ranfelt indgivet klage  

 over at have drevet virksomhed med udvikling og afsætning af  

 edb-programmer  under hensyn til de foreliggende oplysninger om, at ingen af  

 de 35 ansatte statsautoriserede revisorer har været beskæftiget  

 med den ulovlige publikationsvirksomhed og derfor ikke ved udøvelse af  

 deres revisionsvirksomhed har tilsidesat de pligter, som stillingen som  

 statsautoriseret revisor medfører.
De ligeledes i kendelsen navngivne 23 statsautoriserede  

 revisorer, der i perioden er eller har været indehavere af  

 revisorinteressentskabet, blev i kraft af deres stilling som indehavere anset  

 for ansvarlige for revisionsfirmaets drift og dermed for den ulovlige  

 publikationsvirksomhed.
De har derfor ved udøvelsen af deres  

 virksomhed tilsidesat de pligter, som stillingen som statsautoriseret revisor  

 medfører og således pådraget sig disciplinæransvar  

 efter § 18 a i lov om statsautoriserede revisorer.  

 Disciplinærnævnet fandt imidlertid, at de indklagede indehavere  

 måtte anses for at have handlet i undskyldelig uvidenhed om eller  

 undskyldelig misforståelse af retsregler, der forbyder handlingens  

 foretagelse.
Indehavernes disciplinærstraf bortfaldt derfor.  

 Revisionsfirmaet Price Waterhouse/Seier-Petersen blev frifundet for  

 disciplinæransvar under henvisning til, at det medindklagede  

 revisionsfirma indtil den 31. december 1995 var organiseret som  

 interessentskab og at samtlige indehavere og interessenter efter det  

 anførte måtte anses for at have pådraget sig  

 disciplinæransvar.
 Ved skrivelse af 20. august 1996 har klager i  

 medfør af lov om statsautoriserede revisorer § 18 b rettidigt indbragt  

 kendelsen for Revisornævnet med påstand om at  

 Disciplinærnævnets afgørelse ændres således,  

 at der pålægges samtlige indklagede disciplinærstraf.
 Indklagede er ved Revisornævnets skrivelse af 25.  

 november 1996 opfordret til at fremkomme med en udtalelse, jf. § 7, stk. 1, i  

 bekendtgørelse om Revisornævnet.
 Sagen er behandlet på et møde i  

 Revisornævnet den 17. april 1997 med deltagelse af formanden og 4  

 medlemmer, jf. lov om statsautoriserede revisorer § 19, stk. 3, 1. pkt.
 Klagers advokat har ved brev af 18. november 1996  

 anført bl.a.:
" Ad disciplinæransvar for de ansatte  

 statsautoriserede revisorer.
 Disciplinærnævnet har ved sin  

 afgørelse lagt til grund, at ingen af de 35 ansatte statsautoriserede  

 revisorer har været beskæftiget med den ulovlige  

 publikationsvirksomhed og har på baggrund heraf frifundet de ansatte  

 revisorer.
 Det er min opfattelse, at Disciplinærnævnet  

 herved har fejlfortolket § 10, stk. 2 i lov om statsautoriserede revisorer,  

 idet jeg bemærker, at forbudet i § 10, stk. 2 ikke retter sig mod en  

 revisors personlige aktivitet, men mod at en revisor er ansat i en  

 virksomhed, der driver anden erhvervsvirksomhed, end den i § 6a  

 nævnte.
Den af Disciplinærnævnet anlagte fortolkning  

 medfører, at statsautoriserede revisorer fremover kan tage  

 ansættelse i virksomheder, der driver anden virksomhed end den i § 6a  

 nævnte, blot revisoren ikke personligt involverer sig i den aktivitet,  

 der ikke er tilladt.
Udover at fortolkningen således er indlysende  

 forkert, vil fortolkningen medføre en retstilstand, der ikke vil kunne  

 håndhæves i praksis.
 Der skal iøvrigt bemærkes, at der efter min  

 klients opfattelse ikke er anledning til at lægge til grund, at de  

 ansatte statsautoriserede revisorer ikke har været beskæftiget  

 med den ulovlige virksomhed.
 Det er utvivlsomt, at samtlige ansatte statsautoriserede  

 revisorer var bekendt med, at SP udøvede virksomheden med udvikling og  

 afsætning af edb-programmer og herefter bør det være  

 ubetænkeligt, at træffe afgørelse om, at de ansatte  

 revisorer ligeledes har pådraget sig disciplinæransvar efter § 18  

 a i lov om statsautoriserede revisorer.
Ad disciplinæransvar for Revisionsfirmaet  

 Price Waterhouse/Seier-Petersen I/S Disciplinærnævnet har udtalt, at der ikke  

 findes grundlag for at pålægge interessentskabet som sådan  

 disciplinæransvar i medfør af § 18 a, stk. 4 i lov om  

 statsautoriserede revisorer, idet der lægges vægt på, at  

 samtlige indehavere og interessenter har pådraget sig  

 disciplinæransvar.
 Det er min opfattelse, at Disciplinærnævnet  

 anlægger en indskrænkende fortolkning af bestemmelsen, som der  

 ikke er hjemmel til....................
 Ad disciplinærstraffens bortfald.
Disciplinærnævnet har i medfør af  

 en analogi af den borgerlige straffelovs § 84, stk. 1, nr. 3 og stk. 2 ladet  

 disciplinærstraffen bortfalde, idet der lægges vægt  

 på at Erhvervs- og Selskabsstyrelsen ikke på det dengang  

 foreliggende grundlag (dvs.
SP's brev af 27. juni 1988) kunne udtale sig om,  

 hvorvidt den virksomhed SP drev var en lovlig eller ikke lovlig virksomhed, i  

 relation til lov om statsautoriserede revisorer.
 Det er min helt klare opfattelse, at der ikke er grundlag  

 for denne beslutning om bortfald af disciplinærstraffen.
For at straffelovens § 84, stk. 1, nr. 3 og stk. 2 skal  

 kunne anvendes, må det være et krav, at alle oplysningerne skal  

 være korrekte og sande i brevet af 27. juni 1988 fra SP til Erhvervs-  

 og Selskabsstyrelsen.
Hvis indklagede selv har afgivet forkerte og usande  

 oplysninger, overfor den myndighed, der har udvist passivitet, da bør  

 straffelovens § 84, stk.1, nr. 3 og stk. 2 slet ikke anvendes.
 .....nævnet har udover den manglende reaktion fra  

 Erhvervs- og Selskabsstyrelsens side tillagt det vægt, at SP i  

 skrivelsen af 27. juni 1988 subsidiært ansøgte om  

 dispensation.
 Med hensyn til dispensation må det konstateres:
 1.	SP modtog aldrig en dispensation.
 2.	SP kunne ikke have nogen forventning om, at der  

 ville blive meddelt dispensation, idet SP havde modtaget kopi af  

 Revisorkommissionens skrivelse af 8. januar 1988 til Industriministeriet,  

 hvoraf fremgår, at der ikke kan gives dispensation.
 På baggrund af ovennævnte og på baggrund  

 af det snævre anvendelsesområde for straffelovens ? 84, stk. 1, nr. 3 og stk. 2 bør det  

 være oplagt, at der ikke er grundlag for at lade  

 disciplinærstraffen bortfalde.
Afslutningsvis skal jeg således på vegne af  

 min klient fastholde opfordringen til, at der fastsættes  

 disciplinærstraf for de statsautoriserede revisorer, der er indehavere,  

 for de ansatte statsautoriserede revisorer og for revisionsfirmaet som  

 sådant." Indklagedes advokat har i et indlæg af 19. december  

 1996 bl.a. anført:
" Lovovertrædelsen Indledningsvis bemærkes, at den under sagen for  

 Disciplinærnævnet nedlagte påstand om afvisning fastholdes  

 for Revisornævnet.
Afvisningspåstanden begrundes med, at de  

 klagepunkter, klageren har fremført for Disciplinærnævnet  

 ikke på noget punkt afviger fra den problemstilling, der i sin tid blev  

 behandlet af Erhvervs- og Selskabsstyrelsen, og som dengang ikke gav  

 Erhvervs- og Selskabsstyrelsen anledning til at fremkomme med indsigelser  

 eller bemærkninger.
 For så vidt angår sagens materielle indhold  

 bemærkes følgende.
 De indklagede er enige i, at Disciplinærnævnet  

 har udtalt, at den af Revisionsfirmaet Price Waterhouse/Seier-Petersen  

 (herefter PW/SP) drevne virksomhed på visse nærmere specificerede  

 punkter ikke har været i overensstemmelse med den gældende  

 lovgivning om grænserne for statsautoriserede revisorers  

 virksomhed.
 De indklagede er imidlertid ikke enige med  

 Disciplinærnævnet på dette punkt.
 Under henvisning til de under sagen for  

 Disciplinærnævnet anførte anbringender gøres det  

 fortsat gældende, at den af PW/SP drevne virksomhed på alle  

 punkter har ligget indenfor de til enhver tid gældende grænser  

 for statsautoriserede revisorers virksomhed.
 Baggrunden herfor er særligt følgende  

 forhold.
PW/SP's virksomhed med udvikling af edb-programmer er  

 etableret med henblik på at udvikle og vedligeholde de bedst mulige  

 edb-værktøjer for virksomhedens medarbejdere.
Dette har i hele  

 det relevante tidsrum også været afdelingens hovedformål.  

 Som det fremgår af mit indlæg af 08.02.96 har denne del af  

 PW/SP's virksomhed ikke været drevet med noget overskud af betydning,  

 idet indtægterne fra det eksterne salg efter PW/SP's oplysninger stort  

 set svarer til de omkostninger, der har været forbundet med udviklingen  

 af de pågældende programmer.
 Det eksterne salg har således alene haft karakter af  

 et naturligt accessorium til den interne udvikling m.v. og en måde,  

 hvorpå PW/SP har kunnet søge udviklingsomkostningerne  

 inddækket.
 Selve udviklingen indebar således ikke nogen  

 overtrædelse af de for statsautoriserede revisorer gældende  

 grænser for virksomhedsudøvelse.
Salget af edb-programmerne er endvidere sket på en  

 måde, der ikke har været i strid med grænserne for  

 statsautoriserede revisorers virksomhed.
Det skal i den forbindelse  

 særligt fremhæves, at PW/SP som redegjort for under sagen for  

 Disciplinærnævnet i alt væsentligt har afsat programmerne  

 til en enkelt forhandler, der herefter har bragt programmerne i  

 omsætning overfor en større, anonym køberskare.
 Dermed har selve afsætningsmåden også  

 været udøvet indenfor de lovlige rammer for statsautoriserede  

 revisorers virksomhed.
Disciplinæransvaret for de ansatte  

 statsautoriserede revisorer De ansatte statsautoriserede revisorer har ikke direkte  

 været beskæftiget med den virksomhed, klageren mener strider mod  

 reglerne for statsautoriserede revisorers virksomhed.
Allerede af denne grund  

 forekommer det åbenbart, at disse ikke kan pålægges nogen  

 disciplinær straf, da der ikke foreligger nogen disciplinær  

 forseelse.
Disciplinæransvar for Revisionsvirksomheden  

 Price Waterhouse/Seier-Petersen I/S Der henvises til Disciplinærnævnets  

 bemærkninger.
Disciplinærstraffens bortfald Advokat Jan Snogdals bemærkninger under dette punkt  

 er i det hele en gentagelse af, hvad klager selv såvel skriftligt som  

 mundtligt i en meget høj detaljeringsgrad har fremført overfor  

 Disciplinærnævnet.
 Dette afsnit indeholder således intet  

 væsentligt nyt i forhold til det for Disciplinærnævnet  

 oplyste.
Det er endvidere ikke korrekt, at PW/SP's  

 dispensationsansøgning fra 1988 indeholdt usandfærdige  

 oplysninger.
De punkter, advokat Jan Snogdal opremser på side 3 i sit  

 indlæg, vedrører alene mindre væsentlige afvigelser, der  

 alene skyldes variation over tid i de behandlede spørgsmål.
At  

 medarbejdere hos PW/SP således på ikke-kommerciel basis i 1992  

 udviklede et mindre edb-program til brug ved folkeafstemninger, var  

 således vanskeligt at forudse fire år tidligere i 1988, da den  

 oprindelige dispensationsansøgning blev udarbejdet....
 Det forekommer krænkende for retsbevidstheden,  

 såfremt man skulle kunne blive straffet for en adfærd, der  

 udførligt er meddelt den myndighed, der påser reglernes  

 overholdelse og som er bemyndiget til i konkrete tilfælde at udstede  

 dispensation, når denne myndighed udviser en adfærd, der er egnet  

 til at give PW/SP det indtryk, at adfærden enten er lovlig, eller at  

 der er meddelt dispensation.
Dette princip er kendt i en lang række  

 sammenhænge indenfor de regulerede erhverv.
Det er også dette  

 princip om hensynet til den borger, der ansøger om dispensation i  

 henhold til fastsatte regler, der ligger bag udformningen af straffelovens §  

 84.
" For og med klageren mødte advokat Jan Snogdal,  

 Århus.
For og med de indklagede mødte advokat Jakob B.  

 Sørensen, Århus, samt statsautoriseret revisor Jørgen  

 Dissing og statsautoriseret revisor Niels S.
Møller.
 Klagers advokat nedlagde påstand om  

 disciplinærstraf for alle de indklagede.
De indklagedes advokat fastholdt sin primære  

 begæring om afvisning af sagen.
Subsidiært krævede han  

 frifindelse af såvel indehavere som ansatte samt af revisionsfirmaet  

 som sådant, og mest subsidiært påstod han  

 stadfæstelse af Disciplinærnævnets kendelse.
 Advokaterne har procederet i det væsentlige som for  

 Disciplinærnævnet og har herunder henvist til de skriftlige  

 indlæg til Revisornævnet.
 De mødte parter har haft lejlighed til at udtale  

 sig.
 Revisornævnets bemærkninger:
 Af de herom i den indbragte kendelse anførte grunde  

 tiltræder Revisornævnet, at de indklagedes påstand om  

 afvisning af sagen ikke er taget til følge.
 Det tiltrædes endvidere, at de påklagede  

 overtrædelser af revisorlovgivningen alene er behandlet for perioden  

 fra den 26. november 1988 til den 31. december 1995, da de omhandlede  

 aktiviteter efter det oplyste er udskilt fra de indklagedes virksomhed og  

 overdraget til et selvstændigt aktieselskab med andre ejere.
 Også Revisornævnet finder, at det indklagede  

 revisionsfirmas virksomhed med udvikling og afsætning af EDB-programmer  

 må anses for at have været i strid med de i  

 Disciplinærnævnets kendelse nævnte bestemmelser i lov om  

 statsautoriserede revisorer, og at der af de anførte grunde ikke har  

 været tilsigtet lempelser af reglerne ved de gennemførte  

 ændringer i 1994.
 Revisornævnet finder samtlige indklagede skyldige i  

 tilsidesættelse af de pligter, stillingen som statsautoriseret revisor  

 medfører, for de 23 indehaveres vedkommende med samme begrundelse som  

 Disciplinærnævnet og for de 35 ansattes vedkommende med den  

 begrundelse, at de ved ansættelsesforholdet har handlet i strid med lov  

 om statsautoriserede revisorer § 10, stk. 2. Det bemærkes herved, at  

 Revisornævnet finder det ubetænkeligt at antage, at også de  

 ansatte indklagede havde kendskab til den påklagede virksomhed.
 Efter dennes karakter og omfang samt den beskrevne  

 baggrund for aktiviteternes påbegyndelse og udvikling finder  

 Revisornævnet det naturligt tillige at lade Revisionsfirmaet Price  

 Waterhouse/Seier-Petersen som sådant bære et medansvar, jf. lov  

 om statsautoriserede revisorer § 19 a, stk. 1 og § 18 a, stk. 4. Som  

 også anført af Disciplinærnævnet begrænses  

 revisionsfirmaets ansvar dog til perioden efter lovændringens  

 ikrafttræden den 1. juli 1993.
Efter den af Erhvervs- og Selskabsstyrelsen i anledning af  

 de indklagedes henvendelse i 1988 udviste adfærd er Revisornævnet  

 enig med Disciplinærnævnet i, at der er grundlag for anvendelse  

 af reglerne i straffelovens § 84, stk. 1, nr. 3, og stk. 2.  

 Revisornævnet finder dog som Disciplinærnævnets mindretal,  

 at der ikke for de 23 indklagede indehaveres vedkommende foreligger  

 sådanne formildende omstændigheder, at den forskyldte sanktion  

 kan bortfalde.
Det samme findes at gøre sig gældende for det  

 indklagede revisionsfirma, og Revisornævnet tildeler derfor disse  

 indklagede en advarsel.
 Hvad angår de 35 indklagede, der har været  

 ansat i revisionsfirmaet, finder Revisornævnet, at der ud over den  

 sanktionsnedsættende grund i straffelovens § 84, stk. 1, nr. 3,  

 foreligger formildende omstændigheder, hvorfor den af disse indklagede  

 forskyldte disciplinærsanktion bortfalder, jf. straffelovens ? 84, stk. 2.
 I medfør at bekendtgørelsen om  

 Revisornævnet § 11, stk. 3, er det bestemt, at kendelsen skal  

 offentliggøres.
 Thi bestemmes:
Disciplinærnævnets kendelse ændres  

 således, at der tildeles de indklagede statsautoriserede revisorer  

 Kjeld Bøgild, Jørgen Cramon, Carsten Ehlers, Carsten Gerner,  

 Dennis Holmark, Lars Holtug, Morten Iversen, Otto Johnsen, Poul-Erik Skou  

 Larsen, Erling Lohse, Fin Tomy Nielsen, Susanne Nørgaard,  

 Jørgen Torp, Niels Verdelin, Torben Wolsted, Allan V.
Andersen, Kaj  

 Atzen, Anne-Marie B.
Breum, Jørgen Dissing, Kai S.
Ehlers, Arne Linaa  

 Jørgensen, Henrik Myhre, Niels S.
Møller og Revisionsfirmaet  

 Price Waterhouse/Seier-Petersen en advarsel.
Den disciplinærsanktion, der er forskyldt af de  

 indklagede statsautoriserede revisorer Gert R.
L.
Andersen, Otto Brorson  

 Andersen, Jørgen Lund Antonsen, Jens Ditlevsen, Palle Dujardin, Jesper  

 Otto Edelbo, Lars Engelund, Ditlev Fløjstrup, René Jacobsen,  

 Henning H.
Larsen, Per Jens Løfgren, Birgitte R.
Mogensen, Inge  

 Nilsson, Jan Nygaard, Pia Overgaard, Anders H.
Petersen, Casper Rasmussen,  

 Jan T.
Rasmussen, Mikael H.
Sørensen, Erik Todbjerg, Jens Amstrup,  

 Keld Basse, Harald Birkwald, Søren L.
Christensen, Henrik Bo Hansen,  

 Ivan Kjeldsen, Jesper Lund, Kim Lauge Madsen, Kirsten Munk-Stengaard, Birgit  

 Møller, Jørgen Nicolajsen, Ole Breum Nielsen, Erik W.  

 Rasmussen, John Szygenda og Marianne Z.
Svenningensen bortfalder.
