Sygeplejerske gav døende patient mere smertestillende medicin end  

 ordineret af lægen.
Det blev ikke noteret i sygeplejejournalen.
 Patientklagenævnet beklagede overfor sygeplejersken jfr.
Sygeplejelovens § 5 stk 2, at hun havde ændret den af lægen ordinerede  

 behandling.
Desuden fandt nævnet det beklageligt at medicingivningen ikke var  

 noteret i sygeplejejournalen.
5.4.11. Retten til at ordinere medicin Klage over ledende sygeplejerske, der gav smertestillende medicin, som  

 ikke var lægeordineret En 90-årig plejehjemsbeboer havde i længere tid lidt af depression og  

 almentilstanden var tiltagende dårlig.
Patienten klagede over smerter,  

 virkede forpint og blev pågældende dag tilset af læge, der også dagen før  

 havde tilset patienten.
Der blev givet 1 ml. pethidin.
Lægen vurderede ved  

 dette sygebesøg, at patienten var døende, og plejehjemspersonalet var af  

 samme opfattelse.
Lægen ordinerede herefter pethidin 1 ml hver 4. time efter  

 behov.
Da patienten fortsat havde smerter og var anspændt, var sygeplejersken  

 af den opfattelse, at lægens smertestillende behandling var utilstrækkelig,  

 hvorfor hun gav yderligere 1 ml pethidin samt 5 mg stesolid ca. 1/2-1 time  

 efter lægens besøg.
Sygeplejersken havde under sine overvejelser før denne  

 behandling vurderet patientens vægt i forhold til den givne dosis pethidin.  

 Begrundelsen for ikke at kontakte læge igen, før der blev givet yderligere  

 smertestillende medicin, var at det på det tidspunkt ville være en vagtlæge,  

 der skulle tilkaldes, og der ville opstå yderligere ventetid.
Den givne  

 medicin blev ikke noteret i sygeplejejournal/sygeplejecardex.
Patienten døde  

 ca. 3 timer senere.
 Efter Sundhedsstyrelsens opfattelse burde ovennævnte forhold i henhold til  

 lov om sygeplejersker § 5, stk. 2, beklages overfor den ledende  

 sygeplejerske, idet forpligtelsen til at udvise omhu og samvittighedsfuldhed  

 burde indskærpes hende.
Patientklagenævnet fandt, på grundlag af de indhentede oplysninger, at  

 sygeplejersken havde gjort sig skyldig i overtrædelse af lov om  

 sygeplejersker § 5, stk. 2, ifølge hvilken det er sygeplejersken forbudt at  

 ændre den af lægen ordinerede behandling.
Endvidere fandt Patientklagenævnet  

 det beklageligt, at pågældende medicingivning ikke var noteret i  

 sygeplejejournalen/sygeplejecardex.
Herudover fandt Patientklagenævnet ikke  

 grundlag for påtale, specielt var det ikke nævnets opfattelse, at  

 sygeplejersken havde udvist manglende omhu og samvittighedsfuldhed, jfr. lov  

 om sygeplejersker § 5, stk. 1. Begrundelsen herfor var, at nævnet fandt det  

 væsentligt, at der gives døende mennesker den fornødne smertelindring.
