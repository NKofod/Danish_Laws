Nr BTL 178 Betænkning over Forslag til lov om kliniske diætister   

 Nr L 178 1995-96, 1. samling Afgivet af Sundhedsudvalget Afgivet: 19960313 Udvalget har behandlet lovforslaget i nogle møder og har herunder stillet spørgsmål til sundhedsministeren, som denne har besvaret skriftligt.
 Endvidere har udvalget modtaget skriftlige henvendelser fra Christel  

 Christensen, Hellerup, og Foreningen af Kliniske Diætister.
 Der er af sundhedsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Fremskridtspartiets og  

 Centrum-Demokraternes medlemmer af udvalget) lovforslaget til  

vedtagelse med de af sundhedsministeren stillede ændringsforslag.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling.  

 Mindretallet vil stemme hverken for eller imod de stillede ændringsforslag.
Mindretallet finder ikke, at der er behov for en autorisationsordning for  

 kliniske diætister og deler de betænkeligheder, der er kommet til udtryk i  

 høringssvarene.
Mindretallet finder, at autorisationsordninger skal  

 forbeholdes faggrupper af en vis størrelse og faggrupper, hvis  

 virksomhedsudøvelse må anses for at være af en vis farlighed.
Ingen af delene  

 finder mindretallet er opfyldt, når det drejer sig om kliniske diætister.
 ÆndringsforslagAf sundhedsministeren, tiltrådt af et flertal  

 (S, SF, RV, FP og CD):
 Til § 13 1) § 13, stk. 1, affattes således:
»Overtrædelse af § 9, stk. 2, § 10, § 11 og § 12, stk. 2, straffes  

 med bøde.« Nye paragraffer 2) Efter § 16 indsættes som nye paragraffer:
 »§ 01. En person, der på tidspunktet for lovens ikrafttræden  

 udøver virksomhed som nævnt i § 8, stk. 1, har ret til at få autorisation som  

 klinisk diætist, jf. dog § 2, stk. 4, såfremt den pågældende kan dokumentere  

 følgende:
1) Gennemført uddannelse som enten økonoma eller ernærings- og  

 husholdningsøkonom før 1981 og 2) sammenlagt beskæftigelse som klinisk diætist svarende til 10 års  

 fuldtidsbeskæftigelse inden for de sidste 15 år forud for lovens  

 ikrafttræden.
 § 02. Sundhedsministeren nedsætter et midlertidigt  

 bedømmelsesnævn, der træffer afgørelse om meddelelse af autorisation efter §  

 01, nr. 1 og 2, herunder, om ansættelsen som klinisk diætist, jf. § 01, nr.  

 2, har fundet sted på en for autorisationsopnåelse relevant afdeling m.v.  

 Nævnet kan i sin afgørelse gøre en autorisation betinget af, at ansøgeren  

 gennemgår en supplerende uddannelse.
 Stk. 2. Nævnet består af 3 medlemmer. 1 medlem (formanden)  

 beskikkes af Sundhedsstyrelsen, 1 medlem beskikkes af Specialkursus i  

 Husholdning ved Aarhus Universitet, og 1 medlem beskikkes af Foreningen af  

 Kliniske Diætister.
Stk. 3. Nævnets afgørelser træffes med flertal.
Ved stemmelighed  

 er formandens stemme afgørende.
Nævnets afgørelser kan ikke indbringes for  

 anden administrativ myndighed.
Stk. 4. Ansøgning om autorisation efter § 01 skal indsendes til  

 Sundhedsstyrelsen senest 1 år fra lovens ikrafttræden.
Sundhedsstyrelsen kan  

 dispensere fra denne tidsfrist, når særlige forhold taler herfor.« Bemærkninger Til nr. 1 I lovforslaget om kliniske diætister er straffebestemmelsen i §  

 13, stk. 1, blevet for omfattende, idet lovforslagets § 7 om de kliniske  

 diætisters pligt til at udvise omhu og samvittighedsfuldhed nævnes.
Endvidere  

 nævnes som omfattet af straffebestemmelsen lovforslagets § 9, stk. 1, der  

 bemyndiger Sundhedsstyrelsen til at fastsætte regler om kliniske diætisters  

 journalpligt.
 Bestemmelsen i § 7 om pligten til at udvise omhu og samvittighedsfuldhed  

 er ikke straffebelagt i andre autorisationslove, men er derimod grundlag for  

 Patientklagenævnets eventuelle tilrettevisninger.
 Bestemmelsen i § 9, stk. 1, der bemyndiger Sundhedsstyrelsen til at  

 fastsætte regler om autoriseret sundhedspersonales journalpligt, er omfattet  

 af lovforslagets § 13, stk. 2, om bødestraf og skal således ikke nævnes i  

 lovforslagets § 13, stk. 1.
 Med ændringsforslaget bliver forslag til lov om kliniske diætister  

 enslydende med andre autorisationslove.
Til nr. 2 Foreningen af Kliniske Diætister har i en skrivelse af 5.  

 februar 1996 til Folketingets Sundhedsudvalg gjort opmærksom på en lille  

 gruppe (15-20 personer) blandt foreningens medlemmer, der ikke har  

 uddannelsen som klinisk diætist, da gruppen er uddannet før 1981, hvor  

 uddannelsen til klinisk diætist blev etableret.
De pågældende er uddannede  

 som enten økonoma eller ernærings- og husholdningsøkonomer og har fungeret  

 som kliniske diætister ved hospitaler eller lægeklinikker siden 1981.
Med ændringsforslaget får denne gruppe mulighed for at opnå autorisation,  

 når en række betingelser kan dokumenteres at være opfyldt.
Det grundlæggende  

 krav er, at den pågældende er uddannet som enten økonoma eller ernærings- og  

 husholdningsøkonom.
Herudover skal personen kunne dokumentere at være  

 uddannet før 1981, idet der ellers ikke findes grund til at dispensere fra  

 kravet om bestået uddannelse som klinisk diætist.
Endelig skal ansøgeren  

 kunne dokumentere sammenlagt mindst 10 års fuldtidsbeskæftigelse som klinisk  

 diætist på en relevant afdeling m.v. inden for de sidste 15 år forud for  

 lovens ikrafttræden.
Hermed anses det for forsvarligt også at medtage denne gruppe under de  

 personer, der direkte i forbindelse med lovens ikrafttræden kan tildeles  

 autorisation som klinisk diætist, idet navnlig den krævede længere ansættelse  

 som klinisk diætist kan begrunde dette.
Da ansættelse som klinisk diætist  

 forudsættes at være sket på en afdeling eller lignende, hvor der er opnået  

 kendskab til diætetik og sygdomslære, er der stillet som et særligt krav, jf.  

 § 02, stk. 1, at ansættelsen skal være sket på en afdeling m.v., der er  

 relevant for disse kundskaber.
Tove Lindbo Larsen (S) nfmd.
Lone Møller (S) Hanne Andersen (S) Holger  

 Graversen (S) Jytte Wittrock (S) Jørn Jespersen (SF) Vibeke Peschardt (RV)  

 Kjeld Rahbæk Møller (SF) Addi Andersen (CD) Jørgen Winther (V) Mariann  

 Fischer Boel (V) Ester Larsen (V) fmd.
Kim Mouritsen (V) Henriette  

 Kjær (KF) Agnete Laustsen (KF) Stefan G.
Rasmussen (KF) Jan Køpke Christensen  

 (FP) Enhedslisten og Dansk Folkeparti havde ikke medlemmer i udvalget.
