Fremsat den 8. oktober 1998 af  

 skatteministeren (Ole Stavad) Forslag til Lov om ophævelse af lov om afgift ved  

 overdragelse af aktier m.v. (aktieafgiftsloven) Lov om afgift ved overdragelse af aktier m.v.  

 (aktieafgiftsloven), jf. lovbekendtgørelse nr. 644 af 27. august 1998,  

 ophæves med virkning for overdragelser, der finder sted fra og med den  

 1. januar 1999.
Bemærkninger til forslaget Aktieafgiften blev indført ved aktieafgiftsloven i  

 1987 som afløser for den daværende børsstempelafgift.
Aktieafgiften har fra 1. januar 1995 udgjort 0,5 pct. af  

 den samlede kursværdi af de overdragne værdipapirer.
Indtil da  

 udgjorde den 1 pct. af kursværdien.
 Afgiftspligten omfatter både overdragelser af danske  

 og udenlandske aktier, anparter i anpartsselskaber,  

 investeringsforeningsbeviser, omsættelige andelsbeviser m.v. samt  

 overdragelser af konvertible obligationer, aktieretter, tegningsretter og  

 interimsbeviser vedrørende de nævnte værdipapirer.
Afgiften betales ikke, når overdrageren er en  

 fondshandler, ved den første overdragelse fra udstederen til  

 første erhverver, når aktier m.v. ombyttes hos udstederen med  

 nye af tilsvarende art og værdi, og når en her i landet  

 hjemmehørende part køber aktier m.v. af en i udlandet  

 hjemmehørende part.
Der er desuden afgiftsfritagelse ved overdragelser  

 af aktier m.v. ved sammenslutning og omdannelse af selskaber, og regeringen  

 har inden for det sidste år fået vedtaget en lov om fritagelse  

 for aktieafgift i forbindelse med spaltning, tilførsel af aktiver og  

 ombytning af aktier for at lette strukturrationaliseringer (lov nr. 975 af  

 17. december 1997).
Det har fra forskellig side været fremført,  

 at aktieafgiften generelt kan virke hæmmende på omsætningen  

 af værdipapirer.
Dermed reduceres likviditeten i markedet til skade for  

 en effektiv kursdannelse på værdipapirer, samtidig med at danske  

 virksomheders omkostninger ved finansiering via det danske aktiemarked  

 forøges.
Dette taler for en afskaffelse af afgiften.
En  

 væsentlig del af den reelle byrde af afgiften bæres af de  

 realrenteafgiftspligtige.
En afskaffelse af afgiften vil derfor også  

 være til fordel for pensionsopsparerne.
Hertil kommer, at man i de omkringliggende lande i  

 løbet af de senere år fuldstændigt har afviklet  

 aktieomsætningsafgifter.
Bortset fra, at Finland har en  

 omsætningsafgift for handler uden om den finske børs, er der  

 således ingen af de andre nordiske lande, der har en sådan form  

 for afgift.
Københavns Fondsbørs er udsat for en stadigt  

 stigende international konkurrence.
Københavns Fondsbørs har  

 påbegyndt et samarbejde med børsen i Stockholm om en nordisk  

 børs på aktieområdet.
Den nordiske børs vil kunne  

 blive det naturlige finansielle centrum for bl.a.  

 Østersø-landene og Baltikum.
Det er derfor vigtigt ikke at  

 hæmme likviditeten i det danske aktiemarked, og aktieafgiften er  

 én af de faktorer, som kan have indflydelse på omsætningen  

 på børsen.
Endvidere bliver det stadig lettere - teknologisk og  

 infrastrukturelt - at omsætte aktier i udlandet.
Da udlandet i de  

 senere år i høj grad har afskaffet lignende afgifter, vil dette  

 incitament være større end tidligere.
 På den baggrund foreslår regeringen nu, at  

 afgiften, der udelukkende tjener et fiskalt formål, helt ophæves  

 pr. 1. januar 1999.
Provenumæssige konsekvenser Den foreslåede ophævelse af aktieafgiften fra  

 1. januar 1999 skønnes at medføre et årligt provenutab i  

 størrelsesordenen 700 mill. kr. fra og med 1999. Da aktieafgiften  

 afregnes månedligt bagud, vil provenutabet i finansåret 1999  

 vedrøre 11 måneder, eller ca. 650 mill. kr.
Økonomiske og administrative konsekvenser for  

 erhvervslivet Økonomiske konsekvenser Der henvises til de almindelige bemærkninger.
Administrative konsekvenser Lovforslaget skønnes at medføre en mindre  

 reduktion af det administrative arbejde for virksomhederne.
Miljømæssige konsekvenser Lovforslaget skønnes ikke at have  

 miljømæssige konsekvenser.
Administrative konsekvenser Forslaget medfører éngangsudgifter for  

 Told*Skat på 150.000 kr. i 1999. Forslaget vil endvidere medføre  

 en mindre administrativ lettelse i Told*Skat.
Forholdet til EU-retten Der vurderes ikke at være EU-retlige aspekter  

 forbundet med lovforslaget.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og kommuner Ingen Indkomstårsvirkning:
Provenutab i størrelsesordenen 700 mill. kr. årligt for  

 staten fra og med 1999 Finansårsvirkning:
