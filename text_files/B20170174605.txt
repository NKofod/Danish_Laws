Bekendtgørelse om ændring af bekendtgørelse om pristillæg til opgraderet biogas leveret til det sammenkoblede system og renset biogas leveret til et bygasnet § 1 I bekendtgørelse nr. 299 af 25. marts 2015 om pristillæg til opgraderet biogas leveret til det sammenkoblede system og renset biogas leveret til et bygasnet, som ændret ved bekendtgørelse nr. 1387 af 28. november 2016, foretages følgende ændringer:
 1. Indledningen affattes således:
»I medfør af § 35 d, stk. 5, 6, 8 og 10, § 35 e, stk. 3, § 35 f, stk. 3, og § 50, stk. 1, i lov om naturgasforsyning, jf. lovbekendtgørelse nr. 1157 af 6. september 2016, som ændret ved lov nr. 1667 af 26. december 2017, fastsættes efter bemyndigelse i henhold til § 4, stk. 1, i bekendtgørelse nr. 1512 af 15. december 2017 om Energistyrelsens opgaver og beføjelser:« 2. I § 2, stk. 1, § 3, stk. 1, 1. pkt., § 4, stk. 1 og 2, § 6, stk. 1, stk. 3, 2. pkt. og stk. 4, § 7 a, stk. 1, to steder i stk. 2, og stk. 3, § 8, stk. 1 og 2, § 9, stk. 1, 2 og stk. 6, 1. og 2. pkt., ændres »Energinet.dk« til: »Energistyrelsen«.
 3. I § 7 a, stk. 3 og 4, ændres »www.energinet.dk« til: »www.ens.dk«.
 4. I § 9, stk. 3 og stk. 4, 1. pkt., ændres »Energinet.dks« til: »Energistyrelsens«.
 5. § 10 affattes således:
»§ 10.  Energistyrelsens afgørelser efter denne bekendtgørelse kan ikke påklages til energi-, forsynings- og klimaministeren, jf. bekendtgørelse om Energistyrelsens opgaver og beføjelser.
Afgørelser nævnt i denne bekendtgørelse kan påklages til Energiklagenævnet, jf. § 51 i lov om naturgasforsyning.« 6. § 10, stk. 2, ophæves.
§ 2 Bekendtgørelsen træder i kraft den 1. januar 2018.
