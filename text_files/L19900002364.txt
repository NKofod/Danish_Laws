Ved noteveksling i New Delhi den 27. maj og den 2. juni 1989 er der  

 indgået en overenskomst mellem Danmark og Indien, ifølge hvilken den danske  

 regering inden for et beløb af 142 millioner kroner yder støtte til seks  

 værktøjscentre i Indien.
Det omhandlede projekt har til formål dels at  

 forsyne den indiske industri, især småindustrien, med produktionsværktøj,  

 dels at uddanne værktøjsmagere og endelig yde rådgivningsbistand til  

 småindustrien.
 Overenskomsten vil være i kraft indtil den 2. juni 1994.
