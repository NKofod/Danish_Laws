 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 103 af 20. marts 1970 om indkøbsforeninger for mindre  

 jordbrugere, som ændret ved lov nr. 537 af 13. december 1972, foretages  

 følgende ændringer:
 1. I § 1 indsættes i stk. 1 efter »40 mill.  

 kr.«: »og i hvert af finansårene 1976-77 til 1979-80 indtil 7 mill.  

 kr.«, og stk 2 affattes således: »Stk. 2. Såfremt der i et af  

 finansårene 1976-77, 1977-78 eller 1978-79 anvendes mindre end 7 mill. kr.  

 til udlån, jfr. stk. 1, kan det resterende beløb overføres til udlån i det  

 følgende finansår.«.
 2. I § 2, litra b, ændres »14. almindelige  

 vurdering« til: »15. almindelige vurdering« og »75.000  

 kr.« til: » 115.000 kr.«.
 3. I § 2, litra d, ændres »15.000 kr.« til:  

 »25.000 kr.«, »20.000 kr.« til: »30.000 kr.« og  

 »30.000 kr.« til: » 45.000 kr.«.
 4. I § 2, litra e, ophæves 2. pkt., og i stedet  

 indsættes:
»Reservefondsmidlerne kan til enhver tid anvendes til finansiering af  

 indkøb til medlemmerne efter reglerne i litra a, b, d og e, 1. pkt.
Andrager  

 reservefonden over 8 pct. af lånet fra statskassen, således som dette til  

 enhver tid er nedbragt, kan foreningen efter regnskabets godkendelse og efter  

 indhentet samtykke fra landbrugsministeren endvidere anvende den overskydende  

 del af reservefonden eller eventuelt driftsoverskud til andre formål, der  

 tjener foreningens interesser.«.
 5. I § 5 ændres i stk. 2 »De samvirkende danske  

 Husmandsforeninger til: »Danske Husmandsforeninger« og i stk. 3  

 »80.000 kr.« til: »150.000 kr.« og »5.000 kr.«  

 til: »10.000 kr.«.
 6. § 10 ophæves.
§ 2 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  De garantier, der hidtil er tegnet i medfør af  

 § 2, litra c, i lov nr. 103 af 20. marts 1970, består uanset de ændrede  

 regler for anvendelse af reservefondsmidler, jfr. § 1, nr. 4. Efter 31. marts  

 1976 må der ikke foretages indkøb til noget medlem, jfr. § 2, litra a, b, d  

 og e, 1. pkt., i den nævnte lov, før den pågældende har fornyet den tidligere  

 tegnede garanti.
 Stk. 3.  Ved bevilling af lån i medfør af § 4 i den i  

 stk. 2 nævnte lov efter 31. marts 1976 vil kun ny- eller omtegnet  

 garantikapital kunne tages i betragtning.
 Stk. 4.  De før 1. april 1970 tegnede  

 garantiforpligtelser er uanset disses indhold bortfaldet.
 Givet på Amalienborg, den 12. juni 1975.
 Under Vor Kongelige Hånd og Segl.
 MARGRETHE R.
