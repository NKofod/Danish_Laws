K havde med P aftalt, at der fra K's konto hos P kun kunne ske  

 udbetaling med accept fra K's mor.
Efter at P havde udbetalt 10.650 kr. til K  

 uden accept fra K's mor, pålagdes P at udbetale beløbet på ny.
 Kendelse af 16. november 1990 i sag nr. 339/1990 (Bog, spærring).
Klageren K havde en indlånskonto hos pengeinstituttet P.
På kontoens  

 journalkort noteredes i april 1988, at der kun kunne ske udbetaling, hvis der  

 foreslå acccept fra K's mor.
I juli måned 1988 hævede K på kontoen 10.650  

 kr., som anvendtes til en interrail tur.
K indbragte sagen for Ankenævnet med  

 påstand om, at P tilpligtedes at betale K det hævede beløb.
 Ankenævnet tog K's påstand til følge med følgende bemærkninger:
»Ved sagens afgørelse finder Ankenævnet at kunne lægge til grund, at  

 K sammen med sin mor i foråret henvendte sig hos P med henblik på at etablere  

 en ordning, hvorefter K ikke uden moderens accept kunne hæve på kontoen, samt  

 at P indvilgede i etablering af en sådan ordning.
P findes herefter ikke, som  

 også erkendt i P's skrivelse af 25. august 1988, at have været berettiget til  

 at foretage den omstridte udbetaling til K.
Det tiltrædes, at en opgørelse af  

 K's erstatningskrav kan ske efter principperne i myndighedslovens § 44 stk.  

 1, 2. pkt. og § 65 stk. 1, 2. pkt., og da det hævede beløb ikke kan anses for  

 at være kommet K til nytte, bør P godtgøre K et beløb svarende til det  

 hævede.« Særlig noter: (* 1)Offentliggjort i Fagskrift for Bankvæsen og Ankenævnets  

 årsberetning for 1990.
