 Man fremsender vedlagt den af kirkeministeriet efter bemyndigelse af  

 finansministeriet indgåede aftale med Statstjenestemændenes  

 Centralorganisation I om løn- og ansættelsesvilkår for stillinger som graver.  

 Aftalen udgør den med Landsbygraverforeningen for Danmark den 17. oktober  

 1979 indgåede aftale, således som denne er ændret ved tillægsaftaler af 3.  

 september 1980 og 4. december 1981.
 Aftalen har virkning fra 1. april 1981.
 Om aftalens enkelte bestemmelser skal man bemærke følgende:
 ad § 1.
Aftalen omfatter efter § 1 alle stillinger som graver - herunder  

 graverstillinger ved mindre bykirkegårde - der ikke af kirkeministeriet er  

 klassificeret som kirkegårdsleder.
Aftalen omfatter kun den person, der  

 varetager og i forhold til menighedsrådet er ansvarlig for kirkegårdens  

 vedligeholdelse m.m., men ikke medhjælp, jfr. om medhjælpsordninger kap. 4 i  

 cirkulære af 18. marts 1981 om beregning af beskæftigelsesgrad for gravere  

 m.v.
 Er arbejdet vedrørende kirkegården fordelt, således at ingen enkelt person  

 har ansvaret i forhold til menighedsrådet for kirkegårdens ren- og  

 vedligeholdelse, nedsættelser m.v., finder aftalen ikke anvendelse.  

 Tilsvarende gælder selvstændige ansættelsesforhold, der alene omfatter  

 kirkens renholdelse samt medvirken ved gudstjenester og kirkelige handlinger.  

 I disse tilfælde medfører aftalens ikrafttræden altså ingen ændring i hidtil  

 aftalte løn- og ansættelsesvilkår.
 Hvis disse af andre grunde måtte ønskes ændret, må indstilling herom  

 forelægges ministeriet i det enkelte tilfælde.
 Driften af en kirkegård kan ikke - helt eller delvis - varigt overdrages  

 til et privat firma el. lign. uden kirkeministeriets godkendelse.
 ad § 2.
Ved aftalens § 2 er det fastsat, at gravere efter aftalen ansættes med  

 tjenestemandslignende ansættelsesvilkår.
Det følger heraf, at de for  

 tjenestemænd m. fl. gældende forhandlingsregler finder anvendelse i  

 ansættelsesforhold som graver.
Om indholdet af disse forhandlingsregler  

 henvises til ministeriets vejledning af 30. maj 1980 om de for tjenestemænd  

 m. fl. ved folkekirkens kirker og kirkegårde gældende forhandlingsregler.
 Forhandlingsberettiget organisation er Landsbygraverforeningen for  

 Danmark, der er tilsluttet tjenestemændenes Centralorganisation I.
 Graverstillinger vil ikke kunne omdannes til tjenestemandsstillinger.
 (* 2) ad §§ 3-6.
 Om graverstillingers klassificering og om fastsættelse af  

 beskæftigelsesgrad for disse henvises til cirkulære af 18. marts 1981 om  

 beregning af beskæftigelsesgrad for gravere m.v.
 Har en graver flere ansættelsesforhold i folkekirken, sker graverens  

 klassificering under eet for samtlige ansættelsesforhold.
 Lønforløbet i de ved aftalen fastsatte lønrammer er:
Lønramme 5: Skalatrin 9,10,11,12,13,14, hvoraf skalatrin 9 er 1-årigt og  

 de øvrige skalatrin 2-årige.
Slutløn opnås således efter 9 års ansættelse.
Lønramme 9-10: Skalatrin 15,16,17,18,19 og 19 med et særligt tillæg med et  

 grundbeløb på 1.250 kr. årlig.
Alle skalatrinene er 2-årige.
Slutløn opnås  

 således 10 år efter ansættelsen.
Det er herved forudsat, at lønkvoten udgør 50% eller mere.
Er kvoten under  

 50% opregnes ansættelsestiden til heltidsbeskæftigelse, og oprykning finder  

 sted på grundlag af den således omregnede ansættelsestid.
F.eks. sker  

 oprykning af en graver, der lønnes med kvota 40%, fra et 2-årigt skalatrin  

 til det næste først efter 5 års forløb.
 Ved overgang fra en graverstilling til en anden viderefører graveren  

 optjent lønanciennitet.
 Grundbeløbene for de i § 4 og § 5 omhandlede tillæg er forhøjet således:
Tjenestefrihed til at deltage i de i § 3, stk. 3, omtalte kurser bevilges  

 graveren af menighedsrådet.
Tjenestefriheden bevilges uden løn.
For så vidt  

 graveren er berettiget til dagpenge under kurset, bevilges tjenestefriheden  

 dog med løn på vilkår, at menighedsrådet indtræder i graverens ret til  

 dagpenge (jfr. § 17, stk. 2, i bekendtgørelse om adgang til  

 uddannelsesforanstaltninger for specialarbejdere m.fl.), og graveren  

 forretter sædvanlig tjeneste i weekenderne i forbindelse med kursusopholdet.
 ad § 7.
 Sygdom.
Sygdomsbestemmelserne i kirkeministeriets cirkulære af 30. maj 1980 om  

 forhold i forbindelse med sygdomsforfald m.v. for de ved kirker og kirkegårde  

 ansatte tjenestemænd m.fl. finder anvendelse også for gravere.
Der skal  

 derfor af menighedsrådene føres sygedagsliste for gravere, og indberetning  

 skal afgives til ministeriet, når en graver inden for et tidsrum af 12 på  

 hinanden følgende måneder har været sygemeldt i ialt 120 dage.
 Gravere er berettiget til løn under sygdom uanset en eventuel lønkvotas  

 størrelse.
Barsel Under fravær fra tjenesten på grund af svangerskab og fødsel er en graver  

 berettiget til sædvanlig løn fra det tidspunkt, da der skønnes at være 8 uger  

 til fødslen og i indtil 14 uger i alt.
Er de 14 uger udløbet inden 3 måneder  

 fra fødselstidspunktet, ydes der, såfremt graveren ønsker det, tjenestefrihed  

 uden løn i indtil 3 måneder fra fødslen.
Denne periode medregnes i  

 lønancienniteten.
Om de nærmere regler om forholdene i forbindelse med en gravers graviditet  

 og fødsel samt adoption henvises iøvrigt til finansministeriets cikulære nr.  

 138 af 4. juli 1977, jfr. kirkeministeriets cirkulærskrivelse af 18. juli  

 1977. Opmærksomheden henledes endvidere på lov nr. 234 af 4. juni 1980 om  

 barselsorlov og lov af s.d. om ændringer i lov om dagpenge ved sygdom efter  

 fødsel.
Nærmere vejledning om disse regler er under udarbejdelse.
 Militærtjeneste.
 Gravere oppebærer ikke løn under første indkaldelse til aftjening af  

 værnepligt ved forsvaret og civilforsvaret, jfr. finansministeriets cirkulære  

 nr. 131 af 21. juni 1977 om løn til tjenestemænd m.fl. i staten, folkeskolen  

 og folkekirken under værnepligtstjeneste m.v., der er tilsvarende gældende  

 for gravere.
 Under senere pligtige indkaldelser oppebærer graveren fuld løn for den  

 måned, i hvilken indkaldelsen finder sted, og for den derpå følgende måned.  

 Undtaget herfra er dog gravere, der er ansat som befalingsmænd af reserven,  

 idet disse kun er berettigede til løn under indkaldelse i den ordinære ferie.
 ad § 8.
Gravere er berettiget til ferie med løn efter ferielovens almindelige  

 regler.
I forbindelse med ferien udbetales der graveren et kontant  

 ferietillæg på 1 1/2% af de til ham i det foregående optjeningsår af  

 kirkekassen udbetalte indkomstskattepligtige beløb, med fradrag af løn  

 udbetalt under ferie og kontant ferietillæg.
 Iøvrigt henvises til afsnit III i kirkeministeriets vejledning af 20. maj  

 1980 om kirke- og kirkegårdsfunktionærers ferierettigheder, idet man dog gør  

 opmærksom på, at ferieåret siden er omlagt, således at det fremtidig løber  

 fra den 2. maj til den 1. maj.
 (* 3) ad §§ 9-10.
 Den graveren tilkommende faste ugentlige fridag fastlægges af  

 menighedsrådet i overensstemmelse med graverens ønske, såfremt dette er  

 foreneligt med tjenestens tarv.
 Weekend-frihed optjenes og afvikles i løbet af et kalenderår.
Antallet af friweekends for en nyansat graver fastsættes til een til den  

 på ansættelsestidspunktet tilbageværende brøkdel af året svarende del af det  

 i aftalen fastsatte antal årlige friweekends for en graver med tilsvarende  

 kvota.
Det beregnede tal afrundes til et helt antal efter almindelige  

 afrundingsregler.
Tilsvarende forholdes i forbindelse med overgang i løbet af  

 kalenderåret fra anden ansættelsesform til den ved aftalen fastsatte  

 ansættelsesform, jfr. kirkeministeriets skrivelse af 30. oktober 1981 om det  

 antal friweekends, som tilkommer gravere, der er overgået til aftalens  

 lønform fra 1. april 1981.
En friweekend kan ikke overføres fra et kalenderår til et andet.
Dog kan  

 erstatningsfriweekend for en af menighedsrådet inddraget friweekend i  

 december måned gives i den efterfølgende januar måned.
Friweekends fastlægges - ligesom den ugentlige fridag - af menighedsrådet  

 såvidt muligt i overensstemmelse med graverens ønske.
Friweekends bør kun  

 undtagelsesvis placeres i forbindelse med ferieperioder.
 Hvor faste vikarforhold er regulativmæssigt fastsat, må opmærksomheden  

 være henledt på, at fridage for graveren ikke henlægges til dage, hvor også  

 den faste vikar har fri.
 ad § 11.
1. I forbindelse med beregning af gravernes beskæftige lsesgrad er der i adskillige tilfælde taget hensyn til faste  

 vikarforpligtelser vedrørende anden graverstilling.
Der kan ikke i sådanne  

 tilfælde ydes særskilt vederlag for vikarforpligtelsens udførelse.
Undtagelse  

 herfra kan dog gøres af kirkeministeriet i tilfælde, hvor vikariatet på grund  

 af langvarig sygdom, barsel, tjenestefrihed eller ledighed i stillingen  

 bliver uforholdsmæssigt langvarig.
 Ved de af ministeriet foretagne beregninger af årlige medhjælpstimer er de  

 graverstillingerne påhvilende faste vikarforpligtelser taget i betragtning,  

 hvorfor bevilling af yderligere medhjælp til gravere under varetagelse af  

 vikariat skulle være ufornøden undtagen i de foran nævnte tilfælde af  

 uforholdsmæssigt langvarige vikariater.
2. Er vikarforpligtelsen ikke knyttet fast til stillin gen, kan der, når de i § 11, stk. 3, angivne betingelser er opfyldt, ydes  

 vederlag efter reglerne for overarbejde.
Timesatserne herfor er angivet i  

 tabel 4 i ministeriets lønreguleringscirkulærer, jfr. senest  

 kirkeministeriets cirkulære af 30. september 1981 om regulering af  

 kirkefunktionærers lønninger m.v. pr. 1. oktober 1981.
Vederlag for vikariat beregnes af stiftsøvrigheden på grundlag af  

 timeopgørelse, der udarbejdes af den vikarierende graver over medgåede timer  

 til vikariatets udførelse.
Opgørelsen attesteres såvel af menighedsrådet ved  

 den kirke, graveren er ansat, som af de menighedsråd for hvilket vikariatet  

 er udført.
Det beregnede vederlag medtages af stiftsøvrigheden på den almindelige  

 lønoversigt og udbetales sammen med lønnen af den kirke, ved hvilken graveren  

 er ansat.
Om fornødent kan der ske refusion fra den kirke, ved hvilken  

 vikariatet er udført.
 I tilfælde, hvor der efter § 11, stk. 3, ikke ydes betaling for  

 varetagelse af vikariat, må medhjælp stilles til rådighed for graveren,  

 såfremt hans årstimenorm, jfr. § 6, stk. 2, ellers mærkbart overskrides.
 Om ydelse af befordringsgodtgørelse under vikariat henvises til det  

 nedenfor ad § 15 anførte.
 ad § 12.
 Boligbidrag fastsættes af kirkeministeriet.
 (* 4) ad § 13.
 ad § 14.
De for statens tjenestemænd gældende regler om tjenestefrihed, løn m.v.  

 under varetagelse af borgerligt ombud, hvortil henvises i § 14, indeholdes i  

 finansministeriets bekendtgørelse nr. 105 af 2. marts 1979, jfr.  

 finansministeriets cirkulære af 5.s.m.
Henvendelse rettes til  

 stiftsøvrigheden om fastsættelse af de eventuelle lønmæssige følger af en  

 gravers varetagelse af borgerligt ombud.
 ad § 15.
Nødvendig befordring mellem flere tjenestesteder anses som tjenstlig  

 kørsel, og udgifterne herved godtgørelse graveren efter de for statens  

 tjenestemænd gældende regler.
Dette gælder såvel, hvor graveren er ansat ved  

 flere kirker eller kirkegårde, som tilfælde hvor graveren vikarierer -  

 eventuelt i henhold til fast vikarforpligtelse - ved en anden kirke samtidig  

 med varetagelse af sin egen stilling.
 Det er ved fastsættelsen af gravernes beskæftigelsesgrad (lønkvota)  

 forudsat, at gravere har bemyndigelse til at benytte eget befordringsmiddel,  

 såfremt der mellem flere tjenestesteder er en ikke uvæsentlig afstand.
Graveren fører løbende en kørselsbog og udarbejder på grundlag af denne  

 for hver måned en opgørelse over den tjenstlige kørsel.
Opgørelsen skal  

 indeholde oplysning om:
 Befordringsmidlet (bil, knallert m.v.).
 Dato for kørslen.
Kørslens formål (f:eks: A kirkegård: alm. vedligeholdelse, B kirke:  

 vielse) Antal kørte km.
I opgørelsen medtages også anden tjenstlig kørsel end kørsel mellem flere  

 tjenestesteder, for så vidt graveren er bemyndiget til denne kørsel.
Som  

 eksempel kan nævnes afhentning af gran og planter.
 Godtgørelsen beregnes på grundlag af de for statens tjenestemænd til  

 enhver tid gældende regler, for tiden finansministeriets cirkulære af 25.  

 juni 1981 om aftale om godtgørelse for benyttelse af eget befordringsmiddel  

 på tjenesterejser.
 Har graveren fast flere tjenestesteder, aftales der med graveren en ramme,  

 indenfor hvilken kørslen bør søges holdt.
 Det understreges, at der ikke kan ydes graveren godtgørelse for befordring  

 mellem hjem og tjenestested.
 Der er ejheller hjemmel til at fastsætte en fast årlig  

 befordringsgodtgørelse for gravere.
 ad § 16.
 Om fremgangsmåden ved udarbejdelse af regulativ m.v. henvises til reglerne  

 i kirkeministeriets cirkulære af 15. september 1981 om udfærdigelse af  

 regulativ for de ved kirker og kirkegårde ansatte.
 ad §§ 18-22.
 Med hensyn til forhandlingsreglerne i forbindelse med påtænkt afskedigelse  

 af en graver kan - udover til aftalens regler - henvises til pkt. 4. D og E  

 samt pkt. 6 i kirkeministeriets vejledning af 30. maj 1980 om de for  

 tjenestemænd m.fl. ved folkekirkens kirker og kirkegårde gældende  

 forhandlingsregler.
 ad § 26.
 En graver, der er overgået til aflønning efter aftalens bestemmelser må  

 ikke modtage andet vederlag for sin tjeneste end de ved aftalen fastsatte.
 Det følger heraf først og fremmest, at graveren ikke kan modtage nogen  

 form for entrepriseindtægt, provision eller kommisssion vedrørende kirke og  

 kirkegård.
 Der kan heller ikke gives graveren særskilt betaling for udførelse af  

 særlige opgaver, f.eks. reguleringsarbejde, omsætning af dige o.lign., men  

 opgaver af denne art må indregnes i lønnen gennem en midlertidig  

 kvotaforhøjelse.
 Tilsvarende gælder faste eller midlertidige arbejdsforpligtelser på andre  

 kirkegårde jfr. om vikariater § 11 og bemærkningerne hertil.
 ad § 27.
 Som eksempel på beskæftigelse, der i almindelighed ikke kan anses for  

 forenelig med graverens stilling, kan nævnes varetagelse af  

 bedemandsvirksomhed og drift af blomsterforretning.
 ad § 30.
 Aftalen har virkning fra 1. april 1981.
 Fra samme dato ophæves kirkeministeriets cirkulærer af 20. juni 1973 og  

 26. april 1974 om graveres ansættelse og aflønning m.v. samt  

 cirkulærskrivelse af 30. november 1979 om graveres løn og ansættelsesvilkår.
 Såfremt en graver, der ved aftalens ikrafttræden var delvis vederlagt  

 gennem en entrepriseordning, og vedkommende menighedsråd er enige derom, kan  

 aftalens ikrafttræden for vedkommende graver udskydes indtil 1. april 1984.  

 Under særlige omstændigheder kan ikrafttrædelsestidspunktet af  

 kirkeministeriet udskydes yderligere i indtil 2 år.
I ansættelsesforhold, hvor aftalens ikrafttræden er udskudt i  

 overensstemmelse hermed, må de med graveren aftalte vederlag kun forhøjes med  

 aftalt dyrtids- og taktregulering.
Det er endvidere en selvfølge, at graveren  

 ikke i overgangsperioden kan påberåbe sig bestemmelser i aftalen.
 ad § 31.
 Man henviser herom til kap. 3 i cirkulære af 18. marts 1981 om beregning  

 af beskæftigelsesgrad for gravere m.v.
 Cirkulæret bedes bekendtgjort for provstiudvalgene og menighedsråd, under  

 hvilke der er ansat gravere.
Kirkeministeriet, den 14. december 1981 P.M.V.
 E.B.
/K.Bagger Aftale om løn- og ansættelsesvilkår for stillinger som  

 graver.
--------------------------------------------------------------------- I henhold til § 45, stk. 2, i lov om tjenestemænd i staten, folkeskolen og folkekirken er der af  

 kirkeministeriet med Aftalens område § 1. Nærværende aftale omfatter de ved folkekirkens mindre kirkegård e ansatte personer, der varetager og i forhold til menighedsrådene er  

 ansvarlige for kirkegårdenes vedligeholdelse, gravfæstelser m.m., og som ikke  

 omfattes af de for kirkegårdsledere og kirkegårdsassistenter fastsatte  

 klassificeringsregler.
Uden for bestemmelserne i aftalen falder fast eller  

 løs medhjælp for gravere eller kirkegårdsledere.
Ansættelsesform § 2. Gravere ansættes med tjenestemandslignende vilkår i overensstemmelse  

 med reglerne i nærværende aftale.
Løn § 3. Stillinger som graver henføres til lønramme 9-10, såfremt graveren  

 har faglig uddannelse som gartner , og ellers til lønramme 5.  

 Begyndelseslønnen for gravere, der klassificeres i lønramme 9-10, er  

 skalatrin 15 (2. løntrin). Efter 2 år på slutløn i lønramme 10 ydes der disse  

 gravere et særligt tillæg på 1.250 kr årlig, der takstreguleres.
 Stk. 2. Berettigede til at oppebære den for faglærte gartnere fastsatte  

 løn er de, der enten har modtaget en uddannelse i overensstemmelse med  

 bestemmelser fastsat i henhold til lærlingeloven, eller, for såvidt den  

 pågældende uddannelse er sket, forinden sådanne bestemmelser er fastsat, har  

 udstået en læretid på mindst 3 år.
 Stk. 3.  Gravere, som har været beskæftiget med  

 gartnerisk arbejde i folkekirken eller ved anden offentlig institution i 3 år  

 og har udvist faglig interesse herfor samt har gennemgået jordbrugets  

 arbejdsmarkedsuddannelser til og med anlægsgartnerteknik, trin 1, eller jord-  

 og plantekursus svarende til 360 timers teoretisk uddannelse, kan af  

 kirkeministeren oprykkes til lønramme 9-10 og placeres på det nærmest  

 overliggende løntrin i denne lønramme.
Stk. 4. Gravere, der henføres til lønramme 5, oprykkes til 2. løntri n efter 1 års forløb.
§ 4. Til gravere, der medvirker ved gudstjenester og kirkelige handlinger  

 i kirken (kirkerne), ydes et rådighedstillæg med et grundbeløb på 2.670 kr.  

 årligt.
Såfremt graveren tillige varetager ringertjenesten ved kirken  

 (kirkerne), og denne udføres manuelt, fastsættes rådighedstillægget til et  

 grundbeløb på 3.560 kr. årlig.
 Stk. 2. Kirkeministeren kan bestemme, at der i tilfælde, hvor graverens  

 tjeneste uden for sædvanlige tjenestetider er ganske særligt omfattende, skal  

 udbetales graveren et forhøjet rådighedstillæg med et grundbeløb på 5.340 kr.  

 årlig.
 Stk. 3. Rådighedstillæg efter stk. 1 og stk. 2 dyrtidsreguleres og  

 taktreguleres efter reglerne i henholdsvis §§ 14-15 og § 18 i den mellem  

 finansministeriet og tjenestemændenes centralorganisationer indgåede aftale  

 af 30. marts 1981 om justering af tjenestemandslønninger m.v. fra 1. april  

 1981.
§ 5. Kirkeministeren kan efter forhandling med Landsbygraverforeningen  

 for Danmark tillægge gravere, der fører kirkegårdsregnskabet eller væsentlige  

 dele deraf, et særligt tillæg (kvalifikationstillæg) med et grundbeløb på  

 indtil 2.000 kr. årlig.
Tillægget taktreguleres som rådighedstillæg, jfr. §  

 4, stk. 3.
 § 6. Lønnen efter foranstående med særlige tillæg udbetales månedlig  

 bagud.
Stk. 2. Lønnen nedsættes i forhold til graverens beskæftigelsesgrad, idet  

 fuldtidsbeskæftigelse fastsættes til 2.080 timer årlig.
Lønkvoten fastsættes  

 til et med fem deleligt procenttal.
 Stk. 3. Graverens årlige arbejdstid fordeles i den udstrækning, arbejdets  

 særlige karakter muliggør det, ligeligt over årets uger.
 § 7. De for tjenestemænd i folkekirken gældende regler om løn under  

 fravær på grund af sygdom, barsel eller militærtjeneste gælder tilsvarende  

 for gravere.
Ferie § 8. Ansatte i henhold til nærværende aftale er omfattet af ferielovens  

 bestemmelser om ferie med løn, dog ydes med virkning fra det ferieår, der  

 starter den 2. maj 1982, en særlig feriegodtgørelse på 1 1/2%, der træder i  

 stedet for det i ferielovens § 14, stk. 1. omhandlede ferietillæg på 1%.
Fridage § 9. Gravere er berettigede til en ugentlig fridag, der, såfremt graveren  

 medvirker ved gudstjenester og kirkelige handlinger, henlægges til en fast  

 søgnedag.
Udover den ugentlige fridag er gravere berettigede til  

 tjenestefrihed 6 weekends årlig, jfr. dog stk. 2. Weekend-frihed omfatter  

 hele lørdagen og søndagen.
 Stk. 2. Såfremt graveren er kvotalønnet, fastsættes antallet af  

 friweekends i forhold til kvotens størrelse således:
 Stk. 3. Fridagen skal have en længde af mindst 40 timer, men kan dog  

 betragtes som givet, uanset at fritiden kun har udgjort 36 timer.
 § 10. Der må højst være 12 arbejdsdage mellem 2 fridage.
 Stk. 2. Hvis en fastlagt fridag undtagelsesvis må inddrages, erstattes  

 den snarest med en anden fridag med tillæg af yderligere fritid svarende til  

 33 1/3 pct. - fra 1. april 1982 at regne dog 50 pct. - af den på den  

 inddragne fridag præsterede tjeneste.
Stk. 3.  Mistede fridage godtgøres dog mod betaling af  

 overtid, såfremt de ikke er erstattet med frihed inden udløbet af den samme  

 eller efterfølgende kalendermåned.
Når en mistet fridag godtgøres ved  

 overtidsbetaling, ses der bort fra det i stk. 2 anførte tillæg.
Konstitution.
Vikariat § 11. En graver har pligt til i stedet for eller i forbindelse med  

 tjeneste i sin egen stilling at gøre midlertidig tjeneste i en stilling, der  

 er sideordnet med eller højere end hans egen, under forudsætning af, at  

 stillingen aflønnes som en tjenestemandsstilling eller med  

 tjenestemandslignende vilkår.
En graver har tillige forpligtelse til  

 midlertidigt at gøre tjeneste i en anden graverstilling, uanset at denne er  

 lavere klassificeret end hans egen stilling.
 Stk. 2. Der kan ved fastsættelse af en gravers beskæftigelsesgrad  

 (lønkvota) tages hensyn til vikarforpligtelser, som fast er pålagt  

 stillingen.
 Stk. 3. Såfremt der ikke ved fastsættelse af lønkvoten er taget hensyn  

 til vikariatet (konstitutionen), vederlægges graveren herfor efter følgende  

 regler:
a.
Såfremt graveren er konstitueret i en højere stilli ng, som ikke er klassificeret som graverstilling, vederlægges graveren i  

 overensstemmelse med de herom fastsatte regler, jfr. senest  

 tjenestemandsaftale af 7. juli 1979.
b.
Såfremt graveren vikarierer i en anden graverstilling samtidig med, at  

 han varetager sin egen stilling, er han, såfremt han er fuldtidslønnet i sin  

 stilling, berettiget til særskilt vederlag for vikariatet, såfremt dette  

 vedvarer i 15 dage i sammenhæng eller derover.
Såfremt vikariatet skyldes  

 feriefravær, indtræder retten til betaling dog først, når graveren har udført  

 midlertidig tjeneste i 22 dage i sammenhæng eller derover.
Vederlaget  

 beregnes efter de for tjenestemænd gældende regler for overarbejde efter den  

 sats, der er gældende for tjenestemænd på det løntrin, hvorpå graveren er  

 indplaceret.
Er graveren derimod deltidsbeskæftiget i sin egen stilling, er han  

 berettiget til vederlag under vikariat, selvom dette ikke har en varighed som  

 foran nævnt.
Vederlaget beregnes med almindelig timeløn, såfremt den samlede  

 tjeneste i graverens egen stilling og den stilling, hvori han vikarierer,  

 holdes indenfor en normal arbejdstid, og med overarbejdspenge for  

 tjenestetimer udover den normale arbejdstid.
Bolig § 12. Såfremt graveren har pligt til at bebo en til stillingen knyttet  

 bolig, skal der i hans løn afkortes boligbidrag i overensstemmelse med de for  

 statens tjenesteboliger gældende regler.
 Stk. 2. Såfremt der stilles bolig til rådighed for graveren, uden at  

 graveren har forpligtelse til at bebo denne, afkortes han i lønningen efter  

 reglerne for statens lejeboliger.
Arbejdstøj § 13. Regntøj, støvler, arbejdshandsker og eventuelt høreværn stille s til rådighed for graveren under tjenesten.
Stk. 2.  Menighedsrådet kan bestemme, at en graver, der  

 medvirker ved gudstjenester og kirkelige handlinger, skal bære mørkt tøj  

 under tjenesten.
Graveren er ikke berettiget til godtgørelse herfor.
Kirken  

 stiller i fornødent omfang beskyttelsesklædning til rådighed for graveren til  

 brug i kirken.
Ombud § 14. Graveren er berettiget til tjenestefrihed, løn m.v. under  

 varetagelse af offentligt ombud efter de for statens tjenestemænd gældende  

 regler.
Befordringsgodtgørelse § 15. Såfremt graveren er ansat ved to eller flere kirkegårde, kan der  

 ydes ham godtgørelse for udgifter til befordring mellem kirkegårdene efter de  

 for statens tjenestemænd gældende regler.
Regulativ § 16. Nærmere bestemmelser om graverens arbejdsforpligtelser m.v.  

 fastsættes af menighedsrådet efter forhandling med graveren i et regulativ.  

 Regulativet skal efter at være underskrevet af menighedsrådet og graveren  

 forelægges provstiudvalget.
Ansættelsesforholdets ophør Stk. 2. Er der aftalt en prøvetid - der ikke kan udstrækkes over 3  

 måneder og kun aftales ved 1. ansættelse i folkekirken - er opsigelsesvarslet  

 i prøvetiden 14 dage fra begge sider.
 Stk. 3. Opsigelse må ske så betids, at fratræden med det for en  

 ansættelsesperiode givne varsel kan ske inden periodens udløb.
Stk. 4. Såfremt der er stillet bolig til rådighed for graveren, skal  

 opsigelsesvarslet være mindst 3 måneder.
Graveren har i alle tilfælde ret til  

 at bebo boligen 1 måned efter tidspunktet for fratrædelsen.
 § 19. Opsigelse med det ifølge foranstående bestemmelse gældende varsel  

 skal af menighedsrådet afgives til fratræden ved udløbet af den måned, hvori  

 graveren fylder 70 år.
 § 20. Opsigelse skal afgives skriftligt og - for såvidt opsigelsen  

 afgives af menighedsrådet - indeholde begrundelse for opsigelsen.
 Stk. 2. Forinden opsigelse afgives af menighedsrådet, skal der - med  

 undtagelse af det § 19 angivne tilfælde - gives graveren lejlighed til at  

 udtale sig inden for en af menighedsrådet fastsat frist på mindst 10 dage.  

 Graveren har ret til at lade sig repræsentere af sin faglige organisation.
§ 21. Skønner en gravers tjenestemandsorganisation, at en gravers  

 afskedigelse ikke kan anses for rimeligt begrundet i graverens eller  

 folkekirkens forhold, kan den indenfor en frist af 1 måned efter opsigelsen  

 kræve spørgsmålet forhandlet med menighedsrådet.
Opnås der ikke enighed ved  

 forhandling, kan spørgsmålet af organisationen med vedkommende  

 centralorganisations tilslutning kræves gjort til genstand for behandling i  

 et i denne anledning nedsat nævn, medmindre graveren ønsker sagen behandlet  

 ved de almindelige domstole.
 Stk. 2. Nævnet nedsætter på følgende måde:
a.
Senest 1 måned efter at forhandlingen er afsluttet resultatløst, giver tjenestemandsorganisationen meddelelse til vedkommende  

 stiftsøvrighed om, at organisationen med tilslutning af centralorganisationen  

 ønsker sagen behandlet for et nævn.
Samtidig udpeger organisationen en person  

 til at tage sæde i nævnet.
b.
Straks efter modtagelsen af denne meddelelse skal stiftsøvrighede n i de i stk. 5 omtalte tilfælde forelægge sagen for kirkeministeriet.
I  

 andre tilfælde skal stiftsøvrigheden opfordre menighedsrådet til at udpege et  

 medlem af nævnet.
Har menighedsrådet ikke senest 1 måned efter modtagelsen af  

 stiftsøvrighedens skrivelse efterkommet opfordringen, udpeges dette medlem af  

 stiftsøvrigheden.
c.
Samtidig med at menighedsrådet opfordres til at udp ege 1 medlem af nævnet, anmoder stiftsøvrigheden vedkommende landsrets  

 præsident om at ville udpege en formand for nævnet blandt landsrettens  

 dommere.
 Intet medlem af nævnet må have direkte tilknytning til menighedsrådet  

 eller de ansatte ved den kirke, ved hvilken graveren var ansat.
Stk. 3. Nævnet fastsætter selv sin forretningsorden.
For nævnet kan  

 foretages afhøring af parter og vidner.
Nævnet afsiger en motiveret kendelse,  

 og i de tilfælde , hvor nævnet måtte finde, at den foretagne opsigelse ikke  

 er rimeligt begrundet i graverens eller folkekirkens forhold, kan det,  

 såfremt graveren og menighedsrådet ikke begge ønsker ansættelsesforholdet  

 opretholdt, pålægge menighedsrådet at udrede en erstatning, hvis størrelse  

 fastsættes af nævnet og skal være afhængig af sagens omstændigheder og  

 graverens anciennitet i folkekirken.
Nævnets omkostninger i forbindelse med  

 sagen fastsættes af nævnet og fordeles mellem parterne eller pålægges den  

 tabende part.
Stk. 4. Bestemmelsen om afskedigelsessagens indbringelse for nævnet  

 finder kun anvendelse ved opsigelse af gravere, der på opsigelsestidspunktet  

 har været ansat ved kirken i en sammenhængende periode på mindst 1 år, eller  

 som på dette tidspunkt har været ansat i folkekirken i andre graverstillinger  

 eller i stillinger med tjenestemandslignende aflønningsform i 2 år uden  

 afbrydelse.
Bestemmelsen finder ikke anvendelse på gravere, med hvem der er  

 truffet aftale om, at arbejdet er af ren midlertidig karakter, og  

 arbejdsforholdet ikke vedvarer udover 2 år.
 Stk. 5. Samtykke skal gives af kirkeministeriet til nævnsbehandling i  

 tilfælde, hvor der i begrundelsen for opsigelsen er henvist til graverens  

 vandel eller beskæftigelse ude for tjenesten.
§ 22. Såfremt graverens beskæftigelsesgrad (lønkvota) udgør 35% elle r derunder, finder § 18,stk. 1c, og § 21 ikke anvendelse.
Efterindtægt § 23. Efterlader en graver sig ved sin død ægtefælle, er denne berettiget  

 til efterindtægt.
Retten til efterindtægt bortfalder ved skilsmisse.
 Stk. 2. Afgår en efterindtægtsberettiget ægtefælle ved døden i  

 efterindtægtsperioden, tilkommer efterindtægt, som ikke er udbetalt ved  

 dødsfaldet, graverens eventuelle børn under 18 år.
 Stk. 3. Efterlader graveren sig ikke ægtefælle, men børn under 18 år , er  

 disse berettigede til efterindtægt.
§ 24. Retten til efterindtægt omfatter et tidsrum af 3 måneder efter  

 dødsfaldet.
Efterindtægten udgør for hver måned et beløb svarende til den  

 sidst udbetalte løn med tillæg.
Understøttelse § 25. En graver, hans efterlevende ægtefælle og eventuelle børn er  

 berettiget til understøttelse efter de for ikke pensionssikret personale i  

 statens tjeneste gældende regler, jfr. økonomi- og budgetministeriets  

 cirkulære af 26. januar 1972 og finansministeriets cirkulære af 27. april  

 1979.
Forskellige bestemmelser § 26. En graver er uberettiget til at oppebære andet vederlag end de n for stillingen fastsatte lønrammeløn med eventuelle tillæg for arbejde,  

 i kirken eller på kirkegården eller iøvrigt for arbejde, der står i  

 forbindelse med hans ansættelsesforhold.
Dette gælder, uanset om vederlaget  

 udredes af andre end kirken.
§ 27.  En graver kan kun have beskæftigelse ved siden  

 af graverstillingen, for såvidt og i det omfang beskæftigelsen er forenelig  

 med graverstillingen.
Personer, der hører til graverens husstand må ej heller  

 have sådan beskæftigelse, for såvidt menighedsrådet skønner, at der er tale  

 om en omgåelse af den graveren påhvilende forpligtelse.
 § 28. En graver må ikke efter sin fratrædelse fra stillingen påtagne sig  

 anlæg, omlægning eller vedligeholdelse af gravsteder på kirkegården mod  

 vederlag.
 § 29. Efter anmodning fra den ansatte kan den lønudbetalende myndighed  

 indgå aftale med den ansatte om, at der ved hver lønudbetaling tilbageholdes  

 et beløb i den ansattes løn som indbetaling til kapitalforsikring eller  

 opsparing i pensionsøjemed, der oprettes/påbegyndes før det fyldte 60. år i  

 henhold til bestemmelserne i lov om beskatning af pensionsordninger m.v.,  

 jfr. lovbekendtgørelse nr. 409 af 14. august 1975 med senere ændringer.
Stk. 2. Som indbetaling til kapitalpensionsordning kan, jfr. dog  

 pensionsbeskatningslovens bestemmelser om maksimumbeløb højst anvendes 15  

 pct. - for ansatte, der er fyldt 45 år ved årets begyndelse, dog 20 pct. - af  

 den fastsatte løn, incl. dyrtids- og taktreguleringstillæg.
Indbetaling sker  

 efter den ansattes anvisning til et livs- eller pensionsforsikringsselskab,  

 henholdsvis en bank eller sparekasse.
Indbetalingen vedvarer indtil  

 ansættelses ophør.
 § 30. Aftalen træder i kraft 1. april 1981. I det enkelte  

 ansættelsesforhold som graver gennemføres aftalen dog, såfremt den medfører  

 lønnedgang for graveren, først med et varsel svarende til det i  

 ansættelsesforholdet gældende opsigelsesvarsel, når klassificering af  

 stillingen er foretaget af kirkeministeriet, og meddelelse herom samt om en  

 eventuel lønkvota kan gives graveren.
Stk. 2. Såfremt graveren ved aftalens ikrafttrædelse er helt eller delvis  

 vederlagt gennem en entrepriseordning, udskydes ikrafttrædelsestidspunktet i  

 indtil 3 år, såfremt såvel menighedsrådet som graveren ønsker dette.
Under  

 sidstnævnte forudsætning kan denne overgangsperiode af kirkeministeriet  

 forlænges yderligere i indtil 2 år.
 Stk. 3. Aftalens bestemmelser skal dog i alle tilfælde bringes i  

 anvendelse ved stillingsledighed den 1. april 1981 eller senere.
§ 31. Gravere indplaceres i den lønramme, hvortil de henføres på det  

 løntrin, der ved ordningens ikrafttrædelse for den pågældende graver ligger  

 nærmest over den senest udbetalte løn fra kirken.
Oprykning til næste løntrin  

 finder sted 2 år senere eller eventuelt til det tidligere tidspunkt, da  

 lønstigning efter de hidtil gældende ansættelsesvilkår skulle have fundet  

 sted.
 Stk. 2. Såfremt en gravers løn fra kirken forinden overgangen til  

 lønvilkår efter nærværende aftale overstiger den lønindtægt inklusive særlige  

 tillæg, som graveren vil være berettiget til efter nærværende aftale, ydes  

 der graveren et midlertidigt personligt tillæg til udligning af lønnedgangen.  

 Dette personlige tillæg nedskrives, til det er endeligt bortfaldet, med alle  

 senere stigninger i graverens lønning bortset fra stigninger i dyrtidstillæg.
Stk. 3. Kirkeministeriet kan under ganske særlige forhold bevilge  

 gravere, der ved overgang til aflønning efter aftalen lider et betydeligt  

 indtægtstab, et midlertidigt personligt tillæg også i tilfælde, hvor  

 indtægtsnedgangen skyldes bortfald af adgang til privat entreprise vedrørende  

 gravsteder på kirkegården.
Kirkeministeriet kan endvidere bestemme, at en del  

 af et midlertidigt personligt tillæg skal ydes som et særligt tillæg for  

 vedkommende gravers tjenestetid, såfremt ganske særlige omstændigheder  

 motiverer dette.
Statstjenestemændenes Centralorganisation I Aage Andersen Kirkeministeriet P.M.V.
 E.B.
K.
Bagger (* 1) Til cirkulærets bemærkninger vedrørende aftalens bestemmelser tilføjes  

 følgende noter:
(* 2) ad §§ 3-6. Om klassificeringen af graverstillinger med virkning fra den 1.  

 april 1987 henvises til cirkulære af 19. juni 1987 om ændring af visse  

 kirkefunktionærers lønninger m.v.
 Fuldtidsbeskæftigelse opnås med virkning fra den 1. jan. 1987 ved et  

 samlet årligt arbejdstimetal på 1927 eller derover.
 Til gravere, der aflønnes med et i forhold til beskæftigelsesgraden nedsat  

 beløb, udbetales rådighedstillæg med fuldt beløb, jfr. skrivelse af 28. marts  

 1984.
(* 3) ad § 9, stk. 2. Gravere med en beskæftigelsesgrad, på under 50% er  

 berettigede til 3 friweekends årligt, jfr. afsnit I i cirkulære af 6. sept.  

 1985 om ændring af visse kirkefunktionærers lønninger.
(* 4) ad § 13. Gravere, der udfører kirketjeneste, er berettigede til en årlig  

 beklædningsgodtgørelse til anskaffelse af mørkt tøj, jfr. skrivelse af 15.  

 juni 1984 om beklædningsgodtgørelse til kirketjenere, gravere og  

 kirkegårdsledere.
