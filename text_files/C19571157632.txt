Inden ankefristens udløb søgte stævningsmanden at forkynde ankemeddelelse  

 og anklageskrift for en læge, der ved underretten var frifundet i en sag  

 angående overtrædelse af tandlægeloven.
Der blev ikke truffet nogen på  

 bopælen, men det blev oplyst, at lægen var bortrejst på ferie til den 6.  

 august.
Forkyndelsen blev herefter i overensstemmelse med sædvanlig praksis  

 stillet i bero til hjemkomstem og blev først foretaget den 6. august, 9 dage  

 efter ankefristemns udløb. Østre Landsret afviste sagen, da det måtte  

 antages, at der ved henvendelse til tiltalte private telefon kunne være  

 fremskaffet oplysning om hans ferieadresse.
Denne afgørelse ændredes af  

 Højesteret ... (U 57.1013) der fandt, at ankefristens overskridelse under de  

 foreliggende omstændigheder skyldtes grunde, som ikke kunne tilregnes  

 anklagemyndigheden.
 Herefter vil der intet være til hinder for en praksis, hvorefter der ikke,  

 når den, der skal forkyndes for, er bortrejst på ferie, foretages nogen  

 efterforskning for at finde frem til ferieadressen, men det er af største  

 betydning, at forkyndelse sker umiddelbart efter den pågældendes hjemkomst  

 fra ferie, således at tidspunktet herfor bør søges konstateret.
 Forkyndelse på ferieadressen bør dog ske, når den pågældende har  

 underrettet politiet om denne adresse.
