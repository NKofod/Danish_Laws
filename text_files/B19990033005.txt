Bekendtgørelse om  

 miljømæssig vurdering (VVM) i forbindelse med udvidelse af  

 bestående trafikhavne I medfør af § 3, stk. 3, 2. pkt., i lov nr. 316 af 16. maj 1990 om  

 trafikhavne m.v., som ændret ved § 26 i lov nr. 326 af 28. maj 1999,  

 fastsættes:
§ 1. Forud for iværksættelse af en  

 udvidelse af en trafikhavn ved etablering af faste anlæg, uddybning  

 eller opfyldning inden for havnens dækkende værker skal  

 Kystinspektoratet underrettes.
Havneejeren skal i den forbindelse meddele  

 Kystinspektoratet de oplysninger om projektet, som det måtte forlange.  

 Det påtænkte arbejde må ikke påbegyndes,  

 før 1)	Kystinspektoratet har afgjort, at projektet ikke kan antages at  

 få væsentlig indvirkning på miljøet, eller 2)	der er udarbejdet en VVM-redegørelse, og Kystinspektoratet  

 har meddelt tilladelse til projektets gennemførelse, jf. § 3, stk. 2,  

 i lov om trafikhavne m.v.
 § 2. I øvrigt finder Trafikministeriets  

 bekendtgørelse nr. 128 af 11. marts 1999 om miljømæssig  

 vurdering af anlæg på søterritoriet (VVM) anvendelse.
 § 3. Bekendtgørelsen træder i kraft den 1. juni  

 1999.
