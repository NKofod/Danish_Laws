 Herved bekendtgøres lov nr. 314 af 18. juni 1969 om  

 naturfredning, jfr. lovbekendtgørelse nr. 435 af 1. september 1978, med de  

 ændringer der følger af lov nr. 208 af 25. maj 1983, lov nr. 250 af 23. maj  

 1984 og lov nr. 281 af 6. juni 1984.
Formål § 1.  Ved denne lov tilstræbes at værne Danmarks natur  

 og landskabelige værdier og i videst muligt omfang at give befolkningen  

 mulighed for at nyde godt af disse.
 Stk. 2.  De beføjelser, som loven hjemler, skal særlig  

 anvendes til:
Fredningskredse og fredningsmyndigheder Fredningskredse § 2.  Hver amtskommune samt Københavns og  

 Frederiksberg kommuner tilsammen udgør en fredningskreds.
 Stk. 2.  Miljøministeren kan bestemme, at en amtskommune  

 skal deles i flere fredningskredse.
Fredningsnævn § 3.  For hver fredningskreds nedsættes et  

 fredningsnævn bestående af en formand og 2 andre medlemmer.
Formanden, der  

 skal være dommer, beskikkes af ministeren.
De 2 andre medlemmer vælges af  

 henholdsvis amtsrådet, i hovedstadsområdet dog af hovedstadsrådet, og  

 vedkommende kommunalbestyrelse.
Stk. 2.  For hvert af medlemmerne beskikkes eller vælges  

 en suppleant efter reglerne i stk. 1. Suppleanten for formanden kan være en  

 dommerfuldmægtig.
Det af et kommunalt råd valgte medlem og suppleanten for  

 dette må ikke begge være medlem af vedkommende råd.
Omfatter sagen en  

 ejendom, der tilhører vedkommende kommune, må alene den person, der ikke er  

 medlem af rådet, deltage i sagens behandling.
 Stk. 3.  Samtlige beskikkelser og valg gælder for 4 år.  

 Nyvalg af medlemmer og suppleanter i løbet af 4 års perioden gælder dog kun  

 indtil denne periodes udløb.
 Stk. 4.  Angår en fredningssag et område, der er  

 beliggende i 2 eller flere fredningskredse, henviser ministeren sagen til et  

 af nævnene, der efter ministerens bestemmelse kan suppleres med et eller  

 flere kommunale medlemmer af det eller de andre nævn.
Stk. 5.  Alle udgifter vedrørende fredningsnævnene  

 afholdes af vedkommende amtsråd, i hovedstadsområdet dog af hovedstadsrådet.  

 For deltagelse i fredningsnævnenes møder ydes der medlemmerne diæter og  

 befordringsgodtgørelse.
Ligger det sted, som sagen angår, i flere  

 amtskommuner, træffer fredningsnævnet bestemmelse om udgiftsfordelingen.
 Stk. 6.  Ministeren kan fastsætte en forretningsorden  

 for fredningsnævnene, og kan fastsætte nærmere regler for samarbejdet med  

 andre myndigheder, og i hvilken rækkefølge andre myndigheder skal inddrages i  

 sagsbehandlingen.
Overfredningsnævnet § 4.  Overfredningsnævnet består af en formand og et  

 antal andre medlemmer.
Formanden skal have juridisk embedseksamen.
Af de  

 andre medlemmer vælger hvert af de partier, der er repræsenteret i  

 finansudvalget, 1 medlem, medens 2 vælges af højesteret blandt rettens  

 medlemmer.
Stk. 2.  Ministeren kan beskikke en eller flere  

 suppleanter for formanden.
For de andre medlemmer vælges en suppleant efter  

 reglerne i stk. 1. Suppleanterne for de medlemmer, der vælges af højesteret,  

 skal være højesteretsdommere eller opfylde de almindelige betingelser for  

 udnævnelse til højesteretsdommer.
Stk. 3.  De af partierne og højesteret foretagne valg  

 gælder for 4 år.
Nyvalg af medlemmer og suppleanter i løbet af 4 års perioden  

 gælder dog kun indtil denne periodes udløb.
Når et parti ikke længere er  

 repræsenteret i finansudvalget, udtræder det pågældende medlem og hans  

 suppleant af overfredningsnævnet.
 Stk. 4.  Ministeren kan fastsætte en forretningsorden  

 for overfredningsnævnet.
Taksationskommissionen § 5.  Taksationskommissionen består af 3 medlemmer.  

 Formanden og det ene af de andre medlemmer beskikkes af ministeren.
Formanden  

 skal have juridisk embedseksamen.
Det tredje medlem vælges af vedkommende  

 amtsråd, for hovedstadsområdet dog af hovedstadsrådet.
 Stk. 2.  For hvert af medlemmerne beskikkes eller vælges  

 en suppleant efter reglerne i stk. 1.
 Stk. 3.  Samtlige beskikkelser og valg gælder for 4 år.  

 Nyvalg af medlemmer og suppleanter i løbet af 4 års perioden gælder dog kun  

 indtil denne periodes udløb.
 Stk. 4.  Ministeren kan fastsætte en forretningsorden  

 for taksationskommissionen.
Amtsrådet og hovedstadsrådet § 6.  Amtsrådet, i hovedstadsområdet dog  

 hovedstadsrådet, yder efter anmodning bistand til fredningsnævnet,  

 overfredningsnævnet og taksationskommissionen.
Naturfredningsrådet § 7.  Naturfredningsrådet består af 10 medlemmer, der  

 skal have naturvidenskabelig indsigt.
Ministeren beskikker medlemmerne efter  

 indstilling fra universiteternes naturvidenskabelige fakulteter, Den kgl.  

 Veterinær- og Landbohøjskole, Danmarks Geologiske Undersøgelse og eventuelt  

 andre videnskabelige institutioner.
Ministeren kan fastsætte de nærmere  

 regler herfor.
 Stk. 2.  Beskikkelserne gælder for 4 år.
 Stk. 3.  Rådets formand beskikkes af ministeren blandt  

 medlemmerne.
 Stk. 4.  Ministeren kan fastsætte en forretningsorden  

 for rådet.
Fortidsminderådet § 7 a.  Fortidsminderådet består af 7 medlemmer, der  

 skal have arkæologisk indsigt.
Ministeren beskikker formanden og de øvrige  

 medlemmer efter forelæggelse for rigsantikvaren og fredningsstyrelsen.  

 Ministeren kan fastsætte de nærmere regler herfor.
 Stk. 2.  Beskikkelserne gælder for 4 år.
 Stk. 3.  Ministeren kan fastsætte en forretningsorden  

 for rådet.
Anerkendte foreninger og institutioner § 8.  Miljøministeren kan meddele anerkendelse til  

 foreninger og institutioner, der virker for gennemførelse af lovens formål.
 § 9.  (Ophævet).
Fredning Oversigt § 10.  Efter reglerne i dette kapitel kan der  

 foretages fredning til gennemførelse af de i § 1, stk. 2, nævnte formål.
 Stk. 2.  Fredning af et område sker ved fastsættelse af  

 fredningsbestemmelser som nævnt i § 18.
 Stk. 3.  For det tab, som en fredning påfører en ejer,  

 bruger eller anden indehaver af en rettighed over en fredet ejendom, ydes der  

 erstatning efter reglerne i §§ 19 og 23-24.
Foreløbigt forbud § 11.  Miljøministeren eller amtsrådet, i  

 hovedstadsområdet dog hovedstadsrådet, kan nedlægge forbud mod, at der  

 retligt eller faktisk etableres forhold, som strider mod en påtænkt fredning.  

 Forbudet er gældende, indtil der er foretaget bekendtgørelse i Statstidende  

 om fredningssagens rejsning, jfr. § 15, dog længst i et år.
Forbudet skal  

 tinglyses på den pågældende ejendom.
Tinglysningen er uden betydning for  

 forbudets gyldighed.
Foreløbigt forslag til fredningsbestemmelser § 12.  Det påhviler den, der agter at rejse en  

 fredningssag, jfr. § 13, at offentliggøre et foreløbigt fredningsforslag for  

 området.
Miljøministeren kan fastsætte nærmere regler om offentliggørlsen og  

 om, i hvilken udstrækning og på hvilken måde der skal gives særskilt  

 underretning til myndigheder og til ejere og brugere, der berøres af sagen.
Rejsning af fredningssag § 13.  Fredningssag kan rejses af et ministerium,  

 vedkommende amtsråd, i hovedstadsområdet tillige hovedstadsrådet, vedkommende  

 kommunalbestyrelse eller en efter § 8 anerkendt forening eller institution.
 Stk. 2.  Fredningssag rejses ved indsendelse til  

 fredningsnævnet af et fredningsforslag, der omfatter fredningsbestemmelser  

 for et nærmere angivet område og en redegørelse for forslagets baggrund.
Afvisning af fredningssag § 14.  Fredningsnævnet kan beslutte at afvise sagen,  

 hvis nævnet finder, at der ikke eller ikke for tiden kan blive tale om  

 fredning af det pågældende område.
Stk. 2.  Fredningsnævnet bekendtgør en beslutning efter  

 stk. 1 i de dagblade, der udkommer på egnen.
Den, der har rejst sagen, giver  

 underretning om sagens afvisning til dem, der har modtaget særskilt  

 underretning i henhold til § 12.
Stk. 3.  Fredningsnævnets beslutninger efter stk. 1, kan  

 påklages til overfredningsnævnet af de i § 13, stk. 1, nævnte myndigheder  

 m.v.
Klagefristen er 4 uger fra den dag, beslutningen er meddelt den  

 pågældende.
Fredningsnævnets bekendtgørelse af sagens rejsning § 15.  Hvis sagen ikke afvises efter § 14, bekendtgør  

 fredningsnævnet sagens rejsning i Statstidende og de dagblade, der udkommer  

 på egnen.
Endvidere giver fredningsnævnet særskilt underretning herom og om  

 de foreslåede fredningsbestemmelser i det mindste til ejerne og brugerne af  

 de ejendomme, der helt eller delvis er omfattet af bestemmelserne.
 Stk. 2.  Nærmere regler til supplering af stk. 1, kan  

 fastsættes i forretningsordenen for fredningsnævn.
Retsvirkningerne af bekendtgørelsen § 16.  Når der har fundet bekendtgørelse sted i  

 Statstidende, må der ikke foretages noget, som strider imod de foreslåede  

 fredningsbestemmelser.
 Stk. 2.  Fredningsnævnet kan efter ansøgning meddele  

 dispensationer fra stk. 1.
Stk. 3.  Fredningsnævnets afgørelser efter stk. 2, kan  

 påklages til overfredningsnævnet af den, der har ansøgt om dispensationen, og  

 den, der har rejst fredningssagen.
Overfredningsnævnet kan udsætte afgørelsen  

 af klagesagen, indtil fredningssagen er endeligt afgjort.
 Stk. 4.  Bestemmelserne om klage i § 58, stk. 3-7,  

 finder tilsvarende anvendelse på afgørelser efter stk. 2.
Fredningsnævnets behandling af sagen § 17.  Fredningsforslaget drøftes på mindst et  

 almindeligt møde, hvis afholdelse bekendtgøres af fredningsnævnet i et eller  

 flere af de dagblade, der udkommer på egnen.
Til et almindeligt møde indbydes  

 ved særskilte breve i det mindste:
Stk. 2.  Fredningsnævnet kan indkalde de enkelte i sagen  

 interesserede ejere, brugere, rettighedshavere, myndigheder og foreninger  

 o.lign. til yderligere møder til behandling af særlige spørgsmål i sagen.
Et  

 sådant møde skal afholdes efter begæring herom.
 Stk. 3.  Krav om erstatning i anledning af fredningen  

 kan fremsættes under et møde eller skriftligt over for fredningsnævnet.
 Stk. 4.  Under sagens behandling foretager  

 fredningsnævnet besigtigelse af det område, der foreslås fredet.
 Stk. 5.  Fredningsnævnets behandling af en fredningssag  

 afsluttes med, at nævnet træffer afgørelse om, hvorvidt fredningen skal  

 gennemføres, idet nævnet i så fald fastlægger fredningens geografiske  

 udstrækning og fastsætter nærmere fredningsbestemmelser for området, jfr. §  

 18, samt afgør erstatningsspørgsmålene, jfr. § 19.
 Stk. 6.  Nærmere regler om nævnets behandling af  

 fredningssager kan fastsættes i forretningsordenen for fredningsnævn.
Fredningsbestemmelser § 18.  Fredningsbestemmelser skal indeholde en  

 udtrykkelig angivelse af fredningens formål.
Stk. 2.  Fredningsbestemmelser kan gå ud på bevarelse af  

 den nuværende tilstand, således at f.eks. yderligere dyrkning, beplantning,  

 indgreb over for plante- og dyreliv, gravning eller bebyggelse af enhver art  

 eller af visse arter fremtidig forbydes.
Fredningsbestemmelser kan endvidere  

 indeholde forskrifter om, hvorledes det fredede areal fremtidig må anvendes,  

 herunder også bestemmelser om forbud mod færdsel på arealet og om, at visse  

 former for anvendelse kræver forudgående tilladelse.
I særlige tilfælde kan  

 det bestemmes, at eksisterende beplantninger, bebyggelser eller andre  

 indretninger skal fjernes.
Stk. 3.  Ud fra hensynet til befolkningens friluftsliv  

 kan fredningsbestemmelserne give almenheden ret til brug af bestemte arealer  

 til færdsel, ophold eller lignende.
Fredningsnævnet kan udfærdige et  

 ordensreglement, der bekendtgøres ved opslag på stedet.
 Stk. 4.  Fredningsbestemmelser kan indeholde  

 retningslinjer for udførelsen af anlægs- og plejearbejder til virkeliggørelse  

 af fredningens formål og kan i særlige tilfælde indeholde påbud om udførelse  

 af nærmere angivne foranstaltninger.
 Stk. 5.  I forbindelse med fastsættelsen af bestemmelser  

 efter stk. 2-4 kan det bestemmes, at en ejendom eller en del af en ejendom  

 skal afstås til det offentlige.
Erstatning § 19.  Fredningsnævnet fastsætter erstatning til  

 ejere, brugere og andre indehavere af rettigheder over de fredede ejendomme  

 for det tab, som fredningen påfører dem.
Erstatning til andre end ejere og  

 brugere kan kun tilkendes, hvis krav om erstatning er fremsat efter reglerne  

 i § 17, stk. 3.
 Stk. 2.  Rettes et påbud efter § 18, stk. 4, til en  

 offentlig myndighed, bestemmer fredningsnævnet, om der i den anledning skal  

 ydes erstatning og med hvilket beløb.
 Stk. 3.  Gennemføres fredningen ikke, kan der efter  

 anmodning ydes en godtgørelse til private ejere, brugere eller andre  

 rettighedshavere i anledning af tab ved ikke at have kunnet udnytte  

 ejendommen som hidtil i tiden mellem den i § 15 nævnte bekendtgørelse i  

 Statstidende og opgivelsen af fredningen.
 Stk. 4.  Erstatningsbeløb forrentes fra datoen for  

 fredningsnævnets afgørelse, og indtil beløbet kan hæves, med en årlig rente,  

 der er 1 pct. højere end den af Danmarks Nationalbank fastsatte diskonto.  

 Under særlige omstændigheder kan der fastsættes et andet begyndelsestidspunkt  

 for forrentningen.
Fredningsnævnets bekendtgørelse af sagens afgørelse § 20.  Fredningsnævnet foretager bekendtgørelse om  

 sagens afgørelse i Statstidende og de dagblade, der udkommer på egnen.
Stk. 2.  Fredningsbestemmelserne sendes til enhver, der  

 under sagen har givet møde for nævnet eller fremsat ønske om underretning om  

 sagens afgørelse.
Fredningsbestemmelserne skal dog i det mindste sendes til  

 dem, der efter § 15, stk. 1, har fået særskilt underretning om sagens  

 rejsning.
 Stk. 3.  Går fredningsnævnets afgørelse ud på, at der  

 ikke skal gennemføres fredning, sendes underretning herom til de i stk. 2  

 nævnte.
 Stk. 4.  Afgørelsen af erstatningsspørgsmålene sendes i  

 det mindste til enhver, hvis erstatningskrav er påkendt.
 Stk. 5.  Nærmere regler om nævnets bekendtgørelse og  

 underretning om afgørelser i fredningssager kan fastsættes i  

 forretningsordenen for fredningsnævn.
 § 21.  Fredningsnævnet lader fredningsbestemmelser  

 tinglyse på de pågældende ejendomme.
Retsvirkningerne af fredning § 22.  Når der er foretaget bekendtgørelse i  

 Statstidende efter § 20, stk. 1, skal fredningsbestemmelserne overholdes af  

 alle og enhver.
Fra samme tidspunkt er fredningsbestemmelserne bindende for  

 ejere og indehavere af andre rettigheder over ejendommen uden hensyn til,  

 hvornår retten er stiftet.
Stk. 2.  Hvis der ved fredningen sker afståelse efter §  

 18, stk. 5, bortfalder alle rettigheder til eller over det afståede,  

 medmindre andet bestemmes i det enkelte tilfælde.
Ved afståelse af en del af  

 en ejendom påhviler det vedkommende myndighed snarest at lade arealet  

 udstykke og afholde de dermed forbundne udgifter.
Erstatningens udbetaling § 23.  Miljøministeriet foranlediger, at tilkendte  

 erstatninger udbetales, og drager omsorg for den delvise refusion efter § 24.  

 En erstatning kan først kræves udbetalt, når det er endelig afgjort, om  

 fredningen skal gennemføres, jfr. §§ 32 og 33.
Stk. 2.  Når panterettigheder i det afståede bortfalder,  

 jfr. § 22, stk. 2, kan udbetaling af erstatning for afståelsen kun ske til  

 ejeren med panthaverens samtykke.
Dette gælder dog ikke, hvor fredningsnævnet  

 eller overfredningsnævnet skønner, at afståelsen ikke medfører forringelse af  

 pantsikkerheden.
Erstatningsfordeling § 24.  Staten betaler tre fjerdedele af  

 fredningserstatningen.
Den sidste fjerdedel betales af det pågældende  

 amtsråd, i hovedstadsområdet dog af hovedstadsrådet.
Ligger det fredede  

 område i flere amtskommuner, træffer fredningsnævnet eller  

 overfredningsnævnet bestemmelse om fordelingen af den sidste fjerdedel.
 Stk. 2.  Overfredningsnævnet kan med to tredjedeles  

 flertal bestemme, at staten skal betale indtil ni tiendedele af erstatningen.  

 Bestemmelse herom kan kun træffes, hvis fredningen medfører store udgifter og  

 skønnes at have national betydning.
 Stk. 3.  Ved fredninger, der hovedsagelig har betydning  

 for en kommune, kan fredningsnævnet eller overfredningsnævnet bestemme, at  

 kommunen helt eller delvis skal betale den del af fredningserstatningen, som  

 efter stk. 1 påhviler staten, eller gøre fredningens gennemførelse afhængig  

 af, at kommunen helt eller delvis betaler denne andel.
Forelæggelse for overfredningsnævnet § 25.  Når erstatningen i anledning af en fredning  

 overstiger 100.000 kr., forelægger fredningsnævnet afgørelserne i  

 fredningssagen for overfredningsnævnet til efterprøvelse.
Klage over fredningsnævnets afgørelse af fredningssagen § 26.  Fredningsnævnets afgørelser i fredningssager  

 kan påklages til overfredningsnævnet af enhver, som efter § 20 skal  

 underrettes særskilt om afgørelsen.
Fredningsnævnets afgørelse af et  

 spørgsmål om erstatning og godtgørelse kan dog kun påklages af den, hvis  

 erstatningskrav er godkendt, af miljøministeren og vedkommende amtsråd, i  

 hovedstadsområdet dog hovedstadsrådet, samt af en kommunalbestyrelse, der  

 efter § 24, stk. 3, er pålagt at betale en del af fredningserstatningen.
 Stk. 2.  Klagefristen er 4 uger fra den dag, afgørelsen  

 er meddelt den pågældende.
 Stk. 3.  Underretningerne om sagens afgørelse skal  

 indeholde oplysning om reglerne i stk. 1 og 2.
Overfredningsnævnets behandling af en fredningssag § 27.  Forinden overfredningsnævnet træffer afgørelse  

 i en sag om fredning, der er påklaget efter § 14, stk. 3, eller § 26,  

 foretager overfredningsnævnet besigtigelse af det pågældende område og  

 afholder offentligt møde om sagen.
Til mødet indbydes i det mindste klagerne  

 samt ejere og brugere, for hvem overfredningsnævnets afgørelse i klagesagen  

 har umiddelbar betydning.
Stk. 2.  Besigtigelse kan undlades, hvis klagen angår  

 spørgsmål, til hvis påkendelse en besigtigelse ikke skønnes nødvendig.
Det  

 offentlige møde kan undlades, hvis de omtvistede spørgsmål skønnes  

 tilstrækkeligt belyst ved det skriftlige materiale i sagen.
 Stk. 3.  Overfredningsnævnet kan indkalde de enkelte i  

 sagen interesserede ejere, brugere, rettighedshavere, myndigheder og  

 foreninger o.lign. til møder til behandling af særlige spørgsmål i sagen.
 Stk. 4.  Nærmere regler om overfredningsnævnets  

 behandling af fredningssager kan fastsættes i forretningsordenen for  

 overfredningsnævnet.
Overfredningsnævnets afgørelse § 28.  Overfredningsnævnet kan ændre fredningsnævnets  

 afgørelse om fredningen, herunder fredningens geografiske udstrækning,  

 fredningsbestemmelserne og erstatningen.
Dette gælder, uanset hvem der har  

 rejst fredningssagen eller påklaget fredningsnævnets afgørelse, og uanset  

 fredningsforslaget og de forslag og krav, der er fremført for fredningsnævnet  

 og overfredningsnævnet.
 Stk. 2.  Hvis der i henhold til § 27, stk. 2, ikke er  

 afholdt offentligt møde, kan overfredningsnævnet kun beslutte at udvide  

 fredningens omfang, efter at der på anden måde er givet de berørte lejlighed  

 til at udtale sig.
 Stk. 3.  Finder overfredningsnævnet i modsætning til  

 fredningsnævnet, at en foreslået fredning bør gennemføres, kan  

 overfredningsnævnet bestemme, at fredningsnævnet skal optage sagen til  

 fornyet behandling efter reglerne i § 17. Overfredningsnævnet kan endvidere  

 bestemme, at en af overfredningsnævnet besluttet udvidelse af fredningens  

 omfang skal behandles af fredningsnævnet efter reglerne i § 17.
 Stk. 4.  I særlige tilfælde kan overfredningsnævnet  

 undlade at tage stilling til et erstatningskrav, der er påkendt af  

 fredningsnævnet eller fremsat over for overfredningsnævnet, og forelægge  

 spørgsmålet for taksationskommissionen til afgørelse.
Bekendtgørelse af overfredningsnævnets afgørelse § 29.  Overfredningsnævnets afgørelse bekendtgøres  

 efter reglerne i § 20, stk. 1-4.
 Stk. 2.  Afgørelser af erstatningsspørgsmål skal  

 indeholde oplysning om reglerne i § 30, stk. 1-2.
 Stk. 3.  Nærmere regler om bekendtgørelse og  

 underretning om overfredningsnævnets afgørelser kan fastsættes i  

 forretningsordenerne for overfredningsnævnet og fredningsnævn.
Taksation § 30.  Overfredningsnævnets afgørelser af  

 erstatningsspørgsmål kan påklages til taksationskommissionen af den, hvis  

 erstatningskrav er påkendt, af miljøministeren og vedkommende amtsråd,  

 henholdsvis hovedstadsrådet, samt af en kommunalbestyrelse, der efter § 24,  

 stk. 3, skal betale en del af fredningserstatningen.
En afgørelse efter § 19,  

 stk. 2-3, eller § 24 kan dog ikke påklages.
 Stk. 2.  Klagefristen er 4 uger fra den dag, afgørelsen  

 er meddelt den pågældende.
 Stk. 3.  Taksationskommissionen kan, uanset de for denne  

 nedlagte påstande, tage stilling til ethvert spørgsmål om erstatningen under  

 forudsætning af, at parterne har haft lejlighed til at fremkomme med deres  

 bemærkninger dertil.
 Stk. 4.  Taksationskommissionens afgørelse skal  

 begrundes og særligt angive kommissionens stilling til de omstændigheder,  

 parterne har påberåbt sig.
 Stk. 5.  Nærmere regler om taksationskommissionens  

 behandling af sagen fastsættes i forretningsordenen for  

 taksationskommissionen.
Stk. 6.  Søgsmål til prøvelse af taksationskommissionens  

 afgørelse skal anlægges inden 8 uger efter, at afgørelsen er meddelt  

 pågældende.
Retssag anlægges ved den ret, under hvilken ejendommen er  

 beliggende, og behandles i første instans ved landsret.
 Stk. 7.  Spørgsmål, der kan prøves af  

 taksationskommissionen, kan ikke indbringes for domstolene, før  

 taksationskommissionens afgørelse foreligger.
§ 31.  Når en erstatningsberettiget til varetagelse af  

 sine interesser under sagens behandling har afholdt nødvendige udgifter til  

 sagkyndig bistand, herunder til advokat, revisor m.v., kan henholdsvis  

 fredningsnævnet, overfredningsnævnet og taksationskommissionen bestemme, at  

 der skal ydes en passende godtgørelse herfor.
Afgørelser efter 1. pkt. kan  

 ikke påklages.
Overfredningsnævnets genoptagelse af sagen § 32.  I særlige tilfælde kan overfredningsnævnet tage  

 spørgsmålet om fredningens omfang og fredningsbestemmelsernes indhold op til  

 fornyet behandling, når taksationskommissionens afgørelse af  

 erstatningsspørgsmålet foreligger, eller når spørgsmålet er afgjort ved  

 endelig dom.
Forelæggelse for folketingets finansudvalg § 33.  Når staten skal betale mere end 500.000 kr. i  

 erstatning i anledning af en fredning, er fredningens gennemførelse afhængig  

 af, at folketingets finansudvalg giver tilslutning til beløbets udbetaling.  

 Miljøministeren afgør, om sådan tilslutning skal søges.
 Stk. 2.  Miljøministeren kan med tilslutning fra  

 folketingets finansudvalg fastsætte en højere beløbsgrænse end den i stk. 1  

 nævnte.
Dispensationer fra fredninger § 34.  Dispensation fra en fredningsbestemmelse kan  

 meddeles, når det ansøgte ikke vil komme i strid med fredningens formål.
En  

 dispensation meddeles af fredningsnævnet, hvis nævnets kendelse ikke har  

 været indbragt for overfredningsnævnet, og ellers af overfredningsnævnet  

 efter indstilling fra fredningsnævnet.
Overfredningsnævnet kan bemyndige  

 fredningsnævnet til at meddele dispensationer, som efter 2. pkt. skal  

 meddeles af overfredningsnævnet.
Stk. 2.  Fredningsnævnets afgørelser efter stk. 1, kan  

 påklages til overfredningsnævnet af den, der har ansøgt om dispensation, og  

 af de i § 13, stk. 1, nævnte myndigheder m.v.
Bestemmelserne om klage i § 58,  

 stk. 3-7, finder tilsvarende anvendelse.
 Stk. 3.  Nærmere regler om behandlingen af  

 dispensationssager kan fastsættes i forretningsordenerne for fredningsnævn og  

 overfredningsnævnet.
Ændringer af fredninger § 34 a.  Videregående afvigelser fra  

 fredningsbestemmelser end nævnt i § 34 samt ændringer og hel eller delvis  

 ophævelse af fredningsbestemmelser kan kun foretages efter forslag herom fra  

 en af de i § 13, stk. 1, nævnte myndigheder m.v.
 Stk. 2.  Hvis en afgørelse efter stk. 1 medfører en  

 væsentlig værdiforøgelse for en ejendom, kan afgørelsen gøres betinget af, at  

 ejeren til statskassen indbetaler et beløb, der ikke må overstige hverken  

 værdiforøgelsen eller den tidligere tilkendte fredningserstatning.
 Stk. 3.  En afgørelse efter stk. 1 træffes, efter at  

 forslaget er behandlet efter reglerne i §§ 12, 13 og 17.
Stk. 4.  Bestemmelserne i §§ 20, 21 og 26 finder  

 tilsvarende anvendelse.
Betingelser fastsat efter stk. 2 kan dog kun påklages  

 af vedkommende ejer og miljøministeren.
 Stk. 5.  Overfredningsnævnets afgørelse vedrørende  

 betingelser fastsat efter stk. 2, kan påklages til taksationskommissionen af  

 vedkommende ejer og miljøministeren. § 58, stk. 3, 4 og 7, finder tilsvarende  

 anvendelse.
Fredningsplanlægning Planlægningsgrundlaget § 35.  Amtsrådet, i hovedstadsområdet dog  

 hovedstadsrådet, udfører en kortlægning, analyse og vurdering af regionens  

 fredningsinteresser, jfr. § 1. Miljøministeren fastsætter retningslinjer for  

 arbejdets udførelse.
 Stk. 2.  Miljøministeren kan beslutte selv at udføre de  

 i stk. 1, nævnte opgaver dels for særlige områder inden for regionen, dels  

 for hele landet for så vidt angår visse typer af fredningsinteresser.
 Stk. 3.  Miljøministeren udarbejder landsdækkende  

 oversigter over fredningsinteresserne.
Fredningsplanlægning § 36.  Amtsrådet, i hovedstadsområdet dog  

 hovedstadsrådet, udarbejder på grundlag af det efter § 35 tilvejebragte  

 materiale en plan til varetagelse af de i § 1 nævnte interesser.
Planen må  

 ikke være i strid med regionplanlægningen.
 Stk. 2.  Miljøministeren yder vejledning om og kan  

 fastsætte retningslinjer for planernes indhold og tilvejebringelse.
Stk. 3.  Miljøministeren kan beslutte selv at udarbejde  

 planer til varetagelse af særlige fredningsinteresser af videnskabelig,  

 historisk eller rekreativ betydning.
Sådanne planer indarbejdes i de i stk. 1  

 nævnte planer.
 § 37.  Amtsrådet, i hovedstadsområdet dog  

 hovedstadsrådet, offentliggør forslag til den i § 36, stk. 1, nævnte plan.  

 Miljøministeren kan give nærmere regler for offentliggørelsen.
Stk. 2.  Tidligst tre måneder efter offentliggørelsen  

 påbegynder amtsrådet, i hovedstadsområdet dog hovedstadsrådet, udarbejdelsen  

 af et endeligt forslag til plan, der fremsendes til miljøministerens  

 godkendelse.
Planen skal være ledsaget af eventuelt modtagne  

 tilkendegivelser.
Stk. 3.  Ministeren kan godkende planen delvis, hvis  

 dette findes hensigtsmæssigt og skønnes at kunne ske uden væsentlig risiko  

 for uheldig foregribelse af planen som helhed.
I forbindelse med godkendelse  

 kan ministeren foretage ændringer efter forudgående forhandlinger med  

 amtsrådet, henholdsvis hovedstadsrådet.
 § 38.  Amtsrådet, hovedstadsrådet og  

 kommunalbestyrelserne skal virke for planens gennemførelse ved udøvelse af  

 beføjelser efter denne lov.
 Stk. 2.  Planen angiver retningslinjer for de i stk. 1  

 nævnte myndigheders varetagelse af fredningshensyn ved udøvelsen af  

 beføjelser efter anden lovgivning.
 § 39.  Godkendte planer kan ændres efter reglerne i §  

 37. Miljøministeren kan pålægge amtsrådet, henholdsvis hovedstadsrådet, at  

 udarbejde ændringsforslag til en godkendt fredningsplan og kan selv foretage  

 ændringer, jfr. § 36, stk. 3.
 § 40.  (Ophævet).
 Anlæg m.v.
 § 41.  (Ophævet).
Offentlige anlæg § 42.  Offentlige anlæg uden for byer og bymæssige  

 bebyggelser skal placeres og udformes således, at der i videst muligt omfang  

 tages hensyn til landskabsbilledet og de øvrige naturfredningsmæssige  

 værdier.
Stk. 2.  Miljøministeren kan med tilslutning af den  

 eller de ministre, hvorunder de pågældende anlægsarbejder hører, fastsætte  

 regler om, at placering og udformning af nærmere angivne kategorier af  

 offentlige anlæg skal godkendes af miljøministeren eller amtsrådet, i  

 hovedstadsområdet dog hovedstadsrådet.
Bestemmelse herom kan træffes for hele  

 landet eller for nærmere angivne dele af landet.
 Stk. 3.  Miljøministeren kan efter forhandling med  

 vedkommende ministre give nærmere forskrifter for administrationen af den i  

 stk. 2 nævnte godkendelsesordning.
 Stk. 4.  Miljøministeren kan efter forhandling med  

 vedkommende ministre give nærmere forskrifter for samarbejdet mellem  

 amtsrådet og hovedstadsrådet og andre myndigheder.
Anlæg m.v. i forbindelse med vådområder § 43.  Ændringer af offentlige vandløbs åbne forløb og  

 af naturlige søers tilstand samt etablering af dambrug må kun ske med  

 tilladelse fra amtsrådet, i hovedstadsområdet dog hovedstadsrådet.
Arbejder i  

 henhold til gældende vandløbsregulativer kan dog foretages uden tilladelse  

 fra amtsrådet eller hovedstadsrådet.
 Stk. 2.  Ændringer af det åbne forløb af private vandløb  

 med en bundbredde på mindst 1,5 m samt af tilstanden af moser må kun ske med  

 tilladelse fra amtsrådet, i hovedstadsområdet dog hovedstadsrådet.  

 Tilsvarende regel gælder efter miljøministerens bestemmelse for nærmere  

 angivne private vandløb med en bundbredde på under 1,5 m.
 Stk. 3.  Rørskær i perioden 1. marts-1. november kan kun  

 ske med tilladelse fra miljøministeren.
Stk. 4.  Bortset fra gadekær eller lignende offentligt  

 tilgængelige småsøer i byer eller bymæssig bebyggelse gælder bestemmelsen i  

 stk. 1, 1. pkt., kun for søer med et vandareal over 500 m2. Miljøministeren  

 kan bestemme, at de i stk. 1, 1. pkt., og stk. 2, 1. pkt., nævnte  

 bestemmelser ikke skal gælde for nærmere angivne kategorier af vandløb, søer  

 og moser.
Bestemmelse herom kan træffes for hele landet eller for nærmere  

 angivne dele af landet.
Stk. 5.  Miljøministeren kan bestemme, at tilladelse  

 efter stk. 1, 1. pkt., og stk. 2, i nærmere angivne tilfælde af mere  

 vidtrækkende betydning i stedet meddeles af ministeren.
Bestemmelse herom kan  

 træffes for hele landet eller for nærmere angivne dele af landet.
 Stk. 6.  Miljøministeren kan beslutte at overtage  

 afgørelsen i en for amtsrådet eller hovedstadsrådet indbragt sag, når sagen  

 skønnes af mere vidtrækkende betydning.
 Stk. 7.  Miljøministeren kan give amtsrådet og  

 hovedstadsrådet nærmere forskrifter for administrationen af stk. 1, 1. pkt.,  

 og stk. 2.
 Stk. 8.  Miljøministeren kan efter forhandling med  

 vedkommende ministre give nærmere forskrifter for samarbejdet mellem  

 amtsrådet og hovedstadsrådet og andre myndigheder.
Beskyttelse af heder § 43 a.  Hedearealer, som udgør over 5 ha i  

 sammenhængende areal, må kun opdyrkes, tilplantes eller på anden måde ændres  

 med tilladelse fra amtsrådet, i hovedstadsområdet dog hovedstadsrådet.
 Stk. 2.  Miljøministeren kan bestemme, at de i stk. 1  

 nævnte bestemmelser ikke skal gælde for nærmere angivne kategorier af heder.  

 Bestemmelse herom kan træffes for hele landet eller for nærmere angivne dele  

 af landet.
Stk. 3.  Miljøministeren kan bestemme, at tilladelse  

 efter stk. 1 i nærmere angivne tilfælde af mere vidtrækkende betydning i  

 stedet meddeles af ministeren.
Bestemmelse herom kan træffes for hele landet  

 eller for nærmere angivne dele af landet.
 Stk. 4.  Miljøministeren kan beslutte at overtage  

 afgørelsen i en for amtsrådet eller hovedstadsrådet indbragt sag, når sagen  

 skønnes af mere vidtrækkende betydning.
 Stk. 5.  Miljøministeren kan give amtsrådet og  

 hovedstadsrådet nærmere forskrifter for administrationen af stk. 1.
 Stk. 6.  Miljøministeren kan efter forhandling med  

 vedkommende ministre give nærmere forskrifter for samarbejdet mellem  

 amtsrådet og hovedstadsrådet og andre myndigheder.
Strandenge § 43 b.  Strandenge og strandsumpe, som udgør over 3  

 ha i sammenhængende areal, må kun opdyrkes, tilplantes eller på anden måde  

 ændres med tilladelse fra amtsrådet, i hovedstadsområdet dog hovedstadsrådet.
Stk. 2.  Miljøministeren kan bestemme, at de i stk. 1  

 nævnte bestemmelser ikke skal gælde for nærmere angivne kategorier af  

 strandenge og strandsumpe.
Bestemmelse herom kan træffes for hele landet  

 eller for nærmere angivne dele af landet.
Stk. 3.  Miljøministeren kan bestemme, at tilladelse  

 efter stk. 1 i nærmere angivne tilfælde af mere vidtrækkende betydning i  

 stedet meddeles af ministeren.
Bestemmelse herom kan træffes for hele landet  

 eller for nærmere angivne dele af landet.
 Stk. 4.  Miljøministeren kan beslutte at overtage  

 afgørelsen i en for amtsrådet eller hovedstadsrådet indbragt sag, når sagen  

 skønnes af mere vidtrækkende betydning.
 Stk. 5.  Miljøministeren kan give amtsrådet og  

 hovedstadsrådet nærmere forskrifter for administrationen af stk. 1.
 Stk. 6.  Miljøministeren kan efter forhandling med  

 vedkommende ministre give nærmere forskrifter for samarbejdet mellem  

 amtsrådet og hovedstadsrådet og andre myndigheder.
 Påbud om hegning, beplantning m.v.
§ 44.  Hvis anvendelsen af en ejendom i det åbne land  

 til medfører væsentlige ulemper eller virker stærkt skæmmende i forhold til  

 omgivelserne, kan amtsrådet, i hovedstadsområdet dog hovedstadsrådet, meddele  

 ejeren påbud om etablering af hegn, beplantning eller andre foranstaltninger,  

 som kan afhjælpe forholdet.
Dette gælder, uanset hvornår anlægget er  

 etableret, og om det er sket i henhold til tilladelse efter  

 naturfredningsloven.
 Klager m.v.
§ 45.  Afgørelser efter § 43, stk. 1, 1. pkt., og stk.  

 2 samt § 43 a, stk. 1, og § 43 b, stk. 1, kan påklages til miljøministeren af  

 ansøgeren, kommunalbestyrelsen og anerkendte foreninger og institutioner,  

 jfr. § 8. Endvidere kan afgørelserne påklages af enhver, der må antages at  

 have en væsentlig, individuel interesse i afgørelsen.
Et påbud efter § 44,  

 kan påklages til miljøministeren af ejeren.
Stk. 2.  De klageberettigede efter stk. 1, 1. pkt. og 3.  

 pkt., skal skriftligt underrettes om afgørelsen.
Afgørelser efter § 43, stk.  

 1, 1. pkt., og stk. 2 samt § 43 a, stk. 1, og § 43 b, stk. 1, skal  

 offentliggøres.
Miljøministeren kan fastsætte nærmere regler for  

 offentliggørelsen, herunder at offentliggørelse i nærmere angivne tilfælde  

 ikke skal finde sted.
 Stk. 3.  Bestemmelserne om klage i § 58, stk. 3-6,  

 finder tilsvarende anvendelse på afgørelser i henhold til § 43, stk. 1, 1.  

 pkt., og stk. 2 samt § 43 a, stk. 1, § 43 b, stk. 1, og § 44.
 Byggelinjer m.v.
 § 46.  På strandbredder og andre kyststrækninger, hvor  

 der ikke findes sammenhængende grønsvær eller anden sammenhængende  

 landvegetation og på arealer, der ligger inden for en afstand af 100 m fra,  

 hvor denne vegetation begynder, må der ikke:
 Stk. 2.  Bestemmelsen i stk. 1, nr. 2, gælder ikke for  

 skove, plantager og haver, hvor der var lovlig bevoksning før den 1. januar  

 1968.
 Stk. 3.  Er der i henhold til den hidtil gældende  

 lovgivning ved tinglyst deklaration fastsat et mindre forbudsområde end nævnt  

 i stk. 1, er dette fortsat gældende.
 Stk. 4.  Bestemmelsen i stk. 1 gælder ikke for:
 Stk. 5.  Bygninger, der er opført mellem kysten og  

 byggelinjen før 1. juli 1937 eller i henhold til dispensation efter de hidtil  

 gældende regler, må kun genopføres eller ombygges i overensstemmelse med  

 tegninger og beskrivelser, der er godkendt af fredningsnævnet.
 Stk. 6.  Hvor ganske særlige forhold foreligger, kan  

 fredningsnævnet, såfremt alle medlemmer stemmer herfor, gøre undtagelse fra  

 forbuddet i stk. 1.
Stk. 7.  Ministeren kan bestemme, at reglen i stk. 1  

 ikke skal gælde for nærmere angivne områder.
Bestemmelse herom skal  

 bekendtgøres i Statstidende og et eller flere af de dagblade, der udkommer på  

 egnen.
Stk. 8.  Ministeren kan fastsætte regler, hvorefter det  

 helt eller delvis forbydes at placere telte på de i stk. 1 nævnte  

 kyststrækninger.
Bestemmelse herom kan træffes for hele landet eller nærmere  

 angivne dele af landet.
 Stk. 9.  Ministeren kan fastsætte regler, hvorefter  

 bestemmelsen i stk. 1 ikke skal gælde for nærmere angivne arter af anlæg, der  

 tillige vedrører søterritoriet.
 § 47.  Inden for en afstand af 300 m fra offentlige  

 skove samt fra private skove på 20 ha eller derover, herunder sammenhængende  

 eller hovedsageligt sammenhængende skovstykker hørende til forskellige skove,  

 må der ikke uden fredningsnævnets tilladelse placeres bygninger, skure,  

 campingvogne og lignende.
 Stk. 2.  Bestemmelsen i stk. 1 gælder ikke for:
Stk. 3.  I sager vedrørende bebyggelse inden for 300 m  

 fra de i stk. 1 nævnte skove skal den pågældende skovejer indkaldes til  

 nævnets møder i overensstemmelse med reglerne i § 17 og have lejlighed til at  

 udtale sig.
Bestemmelserne i § 58, stk. 1, 3, 4 og 7 finder tilsvarende  

 anvendelse.
Stk. 4.  Ministeren kan bestemme, at reglen i stk. 1  

 ikke skal gælde for nærmere angivne områder.
Bestemmelse herom skal  

 bekendtgøres i Statstidende og et eller flere af de dagblade, der udkommer på  

 egnen.
 Stk. 5.  Uanset bestemmelsen i stk. 1 kan der på  

 bebyggede ejendomme for en kortere tid placeres enkelte campingvogne i  

 umiddelbar tilknytning til den del af bebyggelsen, som anvendes til beboelse,  

 såfremt vognene ikke udlejes og der ikke svares vederlag for placeringen.
Stk. 6.  Ministeren kan fastsætte regler, hvorefter det  

 helt eller delvis forbydes at placere telte inden for de i stk. 1 nævnte  

 linjer.
Bestemmelse herom kan træffes for hele landet eller nærmere angivne  

 dele af landet.
 § 47 a.  Inden for en afstand af 150 m fra søer med en  

 vandflade på mindst 3 ha og offentlige vandløb med bundbredde efter  

 vandløbsregulativet på mindst 2 m må der ikke uden fredningsnævnets  

 tilladelse placeres bygninger, skure, campingvogne og lignende, opstilles  

 master, foretages beplantninger og ændringer i terrænet eller henlægges  

 affald.
 Stk. 2.  Stk. 1 gælder ikke for:
 Stk. 3.  § 47, stk. 2, nr. 1-3, og stk. 4-6, finder  

 tilsvarende anvendelse.
Kirkeomgivelser § 47 b.  Inden for en afstand af 300 m fra de i det  

 åbne land beliggende kirker må der ikke uden fredningsnævnets tilladelse  

 placeres bygninger med en højde, der overstiger 8,5 m.
Jordfaste fortidsminder § 48.  Gravhøje, stengrave, voldsteder, forsvarsanlæg,  

 ruiner og broanlæg, der enten er synlige i terrænet, eller hvorom der er  

 foretaget tinglysning efter § 52, må ikke beskadiges eller ændres, og det  

 areal, hvorpå de er beliggende, må ikke deles ved udstykning, omdeling eller  

 skelforandring uden fredningsstyrelsens og fredningsnævnets samtykke.
Samme  

 beskyttelse har andre fortidsminder, såsom møllekanaler og dæmninger,  

 stenvolde, stenrækker, kanaler, anlæg ved og i søer, åer og helligkilder  

 m.v., såfremt der er foretaget tinglysning efter § 52.
 Stk. 2.  Bautastene, helleristnings- og andre kultstene,  

 runestene, kors, milepæle og lignende må ikke ændres eller flyttes uden  

 fredningsstyrelsens og fredningsnævnets samtykke.
 § 49.  Fortidsminder på havbunden såsom stengrave,  

 bopladser, ruiner, sejlspærringer, forsvarsanlæg, havne- og broanlæg må ikke  

 beskadiges, ændres eller fjernes uden fredningsstyrelsens tilladelse, hvis de  

 befinder sig i territorialfarvandet samt på kontinentalsoklen, dog ikke ud  

 over 24 sømil fra de basislinjer, hvorfra bredden af det ydre  

 territorialfarvand måles.
 Stk. 2.  Vrag af skibe, der må antages at være gået tabt  

 for til enhver tid mere end 100 år siden, samt skibsladninger og dele fra  

 sådanne skibsvrag må ikke beskadiges, ændres eller fjernes uden  

 fredningsstyrelsens tilladelse, hvis de befinder sig i det område, der er  

 nævnt i stk. 1, eller i vandløb eller i søer.
Stk. 3.  Fredningsstyrelsen registrerer fortidsminder og  

 vrag m.v., der er omfattet af denne paragraf.
Fund af sådanne fortidsminder  

 og vrag m.v. skal straks anmeldes til fredningsstyrelsen.
Stk. 4.  Miljøministeren kan fastsætte nærmere regler  

 til beskyttelse af fortidsminder og vrag m.v., der er omfattet af denne  

 paragraf.
Miljøministeren kan herunder fastsætte, at der inden for en afstand  

 af 100 m fra fortidsmindet eller vraget m.v. ikke må foretages ændring af  

 bundforholdene, optagning af grus eller sand, dumpning eller opfyldning,  

 opankring eller andre foranstaltninger.
§ 50.  Beskadiges, ændres eller flyttes et jordfast  

 fortidsminde, kan fredningsstyrelsen pålægge ejeren og brugeren at genoprette  

 den hidtidige tilstand inden for en rimelig frist, medmindre det godtgøres,  

 at skaden ikke skyldes fejl eller forsømmelse fra disses side.
Efterkommes  

 pålægget ikke, kan fredningsstyrelsen lade arbejet udføre på ejerens og  

 brugerens bekostning.
 § 51.  Fredningsstyrelsen kan mod forevisning af  

 behørig legitimation kræve adgang til jordfaste fortidsminder og kan lade  

 sådanne fortidsminder undersøge og istandsætte, såfremt dette ikke medfører  

 udgift for ejeren, jfr. dog herved § 50. Fredningsstyrelsen kan ligeledes  

 kræve adgang til sådanne steder, hvor der kan formodes at være et  

 fortidsminde.
Stk. 2.  Finder fredningsstyrelsen, at der bør sikres  

 offentligheden adgang til et jordfast fortidsminde, afgiver han, såfremt en  

 aftale om en vederlagsfri ordning ikke kan opnås, indstilling til ministeren  

 om erhvervelse af fortidsmindet og eventuelt et omkringliggende areal.
Det  

 samme gælder, hvis fredningsstyrelsen af andre grunde mener, at fortidsmindet  

 bør tilhøre det offentlige.
 § 52.  Fredningsstyrelsen kan begære en meddelelse om  

 tilstedeværelsen af de i § 48 nævnte jordfaste fortidsminder tinglyst på de  

 pågældende ejendomme.
§ 53.  Inden for en afstand af 100 m fra de i § 48  

 nævnte jordfaste fortidsminder, bortset fra kors, milepæle og lignende, må  

 der ikke uden fredningsnævnets tilladelse placeres bygninger, skure,  

 campingvogne og lignende, opstilles master, foretages beplantninger og  

 ændringer i terrænet eller iværksættes foranstaltninger, der i væsentlig grad  

 kan virke skæmmende på fortidsmindet.
I skove og plantager, hvor der var  

 bevoksning før den 1. marts 1961, kan nyplantning dog finde sted, men  

 beplantningen skal, medmindre fredningsnævnet tillader andet, holdes i en  

 afstand af mindst 5 m fra fortidsmindets fod.
Fredningsnævnet kan ændre  

 grænserne for det i 1. pkt. nævnte område, såfremt dets areal ikke forøges.  

 Fredningsnævnet skal, inden det træffer afgørelser efter denne paragraf,  

 indhente udtalelse fra fredningsstyrelsen.
 Stk. 2.  Ministeren kan fastsætte regler, hvorefter det  

 helt eller delvis forbydes at placere telte inden for den i stk. 1, 1. pkt.,  

 nævnte linje.
Almenhedens færdsel og ophold Strandbredder § 54.  Strandbredder og andre kyststrækninger, på  

 hvilke der ikke findes sammenhængende grønsvær eller anden landvegetation, er  

 åbne for almenheden for færdsel til fods samt for kortvarigt ophold og  

 badning.
På private ejendomme må ophold og badning dog ikke finde sted inden  

 for 50 m fra beboelsesbygninger.
I tiden 1. april-1. september må løse hunde  

 ikke medtages.
På steder, hvor der er ret til ophold og badning, er det  

 tillige tilladt i kortere tid at have en båd uden motor liggende på  

 strandbredden.
Færdsel, ophold og badning sker på eget ansvar.
 Stk. 2.  Bestemmelsen i stk. 1 gælder ikke:
Stk. 3.  Strandbredder langs diger, der er anlagt i  

 henhold til digelovgivningen, er kun åbne for almenheden i det omfang, det  

 bestemmes af fredningsnævnet med tilslutning af digebestyrelsen.
Udgifter i  

 forbindelse med almenhedens adgang til disse strandbredder refunderes  

 digebestyrelsen med halvdelen af statskassen og halvdelen af det pågældende  

 amtsfond.
 Stk. 4.  Fredningsnævnet eller for arealer, der ejes  

 eller bruges af staten, miljøministeren, kan i særlige tilfælde gøre  

 undtagelse fra reglen i stk. 1.
Stk. 5.  På de for almenhedens færdsel åbne  

 strandbredder må der ikke iværksættes foranstaltninger, der er til hinder for  

 den frie færdsel og ophold, eller i det hele foretages noget, der vil være  

 til væsentlig ulempe for almenhedens ret hertil.
Fredningsnævnet eller for  

 arealer, der ejes af staten, miljøministeren kan gøre undtagelse fra denne  

 regel.
Anbringelse af høfder, ålegårde, kreaturhegn og badebroer kan dog  

 finde sted, når der holdes en passage åben bag om, over eller gennem de  

 pågældende anlæg.
 Stk. 6.  Alle spørgsmål om udøvelsen af retten til  

 færdsel, ophold og badning afgøres i øvrigt af vedkommende fredningsnævn  

 eller for arealer, der ejes eller bruges af staten, af miljøministeren.
 Stk. 7.  Såfremt adgangen til stranden er af særlig  

 betydning for almenheden, og der ikke i fornødent omfang findes adgangsveje  

 hertil, skal kommunalbestyrelsen efter anmodning fra miljøministeren udlægge  

 en offentlig sti efter reglerne i lov om offentlige veje.
Stk. 8.  Miljøministeren fastsætter de almindelige  

 regler for færdsel og ophold m.v. på de i stk. 1 nævnte arealer.
Yderligere  

 regler kan for de i stk. 3 nævnte strandbredder fastsættes af fredningsnævnet  

 med tilslutning af digebestyrelsen og for andre strandbredder af  

 fredningsnævnet efter anmodning af ejeren.
Stk. 9.  Bestemmelserne i denne paragraf medfører ingen  

 begrænsninger i den råden over strandbredderne, der tilkommer almenheden på  

 andet retsgrundlag.
For strandarealer, der efter den for de sønderjyske  

 landsdele ved lov nr. 123 af 1. juni 1929 opretholdte lovgivning fra tiden  

 før 15. juni 1920 ikke er undergivet privat ejendomsret, men er åbne for  

 benyttelse for alle og enhver, kan miljøministeren fastsætte forskrifter for  

 almenhedens benyttelse inden for rammerne af gældende lovgivning.
 Stk. 10.  Medfører almenhedens ophold på private arealer  

 som nævnt i stk. 1 væsentlige gener for ejeren, kan han forlange ejendommen  

 overtaget af staten, jfr. dog stk. 12. Overtagelsen sker til en pris, der i  

 mangel af enighed fastsættes af taksationskommissionen.
Stk. 11.  Anmodning om overtagelse fremsættes over for  

 miljøministeren.
Finder ministeren det ikke godtgjort, at der foreligger  

 væsentlige gener, indbringer han dette spørgsmål for overfredningsnævnet til  

 afgørelse.
Stk. 12.  Ønsker staten ikke for tiden at overtage  

 ejendommen, giver ministeren ejeren meddelelse herom, og ejeren kan da indtil  

 videre forbyde almenheden ophold på arealet.
Staten kan til enhver tid  

 genoptage sagen.
Indtil 6 måneder efter, at beslutning herom er meddelt  

 ejeren, kan denne tilkendegive, at han ikke nu ønsker ejendommen overtaget af  

 staten.
Almenhedens ophold på arealet kan da ikke længere forbydes.  

 Fremkommer der ingen tilkendegivelse fra ejeren, overtages ejendommen af  

 staten, eventuelt efter ny taksation.
Uanset bestemmelserne i 2.- 4. pkt. kan  

 ministeren til enhver tid forlange et forbud i henhold til 1. pkt. ophævet,  

 såfremt forholdene er ændret på en sådan måde, at opholdsretten for  

 almenheden ikke længere kan antages at ville medføre væsentlige gener for  

 ejeren.
Denne kan kræve spørgsmålet indbragt for overfredningsnævnet til  

 afgørelse.
Skove § 55.  Skove, der tilhører staten, kommuner, kirker,  

 præsteembeder og offentlige stiftelser og hvortil der fører offentlig vej  

 eller sti, eller hvortil der i øvrigt er adgang på lovlig måde, er åbne for  

 almenheden for færdsel og ophold efter regler, der fastsættes af  

 miljøministeren.
I særlige tilfælde kan miljøministeren eller for skov, der  

 ikke tilhører staten, vedkommende fredningsnævn tillade, at skoven helt eller  

 delvis lukkes for almenheden.
 Stk. 2.  Private skove - herunder skove bestående af  

 flere parceller - på 5 ha eller derover, hvortil der fører offentlig vej  

 eller sti, eller hvortil der i øvrigt er adgang på lovlig måde, er åben for  

 almenheden for færdsel og ophold efter reglerne i stk. 3-5.
Stk. 3.  Medmindre ejeren tillader adgang i videre  

 omfang, må Stk. 4.  Ejeren kan forbyde færdsel og ophold Stk. 5.  I særlige tilfælde kan fredningsnævnet tillade,  

 at skoven helt eller delvis lukkes for almenheden.
Fredningsnævnet kan  

 endvidere efter anmodning fra ejeren fastsætte særlige regler for færdsel og  

 ophold i skoven.
 Stk. 6.  Miljøministeren fastsætter de almindelige  

 regler for almenhedens færdsel og ophold i private skove.
Stk. 7.  Færdsel og ophold i skovene sker på eget  

 ansvar.
Bestemmelserne i stk. 1 og 2 gælder ikke for skovarealer, der er  

 afmærkede som militære anlæg.
Stk. 8.  Skovejeren eller dennes repræsentant kan af  

 enhver, som færdes i skoven på anden måde end tilladt, kræve oplysning om den  

 pågældendes navn, stilling og bopæl.
Gives oplysningerne ikke, eller  

 forekomer de uantagelige, kan den pågældende føres til nærmeste  

 politimyndighed.
Stk. 9.  Medfører almenhedens færdsel og ophold i privat  

 skov væsentlige gener for ejeren, kan han forlange skoven overtaget af  

 staten.
Reglerne i § 54, stk. 10, 2. pkt., og stk. 11-12, finder tilsvarende  

 anvendelse.
Udyrkede arealer § 56.  Udyrkede arealer, hvortil der fører offentlig  

 vej eller sti, eller hvortil der i øvrigt er adgang på lovlig måde, er åbne  

 for almenheden for færdsel til fods samt for kortvarigt ophold.
Færdsel og  

 ophold sker på eget ansvar.
Løse hunde må ikke medtages.
Til privatejede  

 arealer er der, medmindre ejeren bestemmer andet, kun adgang fra kl. 7 til  

 solnedgang, og på sådanne arealer må færdsel og ophold ikke finde sted inden  

 for 150 m fra beboelsesbygninger, medmindre en videregående ret følger af §  

 54.
Stk. 2.  Bestemmelsen i stk. 1 gælder ikke privatejede  

 arealer, der i deres helhed er forsvarligt hegnede.
Fredningsnævnet eller -  

 for arealer, der ejes af det offentlige - vedkommende offentlige myndighed  

 kan i særlige tilfælde gøre undtagelse fra reglen i stk. 1, 1. pkt.
 Stk. 3.  Miljøministeren fastsætter de almindelige  

 regler for almenhedens færdsel og ophold på udyrkede arealer.
Stk. 4.  Medfører almenhedens færdsel og ophold på  

 private udyrkede arealer væsentlige gener for ejeren, kan han forlange de  

 pågældende arealer overtaget af staten.
Reglerne i § 54, stk. 10, 2. pkt., og  

 stk. 11-12, finder tilsvarende anvendelse.
 § 56 a.  Miljøministeren kan af hensyn til  

 varetagelsen af naturvidenskabelige interesser bestemme, at retten til  

 færdsel og ophold efter §§ 54 og 56 ikke gælder for nærmere udpegede  

 strandbredder og udyrkede arealer, herunder ubeboede øer.
 Friluftsreklamer m.v.
 § 57.  Reklamer og propagandaskilte må ikke anbringes  

 i fri luft.
Stk. 2.  Bestemmelsen i stk. 1 omfatter ikke Stk. 3.  Fredningsnævnet kan tillade anbringelse af  

 reklamer og propagandaskilte på væddeløbsbaner, kaproningsbaner og lignende  

 samt undtagelsesvis i færgehavne.
 Stk. 4.  Ministeren kan fastsætte nærmere regler om  

 udformning, placering, belysning m.v. for sådanne reklamer vedrørende  

 næringsdrift eller virksomhed, som anbringes i umiddelbar tilknytning til  

 næringsdriften eller virksomheden.
 Stk. 5.  Miljøministeren kan fastsætte regler, hvorefter  

 det i nærmere angivet omfang tillades at anbringe reklamer på både.
 Stk. 6.  Bestemmelserne i denne paragraf om  

 friluftsreklamer finder anvendelse på alle plakater, afbildninger,  

 fritstående skilte, lysreklamer og andre indretninger i reklameøjemed samt  

 bygninger, der kun indeholder udstillings- eller demonstrationslokaler.
 Stk. 7.  Fredningsnævnet kan i særlige tilfælde tillade  

 opførelse af de i stk. 6 nævnte bygninger.
Klager m.v vedrørende afgørelser efter kapitel VI-IX § 58.  Fredningsnævnets afgørelser efter kapitlerne  

 VI-IX kan påklages til overfredningsnævnet af den, der har begæret  

 fredningsnævnets afgørelse, vedkommende amtsråd, i hovedstadsområdet tillige  

 hovedstadsrådet, kommunalbestyrelsen samt anerkendte foreninger og  

 institutioner, jfr. § 8. Afgørelserne kan tillige påklages af  

 miljøministeren.
Stk. 2.  Fredningsstyrelsens afgørelse efter §§ 48, 49,  

 stk. 1 og stk. 2 og 50, kan påklages til miljøministeren af ejendommens ejer  

 og bruger.
Fredningsstyrelsens afgørelse efter § 48 kan påklages af de i stk.  

 1, 1. pkt., nævnte myndigheder m.v.
 Stk. 3.  Klagefristen er 4 uger fra den dag, afgørelsen  

 er meddelt den pågældende.
 Stk. 4.  Afgørelsen skal indeholde oplysning om, til  

 hvilken myndighed afgørelsen kan påklages, af hvem den kan påklages, fristen  

 herfor samt oplysning om reglen i stk. 5.
Stk. 5.  En tilladelse eller dispensation må ikke  

 udnyttes før klagefristens udløb.
Er klage indgivet, må tilladelsen eller  

 dispensationen ikke udnyttes, medmindre den opretholdes af klagemyndigheden.
 Stk. 6.  Klagemyndigheden påser, at den, hvem  

 tilladelsen eller dispensationen er meddelt, får underretning om klagen.
 Stk. 7.  De klageberettigede efter stk. 1 og 2 skal  

 skriftligt underrettes om afgørelsen.
Forskellige fredninger § 59.  Miljøministeren kan ved bekendtgørelse foretage  

 fredning af plante- og dyrearter, bortset fra pattedyr og fugle, i hele  

 landet eller i bestemte områder.
 Stk. 2.  Miljøministeren kan fastsætte regler om kontrol  

 med eller helt eller delvis forbud mod transport, opbevaring, udstilling,  

 udbydning, salg, indførsel, udførsel, transit, udstopning, præparering og  

 tørring af de i stk. 1 nævnte plante- og dyrearter, herunder dele og  

 produkter af disse dyr og planter.
Stk. 3.  Miljøministeren kan bestemme, at den, der  

 erhvervsmæssigt foretager eller lader foretage udstopning, præparering eller  

 tørring af de i stk. 1 nævnte plante- og dyrearter, skal have særlig  

 autorisation hertil.
Ministeren kan fastsætte nærmere regler for en sådan  

 autorisationsordning.
 Stk. 4.  Miljøministeren kan fastsætte regler efter stk.  

 2 og 3 for vilde pattedyr og fugle, der ikke forekommer i vildtlevende  

 tilstand her i landet.
 § 60.  På statsejendom og på søterritoriet kan  

 ministeren ved bekendtgørelse foretage fredning til varetagelse af de i § 1  

 nævnte formål.
§ 60 a.  Miljøministeren kan efter forhandling med  

 handelsministeren fastsætte regler, hvorefter sejlads med motordrevne  

 fartøjer, som ikke er erhvervsmæssig, og som ved støj eller på anden måde er  

 til gene for omgivelserne, forbydes helt eller delvis på vandløb, søer og på  

 søterritoriet.
Bestemmelse kan træffes for hele landet eller for nærmere  

 angivne dele af landet eller af søterritoriet.
 Stk. 2.  Miljøministeren kan efter anmodning fra  

 vedkommende amtsråd fastsætte regler om regulering af almenhedens brug af  

 vandløb og søer til ikke-erhvervsmæssig sejlads.
§ 60 b.  Regeringen kan indgå overenskomster med  

 fremmede stater om iværksættelse af fælles foranstaltninger til varetagelse  

 af de i § 1, stk. 2, nr. 1 og 2, nævnte formål, herunder beskyttelse af  

 planter og dyr eller enkelte arter heraf.
Sådanne overenskomster kan indgås  

 med virkning også for Grønland.
 Stk. 2.  Miljøministeren fastsætter regler til  

 opfyldelse af internationale overenskomster, der afsluttes i henhold til stk.  

 1. For Grønlands vedkommende fastsættes disse regler dog af ministeren for  

 Grønland.
 § 61.  Ministeren kan erhverve arealer til det  

 offentlige til varetagelse af de i § 1 nævnte formål.
Andre bestemmelser § 62.  Amtsrådet, i hovedstadsområdet hovedstadsrådet,  

 påser overholdelsen af denne lov og af de forskrifter, der er fastsat i  

 medfør af loven, samt af fredningsbestemmelser.
Miljøministeren kan dog  

 bestemme, at tilsynet udøves af en anden myndighed.
 Stk. 2.  Tilsynsmyndigheden, jfr. stk. 1, påser, at  

 påbud og forbud efter denne lov efterkommes, og at vilkår fastsat i  

 tilladelser eller i fredningsbestemmelser overholdes.
 Stk. 3.  Bliver tilsynsmyndigheden, jfr. stk. 1,  

 opmærksom på et ulovligt forhold, skal tilsynsmyndigheden søge forholdet  

 lovliggjort, medmindre der er tale om forhold af ganske underordnet  

 betydning.
 Stk. 4.  Kommunalbestyrelsen skal foretage indberetning  

 til tilsynsmyndigheden, jfr. stk. 1, når kommunalbestyrelsen får kendskab til  

 et ulovligt forhold.
 Stk. 5.  Miljøministeren kan fastsætte nærmere regler  

 for udøvelsen af tilsynsvirksomheden.
 § 62 a.  Miljøministeren kan fastsætte regler om pleje  

 af fredede områder.
 § 63.  På fremmed ejendom må der ikke uden ejerens  

 tilladelse henkastes eller anbringes affald eller lignende.
 Stk. 2.  Ministeren kan fastsætte regler, hvorefter  

 hensættelse af bestemte grupper af større kasserede genstande, herunder  

 biler, forbydes uden for bebyggelsesarealer.
§ 64.  Betingelser, de knyttes til tilladelser eller  

 godkendelser i henhold til loven eller forskrifter udfærdiget i medfør af  

 loven er bindende for ejer og indehaver af andre rettigheder over ejendommen  

 uden hensyn til, hvornår en sådan ret er stiftet.
Betingelsen kan tinglyses  

 på ejendommen.
§ 64 a.  Tilladelse, der er meddelt af fredningsnævnet  

 eller overfredningsnævnet i henhold til kapitel VI eller § 53, bortfalder,  

 såfremt den ikke er udnyttet inden 5 år fra tilladelsens meddelelse.
Dette  

 gælder også andre tilladelser samt dispensationer, der er meddelt efter denne  

 lov eller forskrifter udstedt i henhold til loven, en fredningskendelse eller  

 en fredningsbestemmelse.
Tilladelser m.v. skal indeholde oplysning herom.
 § 64 b.  (* 1) Byggetilladelse efter byggeloven må  

 ikke meddeles til byggearbejder, der nødvendiggør en tilladelse eller  

 dispensation i henhold til denne lov eller de i medfør af loven udfærdigede  

 forskrifter eller fredningsbestemmelser o.lign., før tilladelsen m.v. er  

 givet, og klagefristen er udløbet, uden at klage er iværksat.
 § 65.  Fredningsmyndighederne kan mod forevisning af  

 behørig legitimation og så vidt muligt efter forudgående meddelelse til  

 ejeren eller brugeren foretage besigtigelse på vedkommende ejendom.
 Stk. 2.  Besigtigelsen kan foretages uden tilkaldelse af  

 sagens parter.
 Stk. 3.  Miljøministeren eller den, han bemyndiger  

 hertil, kan uden retskendelse mod forevisning af legitimation og så vidt  

 muligt efter forudgående meddelelse foretage eftersyn af en  

 erhvervsvirksomhed med henblik på at påse overholdelsen af regler, fastsat  

 efter § 59 eller § 60 b, stk. 2. Politiet yder om fornødent bistand til at  

 opnå adgang til den pågældende erhvervsvirksomhed efter regler, der  

 fastsættes efter forhandling mellem miljøministeren og justitsministeren.
 Fredningsstyrelsen m.v.
 § 65 a.  Miljøministeren kan bemyndige  

 fredningsstyrelsen eller en tilsvarende institution under ministeriet til at  

 udøve de beføjelser, der i denne lov er tillagt ministeren.
 Stk. 2.  Ministeren kan fastsætte regler om adgangen til  

 at påklage afgørelser, der er truffet i henhold til bemyndigelse efter stk.  

 1, herunder at afgørelserne ikke skal kunne indbringes for ministeren.
 § 65 b.  Fredningsstyrelsen yder faglig rådgivning og  

 anden bistand til miljøministeren og andre myndigheder i spørgsmål vedrørende  

 naturfredning.
Stk. 2.  Fredningsstyrelsen skal holde sig orienteret om  

 naturfredningsinteressernes varetagelse i landets forskellige dele.
Styrelsen  

 skal holde sig orienteret om den til enhver tid værende faglige viden på  

 området og kan iværksætte forsknings- og undersøgelsesprojekter af betydning  

 for naturfredningsinteressernes varetagelse.
 Stk. 3.  Fredningsstyrelsen forestår vejlednings- og  

 informationsvirksomhed om naturfredningsspørgsmål over for andre myndigheder  

 og private.
 § 65 c.  Amtsrådet, i hovedstadsområdet dog  

 hovedstadsrådet, opretter en fredningsadministration under en  

 amtsfredningsinspektør eller tilsvarende stilling.
 Stk. 2.  Den pågældende bistår amtsrådet, henholdsvis  

 hovedstadsrådet, ved udøvelsen af dets beføjelser i henhold til  

 naturfredningsloven samt i forbindelse med andre afgørelser, der berører  

 fredningsmæssige interesser.
Straffe-, ikrafttrædelses- og overgangs bestemmelser § 66.  Med bøde straffes den, der:
 Stk. 2.  I forskrifter, der udstedes i henhold til  

 loven, kan der fastsættes straf af bøde for overtrædelse af bestemmelser i  

 forskrifterne.
Stk. 3.  Ministeren kan fastsætte regler om, at straffen  

 kan stige til hæfte eller fængsel i indtil 1 år for den, der forsætligt eller  

 ved grov uagtsomhed Stk. 4.  Sagerne behandles som politisager.
Retsmidlerne  

 i retsplejelovens kapitel 72 og 73 kan anvendes i samme omfang som i  

 statsadvokatsager.
 Stk. 5.  Miljøministeren bestemmer, hvorledes der  

 forholdes med dyr og planter, herunder dele og produkter heraf, der er  

 konfiskeret i forbindelse med overtrædelse af loven eller af regler fastsat i  

 medfør af loven.
 Stk. 6.  For overtrædelse, der er begået af et  

 aktieselskab, andelsselskab eller lignende, kan der pålægges selskabet som  

 sådant bødeansvar.
 Stk. 7.  Forældelsesfristen for strafansvar for  

 overtrædelse som nævnt i stk. 1, nr. 1-3, bortset fra § 16, stk. 1 og § 63,  

 er 5 år.
 § 67.  Den til enhver tid værende ejer af en ejendom  

 er forpligtet til at berigtige retsstridige forhold, medmindre vedkommende  

 myndighed under særlige omstændigheder gør undtagelse herfra.
Tilsynsmyndigheden, jfr. § 62, stk. 1, kan på ejerens bekostning lade et  

 påbud om at berigtige et ulovligt forhold tinglyse på ejendommen.
Når  

 forholdet er berigtiget, skal vedkommende myndighed lade påbuddet aflyse fra  

 tingbogen.
 Stk. 2.  Når et ved dom meddelt påbud om at berigtige et  

 ulovligt forhold ikke efterkommes inden for den i dommen fastsatte frist og  

 inddrivelse af tvangsbøder ikke kan antages at føre til, at den pågældende  

 efterkommer påbuddet, kan vedkommende myndighed foretage det fornødne til  

 forholdets berigtigelse på ejerens bekostning.
Stk. 3.  Når et af vedkommende myndighed meddelt påbud  

 om at berigtige et ulovligt forhold ikke efterkommes rettidigt og forholdet  

 frembyder fare for opretholdelsen af tilstanden af et område eller af dyr og  

 planter, der er beskyttet i medfør af loven, kan myndigheden uanset reglerne  

 i stk. 1 og 2 straks lade de pågældende arbejder udføre på ejerens  

 bekostning.
Politiet yder om fornødent bistand hertil efter regler, der  

 fastsættes efter forhandling mellem miljøministeren og justitsministeren.
 Stk. 4.  Såfremt vilde dyr og planter er indført i strid  

 med forskrifter udstedt i medfør af § 59, stk. 2, jfr. stk. 4, eller § 60 b,  

 stk. 2, og dette medfører udgifter, herunder til transport af det ulovligt  

 indførte til oprindelses- eller afsenderlandet, skal sådanne udgifter for  

 alle rimelige foranstaltninger bæres af den, der har foretaget indførslen, og  

 af den, for hvem indførslen er foretaget.
 § 68.  Loven træder i kraft den 1. oktober 1969.  

 Bestemmelserne i §§ 33 og 54, stk. 3, 2. pkt., træder i kraft 1. april 1970.
 Stk. 2.  Følgende love og bestemmelser ophæves:
 § 69.  Lov nr. 140 af 7. maj 1937 finder anvendelse på  

 fredningssager, der i henhold til nævnte lovs kapitel III er rejst inden den  

 1. oktober 1969.
 Stk. 2.  Kendelse om begrænsninger i almenhedens færdsel  

 på strandbredden truffet i henhold til § 23, stk. 3, i lov nr. 140 af 7. maj  

 1937 bevarer deres gyldighed, indtil fredningsnævnet eller  

 overfredningsnævnet træffer anden bestemmelse.
 Stk. 3.  (Overgangsbestemmelse, udeladt).
 Stk. 4.  (Overgangsbestemmelse, udeladt).
 Stk. 5.  De bekendtgørelser om videnskabelige  

 reservater, der er udstedt i henhold til den hidtidige lovgivning, forbliver  

 i kraft og kan forlænges, indtil de ophæves, eventuelt i forbindelse med, at  

 reservaterne fredes efter denne lovs kapitel III.
 § 70.  (Overgangsbestemmelse, udeladt).
 § 71.  Loven gælder ikke for Færøerne og Grønland,  

 jfr. dog § 60 b.
 Lov nr. 284 af 7. juni 1972 om ændring af lov om naturfredning, der ændrer  

 §§ 1, 7, 31, 37, 38, 43, 46, 47, 47 a, 57 og 66 indeholder følgende  

 ikrafttrædelsesbestemmelse:
§ 2 Stk. 1.  Loven træder i kraft den 1. september 1972.
 Stk. 2.  De hidtil gældende regler finder anvendelse på  

 fredningssager, der er rejst inden 1. september 1972.
 Lov nr. 297 af 26. juni 1975 om ændring af lov om naturfredning, der  

 ændrer §§ 11, 14, 22, 25, 32, 34, 36-40, 43-47 a, 57, 58, 60 a, 60 b, 63-66,  

 69 og 71, indeholder følgende ikrafttrædelses- og overgangsbestemmelser:
§ 2 Stk. 1.  Loven træder i kraft den 1. juli 1975.
Stk. 2.  Tidspunktet for ikrafttrædelsen af § 1, nr. 11  

 og nr. 28, fastsættes af miljøministeren.
Ministeren fastsætter samtidig de  

 nødvendige overgangsregler.
Tilsvarende gælder med hensyn til § 1, nr. 14.
 Stk. 3.  (Overgangsbestemmelse, udeladt).
 Stk. 4.  (Overgangsbestemmelse, udeladt).
 Stk. 5.  (Overgangsbestemmelse, udeladt).
 Stk. 6.  Bestemmelsen i § 64 a finder anvendelse også på  

 tilladelser, der er meddelt før 1. juli 1975, dog således, at sådanne  

 tilladelser ikke bortfalder før 1. juli 1980, medmindre de på andet grundlag  

 må anses for at være bortfaldet før dette tidspunkt.
 Stk. 7.  (Overgangsbestemmelse, udeladt).
 Lov nr. 219 af 24. maj 1978 om ændring af lov om naturfredning, der ændrer  

 §§ 2-6, kapitel III-V, §§ 47 og 47 a, kapitel VIII-X, §§ 59, 60 a, 60 b,  

 64-65 c, og 66 indeholder følgende ikrafttrædelses- og overgangsbestemmelser:
§ 2 Stk. 1.  Loven træder i kraft den 1. januar 1979, jfr.  

 dog stk. 2-6.
Stk. 2.  Lov nr. 595 af 13. november 1940 om stianlæg  

 m.v. i Københavnsegnens grønne områder (stiloven) ophæves efter  

 miljøministerens bestemmelse.
Miljøministeren kan samtidig fastsætte regler  

 vedrørende de med hjemmel i stiloven pålagte servitutter og den fremtidige  

 administration heraf.
 Stk. 3.  Bestemmelser om påtaleret i fredningskendelser  

 og -deklarationer efter den tidligere lovgivning samt i overenskomster om  

 fredning, indgået for fredningsnævn, ophæves.
 Stk. 4.  Bestemmelsen i § 64 a, 2. pkt. anvendes også på  

 tilladelser eller dispensationer, der er meddelt før 1. januar 1979. De  

 bortfalder imidlertid ikke før 1. januar 1984, medmindre de på andet grundlag  

 må anses for at være bortfaldet før dette tidspunkt.
 Stk. 5.  Forbud nedlagt efter § 40 bevarer deres  

 gyldighed - og overtrædelse heraf kan straffes efter de hidtil gældende  

 regler - indtil forbuddet udløber.
 Stk. 6.  Sager om etablering af de i § 43, stk. 1, nr. 1  

 og nr. 2, nævnte oplagspladser, lossepladser samt pelsdyrfarme, som før 1.  

 januar 1979 er modtaget i fredningsplanudvalget, færdigbehandles af  

 vedkommende amtsråd, i hovedstadsområdet hovedstadsrådet, efter de hidtil  

 gældende regler.
§ 3 Stk. 1.  Miljøministeren kan vedrørende de pligter og  

 beføjelser, der i fredningskendelser, -overenskomster, -deklarationer o.lign.  

 er henlagt til fredningsplanudvalget Stk. 2.  De beføjelser, der er tillagt  

 fredningsplanudvalgene ved konfirmerede fundatser for legater, fonde m.v.,  

 udøves af fredningsstyrelsen, medmindre miljøministeren træffer anden  

 bestemmelse.
§ 4 Stk. 1.  Amtsrådet, i hovedstadsområdet dog  

 hovedstadsrådet, indtræder i vedkommende fredningsplanudvalgs sted i de  

 fredningssager, der er rejst af fredningsplanudvalget før 1. januar 1979.
 Stk. 2.  Miljøministeren kan fastsætte nærmere regler  

 om, i hvilket omfang lovens regler skal finde anvendelse på fredningssager,  

 der er rejst før 1. januar 1979.
 Stk. 3.  Miljøministeren kan i øvrigt fastsætte nærmere  

 overgangsregler.
 Lov nr. 208 af 25. maj 1983 om ændring af lov om naturfredning, der ændrer  

 §§ 43, stk. 4, 1. pkt., 43 a, 43 b, 45, 47 b og 66, stk. 1, indeholder  

 følgende ikrafttrædelsesbestemmelse:
§ 2 Loven træder i kraft den 1. januar 1984.
 Lov nr. 250 af 23. maj 1984 om ændring af forskellige miljø- og  

 planlægningslove, der, jfr. lovens § 7, ændrer §§ 43, stk. 4, 1. pkt., 59,  

 stk. 2, 62, 62 a, 65, stk. 3, 66, stk. 3-5, 67, stk. 1, og stk. 3-4, og  

 ophæver § 64 b (jfr. lovens § 7, nr. 5) indeholder følgende  

 ikrafttrædelsesbestemmelse:
§ 13 Stk. 1.  Loven træder i kraft den 1. august 1984.
 Stk. 2.  Tidspunktet for ikrafttrædelsen af § 4, nr. 1,  

 § 5, nr. 1, § 7, nr. 5, og § 8, nr. 1, fastsættes af miljøministeren.
 Lov nr. 281 af 6. juni 1984 om ændring af lov om naturfredning, der ændrer  

 § 7 a, kapitel VII samt §§ 58, stk. 2, 65 a, stk. 3, og 66, stk. 1,  

 indeholder følgende ikrafttrædelsesbestemmelse:
§ 2 Loven træder i kraft den 1. juli 1984.
Miljøministeriet, den 10. oktober 1984 Christian Christensen / Marianne Christensen (* 1) § 64 b ophæves efter miljøministerens bestemmelse om ikrafttrædelse  

 af § 7, nr. 5, i lov nr. 250 af 23. maj 1984 om ændring af forskellige miljø-  

 og planlægningslove, jfr. samme lovs § 13, stk. 2, der er gengivet bagest i  

 denne bekendtgørelse.
