Skriftlig fremsættelse (24. november 2004) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af konkursloven og konkursskatteloven (Revision af reglerne om  

 gældssanering) (Lovforslag nr.
L 128).
Formålet med lovforslaget er at foretage en revision af  

 konkurslovens regler om gældssanering, der nu har været gældende i omkring 20  

 år.
Lovforslaget indeholder en række ændringer af reglerne om gældssanering  

 på  

 områder, hvor erfaringerne med anvendelsen af loven i praksis har vist, at  

 der  

 er behov for justeringer.
 Lovforslaget bygger på betænkning nr. 1449/2004 om  

 gældssanering, som er afgivet af Konkursrådet, og lovforslaget svarer i det  

 væsentlige til Konkursrådets lovudkast.
 Lovforslaget indeholder følgende hovedpunkter:
 1) Efter de gældende regler i konkursloven kan skifteretten  

 på en skyldners begæring afsige kendelse om gældssanering, hvis skyldneren  

 godtgør, at han eller hun ikke er i stand til og inden for de nærmeste år  

 ingen  

 udsigt har til at kunne opfylde sine gældsforpligtelser, og skyldnerens  

 forhold  

 og omstændighederne i øvrigt taler derfor.
 Det foreslås, at de nærmere betingelser for at få  

 gældssanering kommer til at fremgå udtrykkeligt af konkursloven, således at  

 en  

 skyldner, der er kvalificeret insolvent (håbløst forgældet) som  

 udgangspunkt  

 kan få gældssanering, medmindre visse nærmere angivne omstændigheder taler  

 imod, f.eks. at skyldnerens økonomiske forhold er uafklarede, at skyldneren  

 har  

 handlet uforsvarligt i økonomiske anliggender, eller at en ikke uvæsentlig  

 del  

 af gælden er pådraget ved strafbare eller erstatningspådragende forhold.
 Det er ikke hensigten med forslaget generelt at udvide eller  

 indskrænke det antal tilfælde, hvor der efter gældende ret gives  

 gældssanering.  

 Forslaget vil imidlertid medvirke til at skabe en mere ensartet og  

 forudsigelig  

 retsstilling både for skyldneren og for kreditorerne.
2) I forbindelse med en gældssanering vil skyldneren typisk  

 skulle betale et vist beløb til sine kreditorer i en vis periode efter  

 kendelsen om gældssanering (afdragsperioden, der normalt vil være  

 5 år). I  

 dag er retningslinjerne for udarbejdelsen af skyldnerens såkaldte budget,  

 dvs.  

 opgørelsen over, hvilke indtægter og udgifter der kan medtages ved  

 fastlæggelsen af det beløb, skyldneren skal betale til sine kreditorer,  

 udviklet i retspraksis.
Med henblik på at sikre en mere ensartet og  

 forudsigelig behandling af sager om gældssanering, foreslås det, at reglerne  

 om  

 fastsættelse af det beløb, som skyldneren skal betale til kreditorerne i  

 afdragsperioden, fastsættes i en bekendtgørelse, der udstedes af  

 justitsministeren.
 Bekendtgørelsen vil indeholde nærmere regler om, hvilke  

 indtægts- og udgiftsposter i afdragsperioden der kan medtages i skyldnerens  

 budget, samt regler om størrelsen af skyldnerens rådighedsbeløb, dvs. det  

 beløb  

 til afholdelse af nødvendige leveomkostninger som f.eks. mad, tøj og  

 fritidsaktiviteter, som skyldneren selv har rådighed over.
Med lovforslaget lægges der bl.a. op til, at der ved  

 fastsættelsen af det beløb, der skal betales til kreditorerne, i modsætning  

 til  

 i dag ikke skal indregnes børnefamilieydelse mv., som skyldneren modtager i  

 anledning af husstandens børn.
Disse ydelser, der er beregnet til dækning af  

 udgifter vedrørende barnet, skal således ikke bruges til afvikling af  

 skyldnerens gæld.
Udgangspunktet efter bekendtgørelsen vil endvidere være, at  

 der ved fastsættelsen af det beløb, der skal betales til kreditorerne,  

 ligesom  

 i dag skal tages udgangspunkt i husstandens samlede økonomi.
Dette vil dog  

 ikke  

 gælde, hvis skyldnerens gæld i al væsentlighed hidrører fra gældsstiftelse  

 før  

 etableringen af samliv med den nuværende samlever eller ægtefælle.
En ny  

 samlever eller ægtefælle skal således ikke være med til at afvikle  

 skyldnerens  

 gamle gæld fra tiden, før samlivet blev etableret.
3) Der foreslås med udgangspunkt i den seneste retspraksis  

 på området en lovregel om behandlingen af skyldnerens pensionsordninger i  

 gældssaneringssager.
Hvis skyldneren har indbetalt et uforholdsmæssigt stort  

 beløb på en pensionsordning, skal et beløb svarende til det for meget  

 indbetalte således i almindelighed indgå i opgørelsen af det beløb, som  

 skyldneren skal betale til sine kreditorer.
Vurderingen af, om der er tale om  

 en uforholdsmæssig indbetaling, skal ske ud fra skyldnerens  

 forhold på  

 indbetalingstidspunktet.
I den bekendtgørelse om gældssanering, der er nævnt ovenfor  

 i pkt. 2, vil der endvidere blive fastsat regler om behandlingen af  

 udbetalinger fra skyldnerens pensionsordninger i afdragsperioden.
Der lægges  

 med lovforslaget op til, at udbetalinger fra en ratepension (dvs. en pension,  

 der udbetales f.eks. i månedlige rater), der falder i afdragsperioden, skal  

 inddrages i gældssaneringssagen som en almindelig indtægt, hvorimod en  

 udbetaling f.eks. fra en kapitalpension, der udbetales med et engangsbeløb,  

 skal inddrages forholdsmæssigt i gældssaneringssagen, normalt med 10 procent  

 for hvert af de år, der er tilbage af afdragsperioden fra  

 udbetalingstidspunktet.
Hermed vil der blive overensstemmelse mellem  

 behandlingen  

 af udbetalinger fra forskellige pensionsordninger.
4) Efter de gældende regler i konkursloven kan skifteretten  

 på begæring bl.a. genoptage gældssaneringssagen med henblik på at ændre  

 gældssaneringskendelsens henstands- og afdragsbestemmelser, således at  

 afdragsperioden forlænges, når ganske særlige hensyn til skyldneren taler for  

 det, f.eks. hvis der er sket en væsentlig ændring af skyldnerens forhold  

 efter,  

 at kendelsen om gældssanering er afsagt.
Sagen kan derimod ikke genoptages  

 med  

 henblik på at nedsætte det beløb, som skyldneren samlet skal betale til sine  

 kreditorer efter kendelsen om gældssanering.
Er skyldnerens ændrede  

 økonomiske  

 forhold af en sådan varig karakter, at skyldneren ikke vil blive i stand til  

 at  

 betale det samlede afdragsbeløb til kreditorerne, vil en genoptagelse af  

 sagen  

 således kunne være formålsløs, og skyldneren er i stedet henvist til  

 eventuelt  

 at søge en ny gældssanering (gældssanering i gældssanering).
 Det foreslås, at skifteretten i modsætning til i dag også  

 skal kunne genoptage en kendelse om gældssanering med henblik på at nedsætte  

 det samlede beløb, som skyldneren skal betale til kreditorerne, hvis  

 skyldneren  

 på grund af varigt forværrede økonomiske forhold ikke vil kunne opfylde  

 afdragsordningen i gældssaneringskendelsen.
 5) Det foreslås, at der indføres præklusivt proklama i sager  

 om gældssanering, hvilket indebærer, at fordringer, som ikke anmeldes over  

 for  

 skifteretten inden en frist på 8 uger, ikke vil blive taget i betragtning i  

 gældssaneringssagen.
I dag kan der i gældssaneringssager opstå visse  

 vanskeligheder som følge af efteranmeldte fordringer, dvs. en fordring der  

 anmeldes efter, at gældssaneringssagen er sluttet, og hvor der derfor ikke er  

 afsat midler i skyldnerens budget til at afdrage også på denne fordring.
I  

 disse tilfælde kan det  afhængigt af størrelsen af den efteranmeldte  

 fordring  

  være nødvendigt at genoptage behandlingen af gældssaneringssagen,  

 f.eks. med  

 henblik på at forlænge afdragsperioden for skyldneren, eller at indlede en ny  

 gældssaneringssag med det formål at afsige en ny kendelse, der skal omfatte  

 samtlige fordringer.
Dette medfører problemer for skyldneren, ulejlighed for  

 de  

 berørte fordringshavere og omkostninger for det offentlige, der normalt  

 afholder omkostningerne ved behandlingen af en sag om gældssanering.
 Med forslaget om at indføre præklusivt proklama vil der ikke  

 længere være mulighed for at foretage en sådan efteranmeldelse i  

 gældssaneringssagen, idet der ikke kan tages hensyn til fordringen, hvis den  

 ikke anmeldes inden proklamafristens udløb.
Det foreslås endvidere, at dækning af en anmeldt fordring,  

 som skyldneren bestrider, bortfalder, hvis fordringshaveren ikke anlægger  

 retssag om fordringen inden 3 måneder efter skifterettens underretning om, at  

 skyldneren bestrider fordringen.
Dækning af en anmeldt betinget fordring,  

 f.eks. en kautionsforpligtelse, vil efter lovforslaget bortfalde, når sagen  

 er  

 afsluttet med afgørelse om gældssanering, medmindre betingelsen er indtrådt  

 på  

 det tidspunkt, hvor skifteretten afsiger kendelse om gældssanering.
 6) Konkurslovens regler om tvangsakkord indebærer, at  

 skyldnerens akkordforslag ved at gennemgå akkordprocessen kan få retsvirkning  

 ikke blot i forhold til fordringshavere, der har tiltrådt forslaget, men også  

 i  

 forhold til dem, som har været passive, eller som ligefrem har stemt mod  

 akkorden.
Som reglerne er i dag, kan fordringerne som led i en  

 tvangsakkord imidlertid ikke nedsættes til mindre end 25 procent af deres  

 beløb, medmindre der foreligger ganske særlige grunde, eller fordringshaverne  

 samtykker heri.
Med henblik på at fremme anvendelsen af tvangsakkordreglerne  

 til videreførelse af levedygtige virksomheder (rekonstruktion), foreslås det,  

 at mindstedividenden ved tvangsakkord nedsættes fra 25 til 10 procent.
Dette  

 vil samtidig medvirke til at sikre den fortsatte balance mellem  

 tvangsakkordreglerne og gældssaneringsreglerne i forbindelse med de  

 foreslåede  

 særlige regler om gældssanering i forbindelse med konkurs af i hovedsagen  

 erhvervsmæssig gæld, jf. pkt. 7 nedenfor.
7) Som det fremgår af regeringens handlingsplan for  

 iværksættere fra januar 2003, ønsker regeringen, at det skal være nemmere at  

 starte virksomhed igen efter en konkurs, og at konkursramte iværksættere, der  

 vil starte op igen, får mulighed for hurtigere end i dag at få slettet  

 resterende gæld.
Efter regeringens opfattelse vil dette kunne have en positiv  

 indflydelse på villigheden til at starte virksomhed.
 Lovforslaget indebærer, at der indføres særlige regler om  

 gældssanering for erhvervsdrivende i forbindelse med konkurs med henblik på,  

 at  

 en erhvervsdrivende efter en konkurs hurtigere kan blive frigjort for den  

 gæld,  

 der resterer efter konkursen.
Efter gældende ret er det navnlig betingelsen om, at  

 gældssanering forudsætter, at skyldneren har afklarede økonomiske forhold,  

 der  

 vil kunne hindre, at konkursramte erhvervsdrivende i en periode efter  

 konkursen  

 kan få gældssanering.
I en periode efter virksomhedens økonomiske sammenbrud  

 vil skyldneren således ofte have uafklarede økonomiske forhold og vil dermed  

 i  

 denne periode normalt være udelukket fra at få gældssanering.
På denne  

 baggrund  

 foreslås det, at der i forbindelse med konkurs kan ses bort fra, at  

 skyldneren  

 ikke har afklarede økonomiske forhold, hvis der er tale om i hovedsagen  

 erhvervsmæssig gæld.
Hvis skyldneren i en sådan situation meddeles  

 gældssanering, vil gældssaneringssagen  i modsætning til, hvad der  

 gælder  

 efter de almindelige regler om gældssanering  kunne  

 genoptages med henblik  

 på at forhøje det samlede beløb, som skyldneren skal betale til sine  

 kreditorer,  

 hvis der sker en væsentlig forbedring af skyldnerens økonomiske forhold i  

 afdragsperioden.
 Med henblik på, at en konkursramt erhvervsdrivende hurtigere  

 kan blive frigjort for den del af gælden, der består efter konkursen, lægges  

 der med lovforslaget endvidere op til, at den normale afdragsperiode på 5 år  

 afkortes til 3 år i gældssaneringssager, som behandles efter de foreslåede  

 nye  

 regler om gældssanering vedrørende erhvervsmæssig gæld.
Med henblik på at sikre, at et nyt lempeligere regelsæt om  

 eftergivelse af i hovedsagen erhvervsmæssig gæld ikke giver anledning til  

 misbrug, foreslås det, at det udtrykkeligt fastsættes i konkursloven, at der  

 i  

 almindelighed ikke kan meddeles gældssanering i tilfælde, hvor skyldnerens  

 erhvervsvirksomhed eller den virksomhed, hvorfra skyldnerens erhvervsmæssige  

 gæld stammer, har været drevet på en måde, der fremtræder som illoyal eller  

 uforsvarlig over for kreditorerne, herunder offentlige myndigheder.
Det kan  

 f.eks. være tilfældet, hvis skyldneren eller ledelsen i det selskab, der er  

 eller har været undergivet konkursbehandling, i ikke uvæsentligt omfang har  

 tilsidesat sine pligter med hensyn til momsafregning samt indeholdelse og  

 afregning af A-skat mv.
Det foreslås herudover, at der indføres en karantæne,  

 hvorefter en skyldner i en vis periode ikke på ny kan meddeles gældssanering  

 efter de foreslåede særlige regler for erhvervsdrivende i forbindelse med  

 konkurs.
Det foreslås, at denne periode fastsættes til 10 år efter, at den  

 pågældende har fået gældssanering efter dette lempeligere regelsæt.
En  

 skyldner, der tidligere er meddelt gældssanering i forbindelse med konkurs,  

 må  

 således i en situation, hvor den pågældende før udløbet af  

 karantæneperioden  

 på ny bliver stærkt forgældet, i stedet indgive begæring om gældssanering  

 efter  

 de almindelige regler om gældssanering.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
