 I medfør af § 46 i lov om arbejdsmarkedsuddannelser, jf. lovbekendtgørelse  

 nr. 97 af 23. februar 1996, fastsættes:
Formål § 1.  Deltagerbetaling m.v. har til formål at medvirke  

 til styringen af den samlede efterspørgsel og dermed det samlede forbrug af  

 voksen- og efteruddannelse.
 Stk.2.  Deltagerbetaling m.v. omfatter deltagerbetaling,  

 afmeldegebyr og virksomhedsbetaling for udstedelse af certifikater, der er  

 baseret på krav fra offentlige myndigheder.
Deltagerbetaling § 2.  Deltagerbetaling skal betales under deltagelse i  

 alle arbejdsmarkedsuddannelser med undtagelse af virksomhedstilpasset  

 uddannelse (VTP) og Træningsskolens arbejdsmarkedsuddannelser (TAMU).
§ 3.  Deltagerbetaling påhviler såvel beskæftigede som  

 ledige deltagere samt deltagere, der er selvstændige erhvervsdrivende.
For  

 ledige, omfattet af en handlingsplan eller en individuel uddannelsesplan,  

 påhviler betalingsforpligtelsen dog det regionale arbejdsmarkedsråd (RAR).
 § 4.  Kortuddannede deltagere, såvel ledige som  

 beskæftigede samt selvstændige, er fritaget for deltagerbetaling.
Stk. 2.  Kortuddannede ifølge stk. 1 er personer, der  

 har indtil § 5.  Deltagerbetalingen på en  

 arbejdsmarkedsuddannelse udgør 200 kr. pr. påbegyndt elevuge.
Når den enkelte  

 har deltaget i uddannelse i mere end 10 uger i 2. halvår 1996 betales dog  

 maksimalt 2.000 kr.
Afmeldegebyr § 6.  Afmeldegebyr gælder under deltagelse i  

 kompetencegivende arbejdsmarkedsuddannelse efter lovens § 3, nr. 1.
 § 7.  Afmeldegebyr omfatter såvel beskæftigede  

 deltagere, der er ansat hos arbejdsgiveren på tidspunktet for deltagerens  

 optagelse på uddannelsen, som deltagere, der er selvstændige  

 erhvervsdrivende.
 Stk. 2.  Ledige deltagere er fritaget for afmeldegebyr.
 § 8.  Deltagerens arbejdsgiver betaler et afmeldegebyr  

 på 2.000 kr. såfremt deltageren ikke er fremmødt på uddannelsens første dag.
 Stk. 2.  Frameldes deltageren senere end 1 uge inden  

 uddannelsens første dag, betaler arbejdsgiveren et gebyr på 1.000 kr.
 Stk. 3.  Sidste dag, hvor framelding kan ske gebyrfrit,  

 er ugedagen inden uddannelsens start.
 Stk. 4.  Dokumenterer arbejdsgiveren, at udeblivelse,  

 jf. stk. 1, eller framelding, jf. stk. 2, skyldes et forhold, der i  

 deltagerens ansættelsesforhold er lovligt forfald, fritages arbejdsgiveren  

 for gebyr.
 Stk. 5.  Såfremt en arbejdsgiver erstatter en udeblevet  

 eller frameldt deltager med en anden, betales ikke gebyr.
Stk. 6.  Såfremt en planlagt uddannelse aflyses på  

 uddannelsesstedets foranledning, betales ikke gebyr.
Skyldes aflysningen  

 manglende fremmøde på uddannelsens første dag eller for mange frameldinger,  

 fritages de deltagere, der er omfattet af stk. 1 og stk. 2, ikke for gebyr.
Virksomhedsbetaling for certifikater § 9.  Virksomhedsbetaling for certifikater omfatter  

 såvel beskæftigede deltagere, der er ansat hos arbejdsgiveren på tidspunktet  

 for deltagerens optagelse på uddannelsen, som deltagere, der er selvstændige  

 erhvervsdrivende.
 St. 2. Ledige deltagere er fritaget for certifikatbetaling.
 § 10.  Arbejdsgiveren betaler for udlevering af  

 certifikater, der udstedes på basis af krav udstedt af offentlige  

 myndigheder.
Stk. 2.  Betalingen udgør mellem 500 og 2.000 kr. pr.  

 certifikat.
Betalingen for det enkelte certifikat fastsættes af  

 Arbejdsmarkedsstyrelsen efter forhandling med de respektive  

 erhvervsområdeudvalg.
Administration § 11.  Deltagerbetaling i henhold til kapitel 2  

 påhviler deltageren.
Dog påhviler deltagerbetalingen det regionale  

 arbejdsmarkedsråd (RAR) for ledige deltagere, der er omfattet af en  

 handlingsplan eller en individuel uddannelsesplan.
Deltagerbetaling opkræves  

 af uddannelsesstedet samtidig med bekræftelse på optagelse.
Stk. 2.  Dokumentation for at være kortuddannet, at være  

 omfattet af en handlingsplan, en individuel uddannelsesplan eller at have  

 deltaget i arbejdsmarkedsuddannelse i 10 uger i 2. halvår 1996, afgives i  

 form af en tro og loveerklæring Stk. 3.  Dokumentation efter stk. 2 skal foreligge  

 senest på uddannelsens første dag.
Stk. 4.  Deltagerbetaling skal ske til uddannelsesstedet  

 senest ved uddannelsens begyndelse.
Uddannelsesstedet kan give henstand med  

 betaling indtil uddannelsens sidste dag.
§ 12.  Afmeldegebyr i henhold til kapitel 3 og  

 virksomhedsbetaling for certifikater i henhold til kapitel 4 påhviler  

 deltagerens arbejdsgiver og opkræves af uddannelsesstedet.
Betaling af  

 afmeldegebyr skal dog ske til efteruddannelsesudvalgene, hvor disse efter  

 aftale forestår optagelsen.
 Stk. 2.  Afmeldegebyret skal betales til  

 uddannelsesstedet eller efteruddannelsesudvalget senest 4 uger efter  

 modtagelsen af opkrævning.
 Stk. 3.  Betaling for certifikat skal ske til  

 uddannelsesstedet forud for udlevering af certifikatet.
Øvrige bestemmelser § 13.  Indtægter, der hidrører fra deltagerbetaling,  

 afmeldegebyr og certifikater, fratrækkes ved afregning af tilskud til  

 uddannelsesstedet.
 Stk. 2.  Efteruddannelsesudvalg, som modtager  

 afmeldegebyr, indbetaler beløbet til Arbejdsmarkedsstyrelsen.
 § 14.  Arbejdsmarkedsstyrelsen fastsætter nærmere  

 retningslinier for regnskabs- og revisionsmæssig behandling af  

 deltagerbetaling, afmeldegebyr og virksomhedsbetaling for certifikater,  

 herunder retningslinier for indberetning, udbetaling, dokumentation,  

 revisorpåtegning m.v.
 § 15.  Indtægter, der er oppebåret med hjemmel i  

 bekendtgørelserne nævnt i § 17, stk. 2 indgår som en forøgelse af  

 erhvervsområdeudvalgenes rammer i 2. halvår 1996 til anvendelse inden for de  

 kompetencegivende arbejdsmarkedsuddannelser.
 Stk. 2.  Uforbrugte midler i henhold til stk. 1 kan  

 anvendes i 1997 til kompetencegivende arbejdsmarkedsuddannelser.
Klage § 16.  Klage over uddannelsesstedets eller  

 efteruddannelsesudvalgets afgørelser om betaling efter denne bekendtgørelse  

 kan ikke indbringes for administrative myndigheder.
Ikrafttrædelse § 17.  Bekendtgørelsen træder i kraft den 10. juli  

 1996.
 Stk. 2.  Arbejdsministeriets bekendtgørelse nr. 1049 af  

 17. december 1993 om betalingsordninger inden for arbejdsmarkedsuddannelserne  

 i 1994 og Arbejdsministeriets bekendtgørelse nr. 1158 af 19. december 1994 om  

 betalingsordninger inden for arbejdsmarkedsuddannelserne ophæves.
