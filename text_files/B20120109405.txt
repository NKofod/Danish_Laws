Bekendtgørelse om ændring af bekendtgørelse om tilskud til investeringer i nye teknologier på økologiske bedrifter § 1 I bekendtgørelse nr. 1108 af 1. december 2011 om tilskud til investeringer i nye teknologier på økologiske bedrifter foretages følgende ændringer:
 1. § 3, stk. 1, affattes således:
»Tilsagn om tilskud kan gives til jordbrugere, der som ejer eller forpagter driver en primær jordbrugsbedrift, der er autoriseret af NaturErhvervstyrelsen til økologisk jordbrugsproduktion eller er omfattet af en ansøgning herom.
Ansøgningen om autorisation skal være modtaget i NaturErhvervstyrelsen senest den dag, hvor ansøgningsfristen udløber.
Det årlige arbejdskraftbehov, der kræves for at drive den primære jordbrugsbedrift, skal være på mindst 830 arbejdstimer opgjort efter de normtimesatser, der er fastsat i bilag 1 i bekendtgørelse om tilskud til projekter vedrørende investeringer i nye grønne processer og teknologier i den primære jordbrugsproduktion.« 2. I § 9, stk. 1, nr. 3, ændres »300.000 kr.« til: »100.000 kr.« 3. § 9, stk. 1, nr. 8, affattes således:
 »8) tilsagnshaver indsender udbetalingsanmodning, opgørelse over betalte tilskudsberettigede udgifter, alle udgiftsbilag, dokumentation for betaling samt slutrapport rettidigt til NaturErhvervstyrelsen,«.
 4. I § 9, stk. 1, nr. 11, udgår »og«.
 5. I § 9, stk. 1, nr. 12, ændres ».« til: », og«.
 6. I § 9, stk. 1, indsættes som nr. 13:
»13) tilsagnshaver har opnået autorisation til økologisk jordbrugsproduktion inden anmodning om første udbetaling.« 7. § 15, stk. 1, affattes således:
»Udbetaling af tilskud sker på baggrund af tilsagnshavers opgørelse over betalte tilskudsberettigede udgifter, der skal kunne dokumenteres.
Anmodning om udbetaling af tilskud skal indgives på et særligt skema og vedlægges alle udgiftsbilag og dokumentation for betaling.
Skema til udbetalingsanmodning fås via NaturErhvervstyrelsens hjemmeside eller ved henvendelse til NaturErhvervstyrelsen.« 8. I § 16 ændres »vedlagt revisorerklæring, dokumentation for opsætning af informationsskilt« til: », alle udgiftsbilag, dokumentation for betaling,«.
