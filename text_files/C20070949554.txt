Moms  lempelse af praksis - akupunktur Indledning Ændringer inden for sundhedslovgivningen  

 medfører pr. 1. januar 2007 en ændring af praksis for akupunktørers opnåelse  

 af  

 momsfritagelse efter momslovens § 13, stk. 1, nr. 1.
Hidtidig praksis og lovgrundlag Den sundhedsretlige vurdering af akupunktur har  

 hidtidig været, at indgrebet blev kategoriseret som et operativt indgreb i  

 henhold til Lov om udførelse af lægegerning.
Dette indebar, at  

 akupunkturbehandling  

 kun har kunnet udføres af f.eks. læger, eller under deres supervision.  

 Momsmæssigt har det således hidtil været en betingelse for momsfritagelse for  

 akupunktur efter momslovens § 13, stk. 1, nr. 1, at behandlingen blev udført  

 af  

 f.eks. læger, eller under deres supervision.
Lovændring Med vedtagelse af lov nr. 451 af 22. maj 2006 om  

 autorisation af sundhedspersoner og om sundhedsfaglig virksomhed, er den  

 hidtidige sundhedsretlige praksis og lovgrundlag for akupunkturbehandling  

 ændret.
Efter lovens § 74, stk. 3 er akupunkturbehandling således ikke  

 længere  

 omfattet af begrebet operativt indgreb, hvilket medfører, at denne form for  

 behandling nu lovligt kan foretages af alle, såvel af personer med som uden  

 autorisation.
Akupunkturbehandlinger skal herefter sidestilles med andre  

 former  

 for alternative behandlinger, når de udføres af personer uden autorisation.  

 Lovændringen  

 er trådt i kraft den 1. januar 2007.
Momsmæssig konsekvens af ændringen Lovændringen medfører, at akupunktører nu rent  

 momsmæssigt skal sidestilles med alternative behandlere.
SKAT stiller ikke  

 længere krav om lægelig supervision.
Det vil sige, at akupunktører, for at  

 være  

 omfattet af momsfritagelsen i momslovens § 13, stk. 1, nr. 1, skal opfylde de  

 samme uddannelseskrav som alternative behandlere.
 Akupunktører skal dermed for at være fritaget  

 for moms, som minimum have gennemgået et uddannelsesforløb på 660 lektioner,  

 med et nærmere fastlagt indhold, jf. den nærmere beskrivelse af  

 uddannelseskravene, som fremgår af Momsvejledningens afsnit D 11.1.4 under  

 afsnittet "Alternative behandlere".
Dispensation  

 fra uddannelseskravene Akupunkturbehandling som udføres af f.eks. læger  

 eller under deres supervision efter de hidtil gældende regler herom, vil  

 stadig  

 efter lovændringen være fritaget for moms.
For praktiserende akupunktører,  

 som  

 ikke længere ønsker at være under supervision af f.eks. en læge, gælder  

 ovennævnte uddannelseskrav.
 Sundhedsstyrelsen har med virkning fra 10. juli  

 2004 indført regler om en brancheadministreret registreringsordning for  

 alternative behandlere, jf. lov nr. 351 af 19. maj 2004 (såkaldt  

 RAB-registrering). Brancheforeninger for alternative behandlere kan dermed,  

 hvis de opfylder visse faglige krav, blive godkendt af Sundhedsstyrelsen til  

 at  

 registrere alternative behandlere, ud fra bl.a. visse uddannelseskrav.  

 Sundhedsstyrelsen har i bkg. nr. 702 af 25. juni 2004 fastsat en  

 overgangsordning  

 i tilfælde, hvor alternative behandlere ikke opfylder de uddannelseskrav, der  

 er fastsat i loven vedrørende registreringsordning for alternative  

 behandlere.  

 Overgangsreglerne findes i bekendtgørelsens § 22, og indeholder bl.a. krav  

 om,  

 at den alternative behandler skal have praktiseret i en længere periode, på  

 grundlag af en dokumenteret, relevant uddannelse.
 Akupunktører, der ikke opfylder de  

 uddannelseskrav, der fremgår af Momsvejledningen, afsnit  


  

 D.11.1.4  


,  

 kan opnå dispensation fra disse krav, og dermed momsfritages, hvis de har  

 opnået registrering efter overgangsreglen i § 22 i den nævnte bekendtgørelse.
Ikrafttrædelsestidspunkt Denne ændring af praksis må anses for at være en  

 lempelse af området for momsfritagelse i henhold til momslovens § 13, stk. 1,  

 nr. 1, i forhold til tidligere praksis. Ændringen har således virkning fra 1.  

 januar 2007.
