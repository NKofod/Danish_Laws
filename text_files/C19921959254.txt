(Til samtlige kommuner) Ifølge § 18 i Socialministeriets bekendtgørelse nr. 759 af 21. november  

 1991 om betaling for ophold i dagtilbud for børn og unge reguleres  

 indtægtsgrænserne for bortfald eller nedsættelse af betalingen for ophold i  

 dagtilbud én gang årligt pr. 1. januar.
 Indtægtsgrænserne for 1993 er udmeldt til kommunerne ved  

 Socialministeriets bekendtgørelse nr. 883 af 29. oktober 1992.
 Socialministeriet har i den anledning modtaget en del henvendelser fra  

 kommuner, der har undret sig over den nye betalingsskala.
 Til forklaring kan oplyses, at der i den nye betalingsskala er foretaget  

 afrunding af såvel den nedre grænse (46.600 kr.) som den øvre grænse (144.900  

 kr.) til beløb, der er delelige med 100. Derefter er den indtægsstigning,  

 hvorefter betalingen forhøjes med 1 pct. (1035 kr.) afrundet til hele kroner.
Afrundingerne medfører, at regnestykket ikke "går op", når der  

 udarbejdes en betalingsskala.
Skalaen slutter ved 144.925 kr. i stedet for  

 144.900 kr., når man successivt forhøjer med 1035 kr.
Det sidste interval,  

 hvor der betales 99 pct. af fuld takst, omfatter derfor kun en  

 indtægtsforhøjelse på 1010 kr.
Når indkomsten er på 144.901 kr. eller derover  

 sker der ingen nedsættelse af betalingen.
