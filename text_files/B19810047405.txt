 I henhold til § 6, stk. 3, i lov nr. 211 af 13. maj 1981 om anbringelse og  

 bestyrelse af umyndiges midler m.v. fastsættes:
 § 1.  Midler, der efter lovens § 6, stk. 1, skal  

 afgives fra overformynderiet til bestyrelse i en forvaltningsafdeling, eller  

 som i medfør af lovens § 6, stk. 2, indleveres til overformynderiet, bestyres  

 indtil afgivelsen fra overformynderiet efter reglerne i denne bekendtgørelses  

 §§ 2-13. Det samme gælder midler, der skal udleveres til værgen til videre  

 bestyrelse i medfør af § 2, 1. pkt., i justitsministeriets bekendtgørelse om  

 afgivelse af midler fra overformynderiet.
 § 2.  Midlerne anbringes som kontant indskud i  

 overformynderiet eller i værdipapirer til særskilt bestyrelse.
§ 3.  Kontante indskud anbringes på anfordring eller  

 på opsigelse.
Opsigelsesvarslet er 3 eller 12 måneder.
Midler anbragt på  

 anfordring kan uden varsel begæres anvendt til køb af værdipapirer eller  

 anbragt på opsigelse.
Midler anbragt på opsigelse kan med det for kontoen  

 gældende varsel begæres anbragt på anfordring eller på konto med kortere  

 opsigelsesvarsel.
 Stk. 2.  Når kontohaveren bliver myndig, eller  

 bestyrelsen af midlerne helt eller delvis ophører ved frigivelse eller af  

 andre grunde, herunder ved overførsel til en forvaltningsafdeling, sker  

 udbetaling uden opsigelse.
§ 4.  Begæring om ændring af anbringelsesmåden  

 fremsættes over for overformynderiet.
En mindreårig kontohavers midler kan  

 ikke anbringes på opsigelse på et sådant tidspunkt, at kontohaveren vil være  

 blevet myndig, inden opsigelsesvarslet udløber.
 Stk. 2.  Når særlige omstændigheder taler derfor, kan  

 overformynderiet mod en rentegodtgørelse tillade, at midler, der er anbragt  

 på opsigelse, uden varsel eller med mindre end det for kontoen gældende  

 varsel anvendes til køb af værdipapirer.
 Stk. 3.  Rentegodtgørelsen fastsættes af  

 justitsministeren.
§ 5.  Er der ikke fremsat begæring om bestemt  

 anbringelse af kontante midler, anbringes midlerne på 3 måneders opsigelse.  

 Fremsættes der inden 6 måneder efter indbetalingen begæring om køb af  

 værdipapirer eller om anbringelse på anfordring, anses midlerne for anbragt  

 på anfordring fra indbetalingsdagen.
Beløb, der indkommer ved udtrækning af  

 obligationer, indfrielse af pantebreve eller lignende, anbringes altid på  

 anfordring.
§ 6.  Rentesatserne for kontante midler fastsættes af  

 justitsministeren.
Det påhviler overformynderiet at offentliggøre ændringer  

 af rentesatserne i Statstidende og dagspressen.
Rentesatserne skal endvidere  

 bekendtgøres i Statstidende hver den 1. januar og 1. juli.
 Stk. 2.  Renten beregnes for 1 år ad gangen til den 11.  

 december.
 Stk. 3.  Nyindkomne kontante midler og beløb, der  

 hidrører fra aktiver under særskilt bestyrelse, og som fremkommer ved salg  

 eller indfrielse eller på lignende måde, forrentes fra den første dag efter  

 indbetalingen.
 Stk. 4.  Kontante midler, der udbetales eller afgives  

 fra overformynderiet, forrentes til den sidste dag før anvisningsdagen.  

 Beløb, der anvendes til køb af værdipapirer, forrentes dog til indkøbsnotaens  

 renteafregningsdato.
§ 7.  Forfaldne renter, der ikke udbetales, oplægges  

 på kontoen.
Renter, der er oplagt i det nærmest forudgående år, kan dog  

 udbetales på begæring.
Oplagte renter forrentes fra forfaldsdagen.
 Stk. 2.  Overformynderiet kan bestemme, at forfaldne  

 renter ikke kan udbetales eller kun delvis kan udbetales, hvis en  

 regnskabspligtig værge ikke aflægger regnskab, eller der i øvrigt foreligger  

 særlige omstændigheder.
§ 8.  Kontante midler, der tilhører en umyndig eller  

 bortebleven kontohaver, kan anbringes i værdipapirer efter reglerne i  

 justitsministeriets bekendtgørelse om anbringelse af umyndiges midler.  

 Værdipapirer kan ombyttes efter samme regler.
Finder overformynderiet, at  

 ombytningen strider mod kontohaverens interesser, forelægges sagen for  

 justitsministeriet.
 Stk. 2.  Midler, der tilhører andre kontohavere,  

 anbringes efter de regler, der er fastsat for sådanne midler.
 § 9.  Værdipapirer, der er overgivet til bestyrelse i  

 overformynderiet, eller som indkøbes af overformynderiet for en kontohavers  

 regning, bestyres særskilt.
 Stk. 2.  Overformynderiets underskrift træder i stedet  

 for kontohaverens ved enhver disposition over særskilt bestyrede  

 værdipapirer.
Stk. 3.  Forandring af sikkerheden for eller af  

 forpligtelsen ifølge særskilt bestyrede værdipapirer, derunder  

 gældsovertagelse, kræver godkendelse fra overformynderiet.
Afgørelsen træffes  

 efter erklæring fra værgen eller den myndige kontohaver.
Godkendelsen kan  

 ikke meddeles mod værgens eller den myndige kontohavers ønske.
§ 10.  Pantebreve i fast ejendom, som helt eller  

 delvis udlægges eller transporteres til en kontohaver i overformynderiet,  

 skal forsynes med påtegning om, at pantebrevet er inddraget under  

 overformynderiets bestyrelse, og at meddelelser i henhold til retsplejelovens  

 kapitel 51 og andre meddelelser, der ifølge loven skal tilgå pantekreditor,  

 fremtidig skal sendes til overformynderiet.
Meddelelsespåtegningen skal  

 tinglyses.
§ 11.  Falder grundlaget for overformynderiets  

 bestyrelse af midlerne bort, skal de udgå af overformynderiets bestyrelse.  

 Har kontohaveren ikke inden en af overformynderiet fastsat frist på højst 6  

 måneder givet oplysning om, hvorledes der skal forholdes med midlerne,  

 deponeres de i henhold til lov nr. 29 af 16. februar 1932 om skyldneres ret  

 til at frigøre sig ved deponering.
Båndlagte midler overføres dog til en  

 forvaltningsafdeling, som justitsministeriet har godkendt til at bestyre  

 båndlagt tvangsarv efter den myndige kontohavers bestemmelse, medmindre der i  

 testamente, gavebrev m.v. er truffet gyldig bestemmelse om et bestemt  

 forvaltningssted.
 § 12.  For overformynderiets bestyrelse betales et  

 administrationsgebyr, der udgør 5 pct. af bruttorenten (bruttoudbyttet).
§ 13.  Ved indkøb eller ombytning af værdipapirer  

 opkræves et gebyr, der ved erhvervelse af obligationer og pantebreve  

 fastsættes til 1 promille af de indkøbte aktivers pålydende værdi, dog mindst  

 2 kr.
For andre aktiver udgør gebyret 2 promille af de erhvervede aktivers  

 pålydende værdi, dog mindst 5 kr.
Stk. 2.  For udfærdigelse af påtegninger på pantebreve  

 om gældsovertagelse, rykning eller ændring af pantets omfang opkræves et  

 gebyr på 2 promille af restgælden eller, hvis ekspeditionen omfatter flere  

 ensartede pantebreve, af disses samlede restgæld, dog mindst 20 kr. og højst  

 100 kr.
For udfærdigelse af andre påtegninger opkræves et gebyr på 20 kr. for  

 hvert pantebrev, dog højst 100 kr. for en ekspedition, der omfatter flere  

 ensartede pantebreve.
Gebyret opkræves hos debitor.
 Stk. 3.  For udfærdigelse af kontoudskrift eller  

 genparter af akter vedrørende kontoen betales et gebyr på 2 kr. for hver  

 påbegyndt side.
 Stk. 4.  Ved beregning af gebyr afrundes opad til  

 nærmest hele kronebeløb.
 § 14.  Bekendtgørelsen træder i kraft den 1. oktober  

 1981.
 Stk. 2.  Justitsministeriets bekendtgørelse nr. 340 af  

 18. juni 1973 ophæves.
