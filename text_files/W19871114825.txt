Anke af skilsmissedom inden eksekutionsfristens udløb.
Bidraget bør  

 fastsættes i medfør af retsvirkningslovens § 6, jf. § 8 og ikke  

 ægteskabslovens § 50.
 Manden og hustruen indgik ægteskab i 1977 og blev skilt ved dom i 1986, på  

 vilkår bl.a., at manden var bidragspligtig over for hustruen i 4 år fra  

 dommens dato.
 Statsamtet traf herefter afgørelse om, at manden med virkning fra dommens  

 dato skulle betale 1.000 kr. månedlig til hustruens underhold.
 Statsamtet fastsatte bidraget i medfør af ægteskabslovens § 50, idet man  

 på tidspunktet for bidragsafgørelsen ikke var bekendt med, at byretsdommen  

 var anket til Østre Landsret.
 Under henvisning hertil anmodede Civilretsdirektoratet statsamtet om at  

 påtegne resolutionen om, at bidragsfastsættelsen retteligt er sket efter  

 retsvirkningslovens § 6, jf. § 8, og man meddelte samtidig statsamtet, at en  

 afgørelse, der er udfærdiget i medfør af retsvirkningslovens § 6, efter  

 Civilretsdirektoratets opfattelse bevarer sin gyldighed også efter en dom,  

 der er anket efter eksekutionsfristens udløb, uden at man dog fandt, at dette  

 bør medføre, at ankefristens udløb afventes, før ny bidragsfastsættelse  

 træffes.
 Over for parterne blev opmærksomheden henledt på, at bidraget bortfaldt  

 ved sagens endelige afgørelse, og at der, såfremt manden ved landsretten  

 måtte blive pålagt bidragspligt, skulle indgives ny ansøgning til statsamtet  

 om fastsættelse af bidragets størrelse.
