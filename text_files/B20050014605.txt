Bekendtgørelse  

 om suppleringsuddannelsen til den  

  

 sundhedsfaglige kandidatuddannelse (cand.scient.san.) I medfør af § 8 og § 34, stk. 1, i lov nr.  

 403 af 28. maj 2003 om universiteter (universitetsloven) fastsættes:
Kapitel 1 Uddannelsens formål og struktur m.v.
 § 1.  

  

 Den  

 sundhedsfaglige suppleringsuddannelse har til formål at kvalificere ansøgere  

 med en videregående sundhedsuddannelse, jf. § 5, til at opfylde  

 adgangskravene til den sundhedsfaglige kandidatuddannelse (cand.scient.san.).
 § 2.  

  

 Suppleringsuddannelsen udbydes af universiteter, der er godkendt hertil af  

 ministeren for videnskab, teknologi og udvikling.
 Stk. 2.  

  

 Godkendelsen efter stk. 1 forudsætter, at universitetet tillige er  

 godkendt til at udbyde den sundhedsfaglige kandidatuddannelse.
 § 3.  

  

 Suppleringsuddannelsen er normeret til 30 ECTS-point. 60 ECTS-point svarer  

 til  

 1 års heltidsstudier.
 Stk. 2.  

  

 Uddannelsen  

 tilrettelægges og udbydes efter reglerne i bekendtgørelse om  

 deltidsuddannelse.
 Stk. 3.  

  

 Universitetet bestemmer selv, hvor mange studerende det vil optage på  

 uddannelsen, medmindre ministeren fastsætter et årligt maksimumstal for  

 optagelseskapaciteten.
 § 4.  

  

 En  

 bestået suppleringsuddannelse giver adgang til den sundhedsfaglige  

 kandidatuddannelse ved alle universiteter, der udbyder kandidatuddannelsen.
 Stk. 2.  

  

 En bestået  

 suppleringsuddannelse ved et universitet giver ret til optagelse på den  

 sundhedsfaglige  

 kandidatuddannelse ved samme universitetet i direkte forlængelse af afsluttet  

 suppleringsuddannelse.
 Stk. 3.  

  

 Universitetet kan, med baggrund i den faglige udvikling, i studieordningen  

 for  

 den sundhedsfaglige kandidatuddannelse fastsætte regler om, hvornår den  

 studerende senest kan søge optagelse på kandidatuddannelsen efter at have  

 afsluttet suppleringsuddannelsen.
Kapitel 2 Adgang § 5.  

  

 Følgende videregående sundhedsuddannelser giver adgang til  

 suppleringsuddannelsen:
 1)  

 	  

 Professionsbachelor i  

 ergoterapi.
 2)  

 	  

 Professionsbachelor i  

 ernæring og sundhed.
 3)  

 	  

 Professionsbachelor i  

 fysioterapi.
 4)  

 	  

 Professionsbachelor i  

 jordemoderkundskab.
 5)  

 	  

 Professionsbachelor i  

 medicinsk laboratorieteknologi.
 6)  

 	  

 Professionsbachelor i  

 radiografi.
 7)  

 	  

 Professionsbachelor i  

 sygepleje.
 Stk. 2.  

  

 Endvidere  

 giver en mellemlang videregående sundhedsuddannelse med minimum et års  

 relevant  

 erhvervserfaring adgang til suppleringsuddannelsen.
 Stk. 3.  

  

 Universitetet kan i særlige tilfælde give adgang til suppleringsuddannelsen  

 for  

 ansøgere, der ikke opfylder kravene i stk. 1 eller stk. 2.
 § 6.  

  

 Kan  

 universitetet af kapacitetsmæssige årsager ikke optage alle ansøgere på  

 suppleringsuddannelsen, skal udvælgelse ske efter kriterier, der på forhånd  

 er  

 fastsat af universitetet.
Stk. 2.  

  

 Universitetet må alene anvende  

 fagligt relevante kriterier samt tilmeldingstidspunktet som  

 udvælgelseskriterier.
Kriterierne for udvælgelse skal offentliggøres på en  

 for  

 ansøgerne tilgængelig måde samtidig med, at universitetet annoncerer udbudet  

 af  

 suppleringsuddannelsen.
 Stk. 3.  

  

 For  

 optagelse til suppleringsuddannelsen fastsætter universitetet selv  

 ansøgnings-  

 og optagelsesprocedure, herunder frister.
Kapitel 3 Uddannelsens indhold § 7.  

  

 Suppleringsuddannelsen skal udbygge de studerendes sundhedsfaglige indsigt og  

 øge deres teoretiske og metodiske kvalifikationer inden for det  

 sundhedsvidenskabelige område.
 Stk. 2.  

  

 Suppleringsuddannelsen består af tre moduler, der hver svarer til 10  

 ECTS-point: Videnskabsteori og forskningsmetodologi (modul 1),  

 sundhedsvidenskabelige discipliner (modul 2), og kliniske og sundhedsfaglige  

 problemstillinger (modul 3).
 Stk. 3.  

  

 Modul 1  

 kvalificerer til analyse, tolkning og vurdering af centrale  

 videnskabsteoretiske problemstillinger inden for sundhedsvidenskab og til  

 forståelse for og anvendelse af forskellige videnskabelige forskningsmetoder.
 Stk. 4.  

  

 Modul 2  

 kvalificerer til anvendelse og diskussion af centrale videnskabelige  

 discipliner  

 inden for det sundhedsvidenskabelige område bl.a.:
 1)  

 	  

 Årsagssøgende  

 epidemiologi.
 2)  

 	  

 Basal biostatistik.
 3)  

 	  

 Sundhedsantropologi,  

 herunder narratologi.
 Stk. 5.  

  

 Modul 3  

 kvalificerer til analyse, fortolkning og diskussion af kliniske og  

 sundhedsfaglige problemstillinger inden for bl.a.:
 1)  

 	  

 Sundhedsfremme og  

 sygdomsforebyggelse.
 2)  

 	  

 Sygdomsdiagnostik og  

 behandling.
 3)  

 	  

 Rehabilitering.
Kapitel 4 Eksamen § 8.  

  

 For  

 eksamen og udstedelse af eksamensbevis gælder bekendtgørelse om eksamen ved  

 universitetsuddannelser (eksamensbekendtgørelsen), jf. dog stk. 2,  

 bekendtgørelse om censorinstitutionen for visse videregående uddannelser  

 under  

 Undervisningsministeriet (censorbekendtgørelsen) og bekendtgørelse om  

 karakterskala og anden bedømmelse.
 Stk. 2.  

  

 Universitetet beslutter selv, om  

 prøverne på suppleringsuddannelsen skal være interne eller eksterne, og om  

 bedømmelserne  

 Bestået/Ikke bestået eller karakterer efter 13-skalaen anvendes ved prøverne.
 Stk. 3.  

  

 Suppleringsuddannelsen er omfattet af samme censorkorps som den  

 sundhedsfaglige  

 kandidatuddannelse.
Kapitel 5 Andre regler § 9.  

  

 Universitetet fastsætter inden for bekendtgørelsens rammer regler om  

 suppleringsuddannelsen i en studieordning.
 Stk. 2.  

  

 Studieordningen skal indeholde  

 regler om:
 1)  

 	  

 Uddannelsens formål,  

 jf. § 1.
 2)  

 	  

 Tilrettelæggelse, jf.  

 § 3, stk. 2.
 3)  

 	  

 Beskrivelse af  

 modulernes mål, indhold og placering i studieforløbet, jf. § 7.
 4)  

 	  

 Undervisningsformer.
 5)  

 	  

 Prøver og bedømmelse,  

 jf. § 8, stk. 2.
 6)  

 	  

 Regler om merit, jf.  

 § 12.
 7)  

 	  

 Eventuelle regler for  

 hvornår den studerende senest skal have afsluttet uddannelsen efter at være  

 påbegyndt denne.
 8)  

 	  

 Eventuelle regler om  

 krav om læsning af tekster på fremmedsprog og angivelse af hvilket kendskab  

 til  

 fremmedsproget/-ene dette forudsætter.
 Stk. 3.  

  

 Ud over regler fastsat i medfør  

 af denne bekendtgørelse skal studieordningen indeholde regler fastsat i  

 medfør  

 af eksamensbekendtgørelsen.
 Stk. 4.  

  

 Det skal af studieordningen  

 fremgå, at universitetet, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 universitetet.
 § 10.  

  

 Ved udarbejdelse af studieordninger og væsentlige ændringer heraf indhenter  

 universitetet udtalelser fra censorformandskabet for den sundhedsfaglige  

 kandidatuddannelse.
 Stk. 2.  

  

 Inden en studieordning godkendes  

 og ved væsentlige ændringer af studieordningen, skal universitetet sikre  

 koordinering  

 med andre universiteter, der udbyder tilsvarende uddannelse.
 Stk. 3.  

  

 Studieordninger og væsentlige  

 ændringer heraf træder i kraft ved et studieårs begyndelse.
 Stk. 4.  

  

 Studieordninger og væsentlige  

 ændringer heraf skal indeholde de fornødne overgangsregler.
 Stk. 5.  

  

 Gældende studieordninger skal  

 være offentligt tilgængelige på universitetets hjemmeside.
 § 11.  

  

 Beståede uddannelseselementer efter denne bekendtgørelse ækvivalerer  

 tilsvarende uddannelseselementer ved andre universiteter, der udbyder samme  

 uddannelse efter denne bekendtgørelse.
§ 12.  

  

 Universitetet kan, i hvert enkelt tilfælde eller ved almindelige regler  

 fastsat  

 af universitetet, godkende, at beståede uddannelseselementer eller dele heraf  

 fra en dansk eller udenlandsk videregående uddannelsesinstitution træder i  

 stedet for uddannelseselementer eller dele heraf, der er omfattet af denne  

 bekendtgørelse.
Afgørelsen træffes på grundlag af en faglig vurdering.
 § 13.  

  

 Ministeriet kan dispensere fra bekendtgørelsen, når det findes begrundet i  

 usædvanlige forhold, bortset fra de tilfælde, der er nævnt i § 5,  

 stk. 3 og § 12.
§ 14.  

  

 Universitetets afgørelser efter denne bekendtgørelse kan af studerende  

 indbringes for Ministeriet for Videnskab, Teknologi og Udvikling, når klagen  

 vedrører retlige spørgsmål.
Klagen indgives til universitetet, der afgiver en  

 udtalelse, som klageren skal have lejlighed til at kommentere inden for en  

 frist af mindst 1 uge.
Universitetet sender klagen til ministeriet vedlagt  

 udtalelsen og klagerens eventuelle kommentarer hertil.
 Stk. 2.  

  

 Fristen for at indgive klage  

 efter stk. 1 er 2 uger fra den dag, afgørelsen er meddelt klageren.
 § 15.  

  

 Hvis ikke andet følger af denne  

 bekendtgørelse, gælder reglerne i bekendtgørelse om deltidsuddannelse.
Kapitel 6 Overgangsregler og ikrafttræden § 16.  

  

 Bekendtgørelsen træder i kraft den 1. april 2005 og har virkning for  

 studerende, der optages på universiteterne til suppleringsuddannelsen efter  

 den  

 1. august 2005.
 Stk. 2.  

  

 Studerende, der er påbegyndt  

 suppleringsuddannelsen før den 1. august 2005, har ret til at færdiggøre  

 uddannelsen efter reglerne i bekendtgørelse nr. 583 af 10. august 1998.  

 Universitetet fastsætter, hvornår der sidste gang afholdes prøver efter den  

 nævnte bekendtgørelse.
