Af en af statsadvokaten for København forelagt sag fremgår, at han i  

 medfør af straffelovens § 30 havde frafaldet tiltale mod en i 1938 født  

 kvinde på vilkår, at hun blev undergivet børneforsorg, og at den pågældende i  

 1955 havde indgået ægteskab og derfor var udgået af forsorgen.
Det blev  

 herfra tiltrådt, at der efter omstændighederne ikke blev foretaget videre i  

 sagen, men det tilføjedes: »at der efter min mening principielt intet er  

 til hinder for, når en ved et tiltalefrafald betinget foranstaltning ikke  

 iværksættes eller ophører, at ændre vilkåret til en anden tilsvarende eller  

 lempeligere foranstaltning.
Drejer det sig således om tiltalefrafald mod  

 børneforsorg, og denne ikke etableres, fordi børneforsorgsmyndighederne  

 undlader rettidigt at træffe de til opfyldelse af vilkåret sigtende  

 foranstaltninger, eller den ophører inden udløbet af den forudsatte tid som i  

 nærværende sag, finder jeg, at der af anklagemyndigheden vil kunne etableres  

 en anden form for tilsyn, for eksempel Dansk Forsorgsselskab (nu  

 Kriminalforsorgen), indtil det forudsatte tidspunkt«.
