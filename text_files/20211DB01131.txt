Betænkning afgivet af Sundhedsudvalget den 7. juni 2022 Betænkning over Forslag til folketingsbeslutning om bedre hjælp til ufrivilligt barnløse [af Marlene Ambo-Rasmussen (V) m.fl.]:
1. Indstillinger Et flertal i udvalget (S, SF, RV og EL) indstiller beslutningsforslaget til forkastelse.
 Et mindretal i udvalget (V, Liselott Blixt (UFG) og Karina Adsbøl (UFG)) indstiller beslutningsforslaget til vedtagelse uændret.
 Et andet mindretal i udvalget (DF) vil redegøre for sin stilling til beslutningsforslaget ved 2. (sidste) behandling.
 Et tredje mindretal i udvalget (KF) vil stemme hverken for eller imod beslutningsforslaget ved 2. (sidste) behandling.
 Et fjerde mindretal i udvalget (NB) vil redegøre for sin stilling til beslutningsforslaget ved 2. (sidste) behandling.
 Et femte mindretal i udvalget (LA) vil redegøre for sin stilling til beslutningsforslaget ved 2. (sidste) behandling.
 Et sjette mindretal i udvalget (FG) vil redegøre for sin stilling til beslutningsforslaget ved 2. (sidste) behandling.
 Alternativet, Kristendemokraterne, Moderaterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Socialdemokratiet, Socialistisk Folkeparti, Radikale Venstre og Enhedslisten S, SF, RV og EL er enige i intentionen om at sikre hjælp og støtte til ufrivilligt barnløse.
S, SF, RV og EL ønsker at indrette fertilitetsområdet i Danmark på en måde, så ressourcerne bliver anvendt bedst muligt og til gavn for de berørte kvinder og par.
Der er begrænsede ressourcer på fertilitetsområdet  herunder begrænsede personalemæssige ressourcer, og personalet er forudsætningen for, at fertilitetsbehandlinger kan gennemføres.
 Samtidig er det vigtigt for S, SF, RV og EL at få undersøgt, hvad vi kan gøre for at forebygge den nedsatte frugtbarhed, som må betegnes som et samfundsproblem.
Fertiliteten i Danmark er dalende, og ufrivillig barnløshed er blevet en folkesygdom.
I 2019 var ca. hvert 10. barn, der kom til verden, et resultat af fertilitetsbehandling.
Til sammenligning var det ca. hvert 12. barn i 2013. Der forventes en stigning i behovet for fertilitetsbehandling i Danmark, bl.a. på grund af en stigende gennemsnitsalder for førstegangsfødende, hvilken i 2019 var 29,5 år.
 En forudsætning for at træffe kvalificerede beslutninger om, hvornår vi vælger at få børn, er viden om, hvordan faktorer som f.eks. alderen påvirker fertiliteten.
S, SF, RV og EL finder det derfor positivt, at Sundhedsministeriet som det første skridt vil igangsætte et arbejde med at kortlægge de sundhedsmæssige faktorer, der kan påvirke fertiliteten.
S, SF, RV og EL finder det endvidere positivt, at Sundhedsministeriet vil igangsætte et arbejde med at sikre, at der er tilstrækkelig viden om fertilitet.
Venstre, Det Konservative Folkeparti, Liselott Blixt (UFG) og Karina Adsbøl (UFG) Venstre, Det Konservative Folkeparti, Liselott Blixt (UFG) og Karina Adsbøl (UFG) noterer sig, at der blandt ordførerne er en velvilje til at se nærmere på problemstillingen om ufrivillig barnløshed, hvorfor V, KF og Liselott Blixt (UFG) og Karina Adsbøl (UFG) opfordrer regeringen til at indkalde Folketingets partier til drøftelser om en langsigtet håndtering af ufrivillig barnløshed til gavn for de ufrivilligt barnløse og samfundsøkonomien som et hele.
3. Udvalgsarbejdet Beslutningsforslaget blev fremsat den 24. februar 2022 og var til 1. behandling den 3. juni 2022. Beslutningsforslaget blev efter 1. behandling henvist til behandling i Sundhedsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 1 møde.
Bilag Under udvalgsarbejdet er der omdelt 1 bilag på beslutningsforslaget.
Annette Lind (S) Birgitte Vind (S) Tanja Larsson (S) Camilla Fabricius (S) nfmd.
Maria Gudme (S) Kasper Roug (S) Julie Skovsby (S) Lennart Damsbo-Andersen (S) Rasmus Horn Langhoff (S) Kirsten Normann Andersen (SF) Trine Torp (SF) Stinus Lindgreen (RV) Christina Thorholm (RV) Peder Hvelplund (EL) Pernille Skipper (EL) Susanne Zimmer (FG) Jane Heitmann (V) fmd.
Anne Honoré Østergaard (V) Hans Andersen (V) Martin Geertsen (V) Marlene Ambo-Rasmussen (V) Sophie Løhde (V) Liselott Blixt (UFG) Karina Adsbøl (UFG) Mette Hjermind Dencker (DF) Jens Henrik Thulesen Dahl (DF) Per Larsen (KF) Lars Boje Mathiesen (NB) Henrik Dahl (LA) Alternativet, Kristendemokraterne, Moderaterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
