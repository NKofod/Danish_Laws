Bekendtgørelse om ændring af  

 bekendtgørelse om økologisk jordbrugsproduktion § 1 I bekendtgørelse nr. 210 af 6. april 1998 om økologisk  

 jordbrugsproduktion foretages følgende ændringer:
 1. I § 3 indsættes som stk. 2:
»Stk. 2. En jordbrugsbedrift, der har ansøgt om  

 autorisation, skal fra det tidspunkt for påbegyndelse af  

 omlægningen, der er anført i ansøgningen,  

 tilrettelægge og gennemføre produktionen efter bestemmelserne i  

 denne bekendtgørelse, herunder bestemmelserne i bilag 1, 2 og 3.« 2. § 4, stk. 3 og 4, affattes således:
 »Stk. 3. Direktoratet kan tillade, at en jordbrugsbedrift i et  

 nærmere bestemt fastsat tidsrum fraviger bestemmelserne i bilag 1 og  

 3.
Stk. 4. Direktoratet kan tillade, at en jordbrugsbedrift  

 fraviger bestemmelserne i bilag 2, nr. 4, indtil den 31. december 2000.« 3. § 5 affattes således:
»§ 5. En jordbrugsbedrift må først sælge  

 sine produkter som økologiske, når bedriften opfylder  

 bestemmelserne i bekendtgørelsen.« 4. I § 6 indsættes som stk. 3:
»Stk. 3. En jordbrugsbedrift skal kunne dokumentere, at  

 anvendte foderstoffer ikke har indeholdt genetisk modificeret materiale, jf.  

 bilag 3, afsnit A, nr. 4.« 5. § 7 affattes således:
»§ 7. En autoriseret jordbrugsbeddrift skal hvert år  

 inden den 31. marts skriftligt til Plantedirektoratet indberette oplysninger  

 om bedriftens planteproduktion i indeværende vækstsæson,  

 herunder om afgrødesammensætningen.
Indberetningen skal  

 indsendes på et skema udformet af direktoratet.
 Stk. 2. En autoriseret jordbrugsbedrift skal hvert år  

 inden den 31. marts skriftligt til direktoratet indberette oplysninger om  

 bedriftens husdyrproduktion i indeværende kalenderår, herunder om  

 husdyrholdets størrelse og sammensætning.
 Stk. 3. Uanset stk. 2, skal en autoriseret  

 jordbrugsbedrift, der har ægproduktion, skriftligt indberette til  

 direktoratet, hver gang et hold æglæggende høns  

 indsættes og afhændes.
 Stk. 4. En jordbrugsbedrift skal senest den 31. marts  

 skriftligt til direktoratet indberette arealer, der er nye i forhold til  

 omlægningsplanen, jf. bilag 1, nr. 2, eller til indberetningen, jf.  

 stk. 1, hvis arealerne omlægges i perioden mellem den 1. september  

 og den 31. august.
 Stk. 5. En jordbrugsbedrift skal straks skriftligt til  

 direktoratet indberette væsentlige ændringer i forhold til  

 omlægningsplanen, jf. bilag 1, nr. 2, eller til indberettede  

 oplysninger, jf. stk. 1 og 2. Den i omlægningsplanen eller i  

 seneste indberetning anførte dato for påbegyndt omlægning  

 af arealer eller dyr kan ikke ændres, medmindre dette indberettes til  

 direktoratet inden den oprindelige dato og inden den påtænkte nye  

 dato.
Stk. 6. Skifter en autoriseret jordbrugsbedrift ejer, bruger  

 eller ansvarlig driftsleder, eller ophører den med produktion og salg  

 af økologiske produkter, skal direktoratet straks underrettes  

 skriftligt herom.« 6. § 12 affattes således:
»§ 12. Jordbrugsprodukter må kun mærkes og  

 sælges eller føres ind i landet og sælges som  

 økologiske eller under lignende betegnelser, der henviser til den  

 økologiske produktionsmetode, hvis produkterne 1)	er produceret på en jordbrugsbedrift eller virksomhed, der er  

 autoriseret i henhold til denne bekendtgørelse, eller på en  

 jordbrugsbedrift eller virksomhed, der i en medlemsstat af Den  

 Europæiske Union er undergivet de fastlagte kontrolforanstaltninger i  

 Det Europæiske Fællesskabs rådsforordning (EØF) nr.  

 2092/91 om økologisk produktionsmetode for landbrugsprodukter og om  

 angivelse heraf på landbrugsprodukter og levnedsmidler, og 2)	er produceret her i landet efter bestemmelserne i  

 bekendtgørelsen og i rådsforordningen eller i en anden  

 medlemsstat af Den Europæiske Union efter bestemmelserne i  

 rådsforordningen.« 7. § 17 affattes således:
»§ 17. Alle vegetabilske produkter, der er omhandlet af  

 reglerne i denne bekendtgørelse, skal ved salg være mærket  

 med kontrolkoden DK-Ø-50. Er det ikke muligt at mærke produktet,  

 kan mærkningen anføres på faktura eller  

 følgeseddel.« 8. Bilag 1, nr. 9 d, affattes således:
»Hver bedrift kan kun have én gyldig aftale.
Aftalen skal  

 gælde mindst ét år« 9. Bilag 1, nr. 10, affattes således:
»10)	Er alle bedriftens arealer og husdyr fuldt omlagt eller under  

 omlægning, er det ikke tilladt at opbevare andre hjælpestoffer  

 til plante- og husdyrproduktion end dem, der er nævnt i bilag 2, tabel  

 1 og 2, samt i bilag 3.« 10. Bilag 2, nr. 4, 1. afsnit, affattes således:
»Der skal anvendes økologisk frø, udsæd og vegetativt  

 formeringsmateriale« 11. Bilag 3, nr. 12, affattes således:
»Næb på fjerkræ må ikke være klippet eller  

 slebet (næbtrimmet)« § 2 Bekendtgørelsen træder i kraft den 15. august 1998.
