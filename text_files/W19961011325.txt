KL § 48 E - Påtagelse af  

 konkurrenceklausul Efter kildeskattelovens § 48 E, stk. 1, omfatter den særlige  

 25-pct.-beskatning: "..vederlag i penge, jf. kildeskattelovens § 43, stk. 1,  

 der tjenes i henhold til ansættelseskontrakt...".
I henhold til bekendtgørelse nr. 768 af 19. september 1995, som  

 ændret ved bekendtgørelse nr. 761 af 20. august 1996,  

 fremgår det af § 20, nr. 27, at som A-indkomst efter kildeskattelovens  

 § 43, stk. 2, anses: "Vederlag for påtagelse af indskrænkninger i  

 adgangen til fri erhvervsudøvelse (konkurrenceklausuler), når  

 vederlaget ydes en gang for alle, jf. ligningslovens § 16 E, stk. 1, nr. 5,  

 og har sammenhæng med et nuværende eller tidligere  

 ansættelsesforhold." Under de angivne forudsætninger er engangsvederlag for  

 påtagelse af en konkurrenceklausul således A-indkomst, jf.  

 kildeskattelovens § 43, stk. 2, og dermed kan et sådant vederlag ikke  

 være omfattet af kildeskattelovens § 48 E, idet denne bestemmelse alene  

 omfatter vederlag, der er A-indkomst i henhold til kildeskattelovens § 43,  

 stk. 1.
