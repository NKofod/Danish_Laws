Fremsat den 14. april 2004 af  

 Karen J.
Klint (S), Lotte Bundsgaard (S), Morten Bødskov (S),  

  

 Anne-Marie Meldgaard (S) og Ole Stavad (S) Forslag til folketingsbeslutning om et særligt introduktionsprogram for udlændinge med  

 religiøs embedsvirksomhed Folketinget pålægger regeringen senest den 1. november 2004  

 at fremsætte lovforslag om et særligt introduktionsprogram for alle  

 udlændinge,  

 som kommer til Danmark med henblik på at varetage særlige religiøse embeder  

 for  

 etniske minoriteter.
Bemærkninger til forslaget Beslutningsforslaget skal ses i forlængelse af  

 Socialdemokratiets integrationsudspil »Ret og pligt til aktivt medborgerskab«  

 (2003). Heri slår vi fast, at vi ønsker en vellykket integration for alle,  

 der  

 har lovligt ærinde og ophold i Danmark, ved at give dem et tilbud om at blive  

 aktive medborgere i vort samfund på det eksisterende demokratiske grundlag.  

 Samtidig fastslår vi, at udenlandske religiøse forkyndere, som får  

 længerevarende opholdstilladelse i Danmark, skal fungere som formidlere af  

 deres  

 religion i en dansk kontekst og medvirke til integrationen.
 Beslutningsforslaget er samtidig en implementering af en  

 anbefaling fra Tænketanken om udfordringer for integrationsindsatsen i  

 Danmark,  

 som i sin fjerde rapport fra februar 2004 har foreslået et  

 introduktionsprogram  

 inspireret af det, der er gjort obligatorisk i Holland .
 Socialdemokratiet fremsætter beslutningsforslaget, da  

 regeringen ikke har taget initiativ til at følge tænketankens opfordringer på  

 dette område.
En vellykket integrationsproces bygger på respekten for  

 religionsfrihed for alle herboende personer.
I et demokratisk, verdsligt  

 samfund kan religionen dog ikke stå alene, hvorfor det er af afgørende  

 betydning for varetagelsen af et religiøst embede, at forkynderen har et  

 grundlæggende kendskab til det omkringliggende samfunds regler og værdisæt,  

 så  

 religiøst personale får gode forudsætninger for at medvirke til en positiv  

 integration.
Socialdemokratiet er enigt med tænketanken i, at  

 trossamfundene er med til at give tryghed, støtte og vejledning i de etniske  

 minoriteters hverdag i deres ny hjemland.
For at styrke de religiøse  

 forkynderes mulighed for at medvirke til en positiv integration skal de  

 sikres  

 det bedst mulige kendskab til dansk sprog og samfundsindretning og danske  

 normer.
Ikke mindst skal forkyndere, der kommer fra lande, hvis  

 samfundsstruktur m.m. er væsentligt forskellig fra den danske, sikres  

 redskaber  

 til støtte for integrationen.
Socialdemokratiet støtter bestræbelser til sikring af både  

 religionsfriheden og religionsligheden, men vi finder det uacceptabelt, hvis  

 en  

 religiøs overbevisning aktivt bruges imod en integrationsindsats.  

 Socialdemokratiet er imod, at religion bruges som motiv til at oprette en  

 slags  

 »stat i staten« med egne spilleregler.
Dette forhold skal udenlandske  

 forkyndere være bekendte med som betingelse for at opnå arbejds- og  

 opholdstilladelse.
Der skal således ikke være mulighed for at vælge  

 introduktionsprogrammet fra, hvis de ønsker at virke i et trossamfund i  

 Danmark.
 Introduktionsprogrammet skal være obligatorisk for  

 forkyndere, der har mulighed for at virke her i landet i en periode, der kan  

 strække sig ud over 3 år.
 Dispensation bør gives til forkyndere, der på forhånd kan  

 dokumentere, at de med altovervejende sandsynlighed besidder en viden, der i  

 store træk svarer til den, et introduktionsprogram kan bibringe dem.
Det skal understreges, at Socialdemokratiet ikke ønsker at  

 lægge hindringer i vejen for den absolutte tros-, tanke- og talefrihed.
Vi  

 ønsker heller ikke at begrænse selve forkyndelsesfriheden.
Derimod ønsker vi  

 med dette beslutningsforslag at medvirke til, at ansvarlige nøglepersoner  

 blandt religiøse minoriteter også bliver bekendt med de normsæt, der hersker  

 i  

 et vestligt, demokratisk, moderne og sekulært samfund i det 21. århundrede.
Vi ønsker, at de religiøse forkyndere medvirker til, at  

 indvandrere/flygtninge m.fl. kan opnå en hurtigere integration i det fælles  

 samfund på basis af demokratisk tænkning, ytrings- og trosfrihed,  

 individuelle  

 rettigheder, ligestilling og personlig frihed.
Derfor er det en offentlig  

 forpligtigelse at sikre de religiøse forkyndere viden om de spilleregler, som  

 er normgivende i det danske samfund.
Vi forventer til gengæld, at disse  

 grundværdier indgår i den måde, de udenlandske forkyndere forvalter deres  

 embede  

 på.
 Forslaget skal også ses i relation til regeringens vision  

 og strategier for bedre integration fra juni 2003, hvoraf det fremgår:
»Initiativ 56: Regeringen vil opfordre trossamfundene i  

 Danmark til at drøfte med de relevante universiteter, om det danske samfund i  

 højere grad selv bør søge at imødekomme efterspørgslen efter kvalificerede  

 præster i de større trossamfund her i landet.
Formålet kunne blandt andet  

 være  

 at undgå, at menigheder vejledes af ukvalificerede præster eller præster med  

 ringe kendskab til det danske samfund.« Initiativ 56 handler godt nok om en egentlig teologisk  

 uddannelse, men en sådan vil det tage lang tid at få etableret, hvorfor det  

 danske samfund i mellemtiden burde stille anden uddannelse til rådighed.
Ifølge de imamer, der virker i dag, er der store forskelle  

 både på deres uddannelse og på deres rolle som imam.
Nogle har en ret  

 begrænset  

 uddannelse og funktion, hvor deres primære rolle som forkynder er at lede  

 fredagsbønnen.
Disse indgår sjældent i en dybere rådgivning af de enkelte  

 familier, men deres ansvar for fredagsbønnen giver dem en særlig rolle og  

 indflydelse.
Andre forkyndere har imamuddannelser fra andre lande og har  

 et dybere indblik i selve forkyndelsen af islam og dens betydning for de  

 enkelte personer.
Kun få har en universitetsuddannelse i islam.
De fleste imamer har almindeligt arbejde ved siden af, at  

 de f.eks. leder fredagsbønnen.
Kun meget få er imamer på fuld tid. »Vi er  

 nødt  

 til at være pragmatiske og praktiske for at finde en løsning for afviklingen  

 af  

 fredagsbønnen, når vi ikke har råd til at ansætte fuldtidsimamer« er et af  

 deres udsagn.
Disse meget forskellige grundforhold bør naturligvis også  

 komme til udtryk i tilrettelæggelsen af et introduktionsprogram for den  

 enkelte.
Men det ændrer ikke på, at alle bør sikres en fælles basisviden om  

 det  

 danske samfund, om balance mellem religion og samfund og om samfundets  

 forventninger til forkynderne, uanset at de har meget forskellige roller i  

 deres forkynderfunktion.
Skriftlig fremsættelse Karen J.
Klint  

  

  

 (S):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om et særligt introduktionsprogram for  

 udlændinge med religiøs embedsvirksomhed.
(Beslutningsforslag nr.
B 180).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
