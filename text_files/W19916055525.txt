 En kommune nægtede tilladelse til udstykning af en ejendom efter  

 vejlovens § 71. Da ejendommen var den sidste i området med praktisk mulighed  

 for udstykning af endnu en boligparcel, pålagdes kommunen at overtage den del  

 af ejendommen, der kunne have været frastykket til ny selvstændig  

 boligparcel.
Overtaksationskommissionen for Frederiksborg og Vestsjællands amter j.  

 nr. 111991 Der fortoges O.taks. 1/1991 Overtaksationsforretning efter begæring fra Frederikssund Kommune ved  

 landsretssagfører P.
Forsberg-Madsen vedrørende ejendommen matr. nr. 14 t,  

  Frederikssund markjorder tilhørende Chris Kristensen Aps, i forbindelse med  

 ejerens krav om, at kommunen overtager en del af ejendommen i medfør af  

 vejlovens § 78. Der fremlagdes ankeskrivelser af 27. november 1990 og 19.  

 februar 1991 fra landsretssagfører P.
Forsberg-Madsen.
 Endvidere fremlagdes udskrift af taksationskommissionens kendelse af 24.  

 oktober 1990 tillige med de for taksationskommissionen fremlagte bilag.
 Endelig fremlagdes brev af 7. december 1990 fra advokat Niels Kruger.
 Ingen af de tilstedeværende havde indsigelser mod kommissionens  

 sammensætning, eller den udpegede landinspektør.
Landsretssagfører P.
Forsberg-Madsen fremlagde brev af 20. februar 1991  

 fra Kort- og Matrikelstyrelsen vedrørende adgang i forbindelse med en  

 eventuel udstykning.
 Advokat Kruger fremlagde brev af 27. februar 1991 med bilag med ejerens  

 påstand.
 Landinspektør Balslev redegjorde for ejendommens beliggenhed og  

 udstykningsmulighed.
Landsretssagfører P.
Forsberg-Madsen nedlagde på kommunens vegne påstand om, at taksationskommissionens kendelse ændres  

 således at kommunen ikke pålægges at overtage en del af ejendommen.
Han  

 begrundede dette med, at betingelserne for overtagelse efter vejlovens § 78  

 ikke er til stede, idet ejendommen også uden udstykning kan anvendes på samme  

 måde som de øvrige nærliggende ejendomme.
Der er således ikke sket nogen  

 udstykning af disse ejendomme herunder naboejendommene matr.nr. 14 b og 14 c,  

 smst.
Ejeren har ved en sammenligning med disse ejendomme ikke kunne have  

 haft en rimelig forventning om, at ejendommen kunne udstykkes.
 Han fandt endvidere, at ejendommen ikke kunne sammenlignes med ejendommene  

 på den modsatte side af hovedlandevejen, der har en mere attraktiv  

 beliggenhed, og ikke ligger ubeskyttet ud mod hovedlandevejen.
Advokat Niels Kruger nedlagde påstand om, at taksationskommissionens  

 kendelse stadfæstes for så vidt angår overtagelse af ejendommen.
Det er  

 således hans opfattelse at betingelserne for at kræve en del af ejendommen  

 overtaget af vejbestyrelsen er til stede.
Efter hans opfattelse skal der ikke  

 kun foretages en sammenligning med naboejendommene, men med ejendommene i  

 området som helhed, hvor en række grunde har en størrelse, der svarer til  

 størrelsen af de parceller der vil fremkomme efter en udstykning af hans  

 klients ejendom.
 Han nedlagde endvidere påstand om, at erstatningen fastsættes til 800.000  

 kr., idet han henviste til de fremlagte ejendomsmæglererklæringer, samt til  

 det nu fremlagte projekt for udnyttelse af ejendommen Strandvejen 4 Klintevej  

 2 på den modsatte side af hovedlandevejen.
 Herefter besigtigede overtaksationskommissionen ejendommen, hvorefter  

 parterne fratrådte.
Overtaksationskommissionen drøftede sagen og afsagde følgende K E N D E L S E Overtaksationskommissionen er med de i taksationskommissionens kendelse  

 nævnte grunde enig i, at betingelserne i vejlovens § 78 for at kræve en del  

 af ejendommen overtaget af vejbestyrelsen er til stede.
 Under hensyntagen til arealets beliggenhed tæt på hovedlandevejen og til  

 at bebyggelse af arealet må forventes at forudsætte en ikke ubetydelig  

 pilotering finder overtaksationskommissionen, at arealets værdi passende kan  

 fastsættes til 200.000 kr.
 Herefter stadfæstes taksationskommissionens kendelse med den ændring, at  

 erstatningen for Frederikssund Kommunes overtagelse af arealet nedsættes til  

 200.000 kr.
 Herudover betaler kommunen ejeren 6.000 kr inkl. moms. for advokatbistand  

 ved begge kommissioner.
Udskriftens rigtighed bekræftes, den 7. marts 1991.
