Et institut anmodede om Finanstilsynets bekræftelse på, om  

 realkreditinstitutterne kan tiltræde vilkår i henhold til  

 refinansieringsaftale med de færøske kommuner 16.06.95 - 6846-0017 Det er i aftaleudkastet, som et særligt vilkår, indføjet de færøske  

 kommuners ønske om på et hvilket som helst tidspunkt i den 5 årige  

 aftaleperiode at kunne omlægge eksisterende låneforpligtelser til 30 årige  

 annuitetslån refinansieret i det danske obligationsmarked.
 Spørgsmålet relateres til den situation, hvor realkreditinstitutterne  

 måtte have refinansieret nuværende realkreditlån ved et  

 reservefondspantebrev, hvormed det ikke vil være muligt at omlægge lånene  

 igen til almindelig 30 årig annuitetsfinansiering uden fornyet  

 værdiansættelse af de pågældende ejendomme, da der ikke er tale om  

 konvertering.
 Hvorvidt realkreditinstituttet vil kunne tilbyde et tilstrækkeligt stort  

 realkreditlån til indfrielse af eksisterende låneforpligtelser i henhold til  

 vilkår i følge af refinansieringsaftalen, vil derfor alene afhænge af en  

 fornyet værdiansættelse og låneudmåling på grundlag af denne og under  

 iagttagelse af lånegrænsen for den pågældende ejendomskategori.
 For så vidt angår dette værdiansættelsesgrundlag for ejendomme ejet af  

 stat eller kommune har Finanstilsynet tidligere meddelt, at institutterne kan  

 ansætte værdien til genopførselsudgifterne, svarende til gængse priser og  

 byggeri af tilsvarende kvalitet i området - med fradrag for ejendommens stand  

 og karakter.
