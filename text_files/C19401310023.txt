§ 1 1. Opsynsmanden skal ved udøvelsen af kontrollen rette  

 sig efter de af landbrugsministeriet herom givne bestemmelser, jfr.  

 landbrugsministeriets bekendtgørelse af 9. februar 1940 om udførsel af  

 slagtet fjerkræ og heraf tilvirket konserves, regulativ af samme dato  

 vedrørende renlighed i autoriserede fjerkræslagteriet,  

 fjerkrækonservesfabrikkerne m.m. og denne instruks, så vel som efter  

 vedkommende veterinærinspektørs og den kontrollerende dyrlæges anvisninger.
2. Dyrlægen giver opsynsmanden meddelelse om  

 arbejdstiden, der fastsættes af virksomhedens leder.
Dyrlægen eller  

 opsynsmanden skal være til stede, når der arbejdes i virksomheden, selv om  

 det er uden for den sædvanlige arbejdstid.
 3. Såfremt opsynsmanden er vidende om, at virksomheden  

 ikke holder sig de gældende bestemmelser efterrettelig, skal han herom  

 snarest underrette dyrlægen, eventuelt vedkommende veterinærinspektør.
§ 2 1. Det påhviler opsynsmanden efter vedkommende  

 veterinærinspektørs eller dyrlæges ordre og under sidstnævntes ansvar at  

 udføre ethvert kontrolarbejde virksomheden vedrørende.
Han skal føre tilsyn  

 med, at virksomheden til enhver tid overholder de af landbrugsministeriet  

 fastsatte bestemmelser, herunder bestemmelser angående modtagelse, afsendelse  

 og udførsel af råprodukter og færdige varer, mærkning ved modtagelse og  

 afsendelse fra virksomheden af varer, herunder også rengøring af emballage,  

 råprodukters og færdige varers behandling og oplagring i virksomheden samt  

 dennes renholdelse og vedligeholdelse m.m.
 2. På de til udførsel på særlige betingelser  

 autoriserede virksomheder skal opsynsmanden endvidere påse, at virksomheden  

 nøje følger de regler, hvis overholdelse landbrugsministeriet har stillet som  

 betingelse for den meddelte autorisation.
 3. Den egentlige veterinære kontrol er opsynsmanden  

 uvedkommende, og det er ham forbudt at give sig af hermed.
 4. Opsynsmanden skal i det omfang, som dyrlægen efter  

 forhandling med virksomheden bestemmer, medvirke bl.a. ved udskrivning af  

 fragtbreve, ekspedition af varer m.m., og det er dyrlægens pligt i størst  

 muligt omfang at holde opsynsmanden beskæftiget og at lade ham udføre ethvert  

 rimeligt arbejde, som kan forenes med tilsynet.
5. Det er opsynsmanden forbudt at samtale med eller på  

 anden måde indlade sig med arbejderne mere end nødvendigt af hensyn til den  

 rette udøvelse af den ham påhvilende kontrol.
Han skal over for virksomhedens  

 personale optræde høfligt og skal rette sig efter de for god orden i  

 virksomheden gældende regler.
Henvendelser fra opsynsmanden til virksomheden  

 skal ske enten gennem dyrlægen eller gennem virksomhedens bestyrer, mesteren  

 eller anden overordnet person.
 § 3.  Opsynsmandens lønning og øvrige  

 ansættelsesvilkår fastsættes af landbrugsministeriet og må ikke ændres uden  

 ministeriets billigelse, ligesom gratiale ikke under nogen form må modtages  

 af opsynmanden, medmindre ministeriets tilladelse hertil er indhentet.
§ 4 Opsynsmanden kan af dyrlægen eller vedkommende veterinærinspektør  

 suspenderes.
