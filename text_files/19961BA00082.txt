Nr BSF 82 Folketingsbeslutning om øget gennemskuelighed af arbejdsløshedskassernes  

 administrationsomkostninger Fremsat af Helge Sander (V) Lars Løkke Rasmussen (V) Bendt Bendtsen (KF)  

 Brian Mikkelsen (KF) Tom Behnke (FP) Annette Just (FP) Kristian Thulesen Dahl  

 (DF) Pia Kjærsgaard (DF) den 18. december 1996 Vedtaget ved anden (sidste) behandling den 15. maj 1997 Folketinget pålægger regeringen inden udgangen af 1997 at tage de nødvendige initiativer, således at det med virkning fra 1. januar 1998 skal fremgå af kontingentopkrævningen til arbejdsløshedskassen, hvor meget der betales for administration af kassen.
Oprindelig fremsat forslag Folketinget pålægger regeringen inden udgangen af 1997 at tage de nødvendige initiativer, således at følgende kan få virkning fra 1.
 januar 1998:
 1) Det skal fremgå af kontingentopkrævningen til arbejdsløshedskassen,  

 hvor meget der betales for administration af kassen.
 2) Arbejdsløshedskasser, hvor den faglige organisation betaler  

 administrationen, skal oplyse, hvor meget denne betaling udgør.
Bemærkninger til forslaget Der er i dag meget store afvigelser mellem a-kasserne, for så vidt angår  

 betaling for administration af kasserne.
Forskellene i administrationsbidrag  

 til a-kasserne bør gøres synlige for medlemmerne, herunder at give  

 medlemmerne mulighed for at lægge pres på a-kasserne, så administrationen  

 både bliver bedre og billigere.
 Dette sker mest hensigtsmæssigt ved, at a-kasserne pålægges at oplyse,  

 hvor stor en andel af kontingentet til kassen der går til administration.
 De a-kasser, hvor forbundet betaler for administrationen, bør samtidig  

 pålægges at oplyse, hvor meget forbundets betaling skønnes at udgøre pr.  

 medlem.
Tabel: Administrationsbidrag pr. 1. januar 1996, fuldtidsforsikrede  

 (kr.) I de 38 statsanerkendte a-kasser steg den del af medlemskontingentet, der  

 går til a-kassens administration, i gennemsnit med 4,8 pct. fra januar 1995  

 til januar 1996 - selv om antallet af ledige medlemmer i kasserne faldt med  

 37.000 personer eller 14,2 pct. i perioden fra 261.000 medlemmer ved udgangen  

 af marts 1995 til 224.000 medlemmer ved udgangen af marts 1996.
Tallene fra Danmarks Statistik og Direktoratet for  

 Arbejdsløshedsforsikringen, som Erhvervs-Bladet har bearbejdet, viser, at 24  

 ud af de 38 a-kasser hævede administrationsbidraget, selv om ledigheden faldt  

 blandt deres medlemmer.
Kun fire a-kasser reducerede administrationsbidraget.
 Bl.a. steg administrationsbidraget til El-fagets a-kasse 23 pct. til 150  

 kr., mens ledigheden i samme periode faldt med 22 pct.
 I a-kassen for Offentligt ansatte steg administrationsbidraget med 12  

 pct., mens ledigheden faldt med hele 45 pct., og i HK's a-kasse steg  

 administrationsbidraget med 7 pct., mens ledigheden faldt 20 pct.
 I Beklædnings- og Tekstilarbejdernes arbejdsløshedskasse steg  

 administrationsbidraget med næsten 11 pct. til 140 kr. pr. måned ved  

 indgangen til 1996, mens antallet af ledige medlemmer er faldet med ca. 500  

 fra marts 1995 til marts 1996, svarende til et fald på 12,2 pct.
Skriftlig fremsættelse Helge Sander (V):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om øget gennemskuelighed af  

 arbejdsløshedskassernes administrationsomkostninger.
(Beslutningsforslag nr.
B 82).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
