 I henhold til kgl.resolution af 9. juli 1968 har Danmark, efter at  

 folketinget den 19. april 1968 havde meddelt sit samtykke dertil, ratificeret  

 den i Geneve den 29. april 1958 undertegnede konvention om det åbne hav.
 Konventionens ordlyd er som følger (den kinesiske, russiske og spanske  

 tekst er udeladt her):
De i denne konvention deltagende stater, som ønsker at kodificere de folkeretlige regler vedrørende det åbne hav, og anerkender, at de efterfølgende bestemmelser vedtaget på De forenede  

 Nationers konference om retsordenen på havet, der afholdtes i Geneve fra den  

 24. februar til den 27. april 1958, i det væsentlige er udtryk for gældende  

 folkeretlige principper,er blevet enige om følgende:
Artikel 1 Udtrykket »det åbne hav« betyder alle dele af havet, som ikke  

 omfattes af nogen stats ydre eller indre territorialfarvand.
Artikel 2 Da det åbne hav er åbent for alle nationer, kan ingen stat retsgyldigt  

 gøre krav på højhedsret over nogen del deraf.
Det åbne havs frihed udøves på  

 de betingelser, der fremgår af disse artikler og andre folkeretlige regler.  

 Denne frihed omfatter bl.a. for såvel kyststater som stater uden kyst (* 1):
 Disse og andre friheder, der anerkendes ifølge folkerettens almindelige  

 principper, skal af alle stater udøves under rimelig hensyntagen til andre  

 staters interesse i udøvelsen af det åbne havs frihed.
Artikel 3 1. For at kunne udnytte havets frihed på lige vilkår  

 med kyststater bør indlandsstater have fri adgang til havet.
Med henblik  

 herpå skal stater, der er beliggende mellem havet og en indlandsstat, ved  

 fælles overenskomst med sidstnævnte og i overensstemmelse med gældende  

 internationale konventioner tilstå:
 2. Stater, beliggende mellem havet og en indlandsstat,  

 skal ved gensidig overenskomst med sidstnævnte og under hensyn til  

 kyststatens eller transitstatens rettigheder og indlandsstatens særlige  

 forhold afgøre alle spørgsmål om transitfrihed og lige behandling i havne,  

 medmindre sådanne stater allerede er deltagere i gældende internationale  

 konventioner.
Artikel 4 Enhver stat har, hvad enten den er en kyststat eller ikke, ret til at lade  

 skibe sejle under sit flag på det åbne hav.
Artikel 5 1. Enhver stat skal fastsætte betingelserne for at  

 tilstå skibe sin nationalitet, for registrering af skibe på sit territorium  

 samt for retten til at føre dens flag.
Skibe har den stats nationalitet, hvis  

 flag de er berettiget til at føre.
Der skal bestå en ægte forbindelse mellem  

 staten og skibet, og navnlig skal flagstaten effektivt udøve sin  

 retsmyndighed og kontrol over skibet i administrative, tekniske og sociale  

 spørgsmål.
 2. Enhver stat skal til skibe, som den har tilstået  

 retten til at føre sit flag, udstede dokumenter, der viser dette.
Artikel 6 1. Skibe er kun berettigede til at sejle under en  

 stats flag, og bortset fra de undtagelsestilfælde, som udtrykkeligt er  

 hjemlet ved internationale overenskomster eller i disse artikler, er de på  

 det åbne hav alene undergivet denne stats retsmyndighed.
Et skib er ikke  

 berettiget til at ændre sit flag under en rejse eller under ophold i en  

 anløbshavn, undtagen i tilfælde af egentligt ejerskifte eller  

 registreringsændring.
 2. Et skib, som sejler under to eller flere staters  

 flag og benytter disse efter forgodtbefindende, kan ikke påberåbe sig nogen  

 af de pågældende nationaliteter over for nogen anden stat og kan sidestilles  

 med et skib uden nationalitet.
Artikel 7 Bestemmelserne i foranstående artikler er uden betydning for spørgsmålet  

 om skibe, der benyttes i en mellemfolkelig organisations officielle tjeneste  

 og fører organisationens flag.
Artikel 8 1. Krigsskibe er på det åbne hav fuldstændig unddraget  

 enhver anden end flagstatens retsmyndighed.
 2. I disse artikler betyder udtrykket  

 »krigsskib« et skib, som tilhører en stats flådestyrker og er  

 forsynet med de ydre kendetegn for krigsskibe af dens nationalitet, som er  

 under kommando af en af regeringen behørigt udnævnt officer, hvis navn  

 fremgår af den officielle fortegnelse over flådens officerer, og som er  

 bemandet med en besætning undergivet almindelig militær disciplin.
Artikel 9 Skibe, som ejes eller drives af en stat og som udelukkende benyttes i  

 ikke-kommerciel statstjeneste, er på det åbne hav fuldstændig unddraget  

 enhver anden end flagstatens retsmyndighed.
Artikel 10 1. Enhver stat skal for skibe under dens flag træffe  

 sådanne foranstaltninger, som er nødvendige til opretholdelse af sikkerheden  

 på havet, især for så vidt angår:
 2. Ved iværksættelsen af sådanne foranstaltninger skal  

 hver enkelt stat overholde almindeligt anerkendte internationale normer og  

 tage ethvert skridt, som er nødvendigt for at sikre deres overholdelse.
Artikel 11 1. I tilfælde af sammenstød eller nogen anden hændelse  

 i forbindelse med et skibs sejlads på det åbne hav, hvorved skibsføreren  

 eller nogen anden person i skibets tjeneste pådrager sig strafferetligt eller  

 disciplinært ansvar, må ingen strafferetlige eller disciplinære skridt  

 indledes imod sådanne personer undtagen for retslige eller administrative  

 myndigheder i flagstaten eller i den stat, i hvilken vedkommende person er  

 statsborger.
 2. I disciplinære sager er alene den stat, som har  

 udstedt skibsførerbevis eller andet certifikat, berettiget til efter behørig  

 rettergang at tilbagekalde sådanne beviser eller certifikater, selv om  

 indehaveren ikke er statsborger i den stat, som har udstedt dem.
3. Arrest eller tilbageholdelse af skibet kan selv som  

 forundersøgelsesforanstaltning ikke beordres af andre myndigheder end  

 flagstatens Artikel 12 1. Enhver stat skal, så vidt det kan ske uden alvorlig  

 fare for skibet, besætningen eller passagererne, pålægge føreren af et skib,  

 som sejler under dens flag, 2. Enhver kyststat skal fremme tilvejebringelsen og  

 oprettelsen af en fyldestgørende og effektiv eftersøgnings- og  

 redningstjeneste af hensyn til sikkerheden på og over havet samt - hvor  

 omstændighederne kræver det - ved gensidige regionale ordninger samarbejde  

 med nabostater herom.
Artikel 13 Enhver stat skal iværksætte effektive foranstaltninger til at hindre og  

 straffe slavetransport med skibe, der er berettigede til at føre dens flag,  

 samt til at hindre ulovlig brug af dens flag til dette formål.
Enhver slave,  

 som søger tilflugt ombord på et skib, skal, alene i kraft heraf, være fri,  

 uanset det pågældende skibs flag.
Artikel 14 Alle stater skal i størst muligt omfang samarbejde om bekæmpelsen af  

 sørøveri på det åbne hav eller på andre steder, som ikke henhører under nogen  

 stats retsmyndighed.
Artikel 15 Sørøveri omfatter enhver af følgende handlinger:
Artikel 16 Sørøveri som defineret i artikel 15, der begås af et krigsskib, statsskib  

 eller statsluftfartøj, hvis besætning har begået mytteri og overtaget skibets  

 eller luftfartøjets ledelse, sidestilles med handlinger begået af et privat  

 skib.
Artikel 17 Et skib eller luftfartøj betragtes som sørøverskib eller piratluftfartøj,  

 dersom de personer, der har den øverste ledelse, har til hensigt at benytte  

 det til udførelse af en af de i artikel 15 anførte handlinger.
Det samme  

 gælder, såfremt skibet eller luftfartøjet er blevet benyttet til at begå en  

 sådan handling, så længe det forbliver under ledelse af de personer, som er  

 skyldige i den pågældende handling.
Artikel 18 Et skib eller et luftfartøj kan bevare sin nationalitet, uagtet det er  

 blevet et sørøverskib eller piratluftfartøj.
Spørgsmålet om bibeholdelse  

 eller fortabelse af nationalitet afgøres på grundlag af lovgivningen i den  

 stat hvorfra den pågældende nationalitet oprindelig hidrører.
Artikel 19 På det åbne hav eller på et hvilket som helst andet område som ikke er  

 undergivet nogen stats retsmyndighed, kan enhver stat op bringe et  

 sørøverskib eller piratluftfartøj eller et skib, som sørøvere har bemægtiget  

 sig og har kontrol over, samt anholde personer og beslaglægge ejendom om  

 bord.
Domstolene i den stat, som har foretaget opbringelsen, kan udmåle de  

 straffe, der skal idømmes, og kan ligeledes afgøre, hvilke skridt der skal  

 tages med hensyn til de pågældende skibe, luftfartøjer eller den pågældende  

 ejendom, dog med forbehold af tredjemands rettigheder, når denne har handlet  

 i god tro.
Artikel 20 Når et skib eller luftfartøj uden tilstrækkeligt grundlag er blevet  

 opbragt som mistænkt for sørøveri, er den stat, som foretager opbringelsen,  

 ansvarlig over for den stat, hvis nationalitet skibet eller luftfartøjet har  

 for ethvert tab eller enhver skade som følge af opbringelsen.
Artikel 21 Opbringelse for sørøveri kan kun foretages af krigsskibe eller militære  

 luftfartøjer eller af andre dertil bemyndigede skibe eller luftfartøjer i  

 statstjeneste.
Artikel 22 1. Med undtagelse af indgreb, som har hjemmel i  

 beføjelser meddelt i medfør af traktater, er et krigsskib, som møder et  

 fremmed handelsskib på det åbne hav, ikke berettiget til at borde dette,  

 medmindre der er rimeligt grundlag for mistanke om:
2. I de ovenfor under litra (a), (b) og (c) omhandlede  

 tilfælde kan krigsskibet tage skridt til at få bekræftet skibets ret til at  

 føre sit flag.
I dette øjemed kan det sende en båd under kommando af en  

 officer til det mistænkte skib.
Hvis der efter gennemgang af papirerne  

 fortsat er mistanke, kan der foretages en yderligere undersøgelse om bord på  

 skibet; denne skal udføres med al mulig hensyntagen.
 3. Såfremt mistanken viser sig ubegrundet, og såfremt  

 det bordede skib ikke har begået nogen handling, der berettigede den, skal  

 der ydes skibet erstatning for alle tab eller skader, som måtte være blevet  

 påført det.
Artikel 23 1. Forfølgelse in continenti af et fremmed skib kan  

 iværksættes, når kyststatens kompetente myndigheder har god grund til at tro,  

 at skibet har overtrådt den pågældende stats love og bestemmelser.
Sådan  

 forfølgelse skal påbegyndes, medens det fremmede skib eller en af dets både  

 befinder sig i den forfølgende stats indre eller ydre territorialfarvand  

 eller tilstødende zone, og kan kun fortsættes uden for det ydre  

 territorialfarvand eller den tilstødende zone, såfremt forfølgelsen ikke har  

 været afbrudt.
Det er ikke nødvendigt, at også det skib, som giver ordre til  

 at standse, befinder sig i det ydre territorialfarvand eller den tilstødende  

 zone på det tidspunkt, da det fremmede skib i det ydre territorialfarvand  

 eller den tilstødende zone modtager ordren.
Hvis det fremmede skib befinder  

 sig i en tilstødende zone, som defineret i artikel 24 i konventionen om det  

 ydre territorialfarvand og den tilstødende zone, kan forfølgelsen kun  

 iværksættes, såfremt der har fundet krænkelse sted af de rettigheder, til  

 hvis beskyttelse zonen er oprettet.
 2. Retten til forfølgelse in continenti ophører, så  

 snart det forfulgte skib kommer ind på sit eget lands eller en tredje stats  

 ydre territorialfarvand.
 3. Forfølgelse in continenti anses ikke for at være  

 indledt, medmindre det forfølgende skib med sådanne praktisk anvendelige  

 hjælpemidler, som måtte stå til rådighed, har forvisset sig om, at det  

 forfulgte skib eller en af dets både eller andre fartøjer, der arbejder  

 sammen og bruger det forfulgte skib som moderskib, befinder sig inden for det  

 ydre territorialfarvands grænser, respektive den tilstødende zone.  

 Forfølgelsen kan kun påbegyndes efter at et synligt eller hørligt signal til  

 standsning er afgivet i en afstand, der gør det muligt for det fremmede skib  

 at se eller høre signalet.
 4. Forfølgelse in continenti kan kun foretages af  

 krigsskibe eller militære luftfartøjer eller andre dertil særligt bemyndigede  

 skibe eller luftfartøjer i statstjeneste.
 5. Hvor forfølgelse in continenti foretages af et  

 luftfartøj:
 6. Et skib, som er blevet anholdt inden for en stats  

 højhedsområde og ledsaget til en havn i denne stat med henblik på en  

 undersøgelse for de kompetente myndigheder, kan ikke kræves frigivet alene  

 under henvisning til, at skibet under sin rejse blev ledsaget over en del af  

 det åbne hav, dersom omstændighederne nødvendiggjorde dette.
 7. Når et skib er blevet standset eller anholdt på det  

 åbne hav under omstændigheder som ikke berettiger til udøvelse af forfølgelse  

 in continenti skal der ydes skibet erstatning for alle tab eller skader som  

 derved måtte være blevet påført det.
Artikel 24 Under hensyntagen til gældende traktatbestemmelser om spørgsmålet skal  

 enhver stat fastsætte bestemmelser for at hindre forurening af havet ved  

 udpumpning af olie fra skibe eller rørledninger eller som følge af udnyttelse  

 og udforskning af havbunden og dens undergrund.
Artikel 25 1. Enhver stat skal under hensyntagen til normer og  

 bestemmelser, som måtte blive udformet af de kompetente internationale  

 organisationer iværksætte foranstaltninger til forhindring af forurening af  

 havet ved nedsænkning af radioaktive affaldsprodukter.
 2. Alle stater skal samarbejde med de kompetente  

 internationale organisationer, ved iværksættelse af foranstaltninger til  

 forhindring af forurening af havet eller luftrummet derover som følge af  

 enhver virksomhed med radioaktive materialer eller andre skadelige stoffer.
Artikel 26 1. Alle stater er berettiget til at udlægge  

 undersøiske kabler og rørledninger på bunden af det åbne hav.
 2. Med forbehold af retten til at iværksætte rimelige  

 foranstaltninger til udforskning af den kontinentale sokkel og udnyttelsen af  

 dennes naturforekomster er kyststaten ikke berettiget til at lægge hindringer  

 i vejen for udlægning eller vedligeholdelse af sådanne kabler og  

 rørledninger.
3. Ved udlægningen af sådanne kabler eller  

 rørledninger skal vedkommende stat tage tilbørligt hensyn til kabler og  

 rørledninger, som allerede er udlagt på havbunden.
I særdeleshed må der ikke  

 gøres nogen indskrænkning i muligheden for at istandsætte allerede udlagte  

 kabler eller rørledninger.
Artikel 27 Enhver stat skal gennemføre de nødvendige lovbestemmelser for at kunne  

 straffe brud eller beskadigelse af et undersøisk kabel på det åbne hav, der  

 forsætligt eller uagtsomt forvoldes af et skib, som sejler under dens flag,  

 eller af en person, som er undergivet dens retsmyndighed, på en sådan måde at  

 det indebærer fare for afbrydelse eller hindring af telegrafiske eller  

 telefoniske forbindelser.
Tilsvarende bestemmelser skal gennemføres for så  

 vidt angår brud på eller beskadigelse af undersøiske rørledninger eller  

 stærkstrømskabler.
Denne bestemmelse finder ikke anvendelse på brud eller  

 beskadigelse forårsaget af personer, som alene handlede med det lovlige  

 formål at redde livet eller deres skibe efter at have taget alle nødvendige  

 forholdsregler til undgåelse af sådant brud eller beskadigelse.
Artikel 28 Enhver stat skal gennemføre sådanne lovbestemmelser, som er nødvendige til  

 at sikre, at personer der er undergivet dens retsmyndighed, og som ejer et  

 kabel eller en rørledning under det åbne hav bærer omkostningerne ved  

 reparation, dersom de ved udlæggelse eller istandsættelse af kablet eller  

 rørledningen forårsager brud på eller beskadigelse af et andet kabel eller en  

 anden rørledning.
Artikel 29 Enhver stat skal gennemføre de nødvendige lovbestemmelser til sikring af,  

 at skibsejere, som kan godtgøre, at de for at undgå beskadigelse af et  

 undersøisk kabel eller en undersøisk rørledning har ofret et anker, et net  

 eller andre fiskeredskaber, holdes skadesløse af kablets eller rørledningens  

 ejer under forudsætning af, at skibets ejer forud har taget alle rimelige  

 forsigtighedsforanstaltninger.
Artikel 30 Bestemmelserne i denne konvention skal ikke berøre allerede gældende  

 konventioner eller andre internationale overenskomster, for så vidt angår de  

 stater, som er deltagere i disse.
Artikel 31 Denne konvention står indtil den 31. oktober 1958 åben for undertegnelse  

 af alle stater, der er medlemmer af De forenede Nationer eller af en af  

 særorganisationerne, og af enhver anden stat, som af De forenede Nationers  

 generalforsamling indbydes til at deltage i konventionen.
Artikel 32 Denne konvention skal ratificeres.
Ratifikationsinstrumenterne skal  

 deponeres hos De forenede Nationers generalsekretær.
Artikel 33 Denne konvention står åben for tiltrædelse for enhver stat, som falder ind  

 under en af de i artikel 31 nævnte kategorier.
Tiltrædelsesinstrumenterne  

 skal deponeres hos De forenede Nationers generalsekretær Artikel 34 1. Denne konvention træder i kraft på den tredivte dag  

 efter datoen for deponeringen af det toogtyvende ratifikations- eller  

 tiltrædelsesinstrument hos De forenede Nationers generalsekretær.
 2. For enhver stat, som ratificerer eller tiltræder  

 konventionen efter deponeringen af det toogtyvende ratifikations- eller  

 tiltrædelsesinstrument, træder konventionen i kraft på den tredivte dag efter  

 den pågældende stats deponering af sit ratifikations- eller  

 tiltrædelsesinstrument.
Artikel 35 1. Efter udløbet af en periode på fem år fra  

 konventionens ikrafttrædelsesdato kan anmodning om revision af denne  

 konvention til en hver tid fremsættes af enhver deltager ved skriftlig  

 henvendelse til De forenede Nationers generalsekretær.
 2. De forenede Nationers generalforsamling træffer  

 beslutning om, hvorvidt, og i bekræftende fald hvilke skridt, der skal tages  

 i anledning af en sådan anmodning.
Artikel 36 De forenede Nationers generalsekretær skal underrette alle De forenede  

 Nationers medlemstater samt de øvrige i artikel 31 omhandlede stater:
Artikel 37 Denne konventions originaleksemplar, hvis engelske, franske, kinesiske,  

 russiske og spanske tekst er af lige gyldighed, skal deponeres hos De  

 forenede Nationers generalsekretær, som skal fremsende bekræftede genparter  

 til samtlige de i artikel 31 omhandlede stater.
 Til bekræftelse heraf har de nedenfor anførte befuldmægtigede, som  

 behørigt er bemyndiget dertil af deres respektive regeringer, undertegnet  

 denne konvention.
 Udfærdiget i Geneve den niogtyvende dag i april  

 nittenhundredeotteoghalvtreds.
For Afghanistan: A.
R.
Pazhwak  (den 30. oktober 1958) For Amerikas forenede Stater: Arthur H.
Dean  (den 15. september  

 1958) For Argentina: A.
Lescure- For Australien: E.
Ronald Walker  (den 30. oktober 1958) For Den bjelorussiske socialistiske Sovjetrepublik: K.
Kiselev -(* 2) (den 30. oktober 1958) For Bolivia: M.
Tamayo  (den 17. oktober 1958) For Bulgarien: Dr.
Voutov (* 3) (den 31. oktober 1958) For Canada: George A.
Drew For Ceylon: C.
Corea  (den 30. oktober 1958) For Colombia: Juan Uribe Holguin Jose Joaquin Caicedo  

 Castilla For Costa Rica: Raul Trejos Flores For Cuba: F.
V.
Garcia Amador For Danmark: Max Sørensen, T.
Oldenburg For Den dominikanske Republik:  A.
Alvarez Aybar For Finland: G.A.
Gripenberg (den 27. oktober 1958) For Frankrig: G.
Georges-Picot  (den 30. oktober 1958) For Ghana: Richard Quarshie K.B.
Asante For Guatemala: L.
Aycinena Salazar For Haiti: Rigal For Indonesien: Ahmad Soebardjo  (den 8. maj 1958) For Iran: Dr.
A.
Martine-Daftary (* 4) (den 28. maj 1958) For Irland: Frank Aiken  (den 2. oktober 1958) For Island: -H.
G.
Andersen For Israel: Shabtai Rosenne For Jugoslavien: under forbehold af ratifikation:  Milan Bartos, V.  

 Popovic For Republikken Kina (Formosa) (* 5)  Liu Chieh,- Yu-chi Hsueh For Libanon: N.
Sadaka  (den 29. maj 1958) For Liberia: Rocheforte L.
Weeks  (den 27. maj 1958) For Kongeriget Nederlandene:  C.
Schurmann  (den 31. oktober 1958) For Nepal: Rishikesh Shaha For New Zealand: Foss Shanahan  (den 29. oktober 1958) For Pakistan: Aly Khan  (den 31. oktober 1958) For Panama: Carlos Sucre C.  (den 2. maj 1958) For Pavestolen: P.
Demeur  (den 30. april 1958) For Polen: J.
Winiewicz (* 6) (den 31. oktober 1958) For Portugal; under forbehold af ratifikation:  Vasco Vieira Garin  

  (den 28. oktober 1958) For Rumænien: M.
Magheru (* 7) (den 31. oktober 1958) For Schweiz: Paul Ruegger.  (den 24. maj 1958) For De socialistiske Sovjetrepublikkers Union: V.
Zorin (* 8) (den  

 30. oktober 1958) For Det forenede Kongerige Storbritannien og Nordirland:  Pierson  

 Dixon  (den 9. september 1958) For Thailand: Luang Chakrapani Srisilvisuddhi Generalmajor Dr. jur.
Ambhorn Srijayanta Chapikorn  

 Sreshthaputra For Tjekkoslovakiet: Karel Kurka (* 9) (den 30. oktober 1958) For Tunesien: Mongi Slim  (den 30. oktober 1958) For forbundsrepublikken Tyskland:  Werner Dankwort  (den 30.  

 oktober 1958) For Den ukrainske socialistiske Sovjetrepublik: L.
Palamarchuk (* 10) (den 30. oktober 1958) For Ungarn:  Dr.
Szita Janos (* 11) (den 31. oktober 1958) For Uruguay: Victor Pomes For Venezuela: (ad referendum)  Carlos Sosa Rodriquez  (den 30.  

 oktober 1958) For Østrig: Dr.
Franz Matsch  (den 27. oktober 1958) Konventionen trådte i kraft den 30. september 1962.
Danmarks ratifikationsinstrument blev den 26. september 1968 deponeret hos  

 De forenede Nationers generalsekretær.
For Danmarks vedkommende trådte  

 konventionen herefter i henhold til artikel 34, stk. 2 i kraft den 26.  

 oktober 1968.
 Foruden Danmark har følgende stater deponeret deres ratifikations- eller  

 tiltrædelsesinstrumenter:
 Afghanistan, Albanien, Amerikas forenede Stater, Australien, Den  

 bjelorussiske socialistiske Sovjetrepublik, Bulgarien, Cambodja, Den  

 centralafrikanske Republik, Den dominikanske Republik, Finland Guatemala,  

 Haiti, Indonesien, Israel, Italien, Jamaica, Japan, Jugoslavien, Madagascar,  

 Malawi, Malaysia, Mexico, Nederlandene, Nepal, Nigeria, Polen, Portugal,  

 Rumænien, Schweiz, Senegal, Sierra Leone, De socialistiske Sovjetrepublikkers  

 Union, Det forenede Kongerige Storbritannien og Nordirland, Den sydafrikanske  

 Republik, Thailand, Tjekkoslovakiet, Trinidad og Tobago, Uganda, Den  

 ukrainske socialistiske Sovjetrepublik, Ungarn, Venezuela og Øvre Volta.
 Albanien har ved deponering af sit tiltrædelsesinstrument taget forbehold  

 med hensyn til artikel 9 og fremsat en deklaration vedrørende definitionen af  

 begrebet sørøveri.
 Den bjelorussiske socialistiske Sovjetrepublik, Bulgarien, Polen,  

 Rumænien, De socialistiske Sovjetrepublikkers Union, Tjekkoslovakiet, Den  

 ukrainske socialistiske Sovjetrepublik og Ungarn har ved deponeringen af  

 deres ratifikationsinstrumenter opretholdt det ved undertegnelsen tagne  

 forbehold med hensyn til artikel 9 samt deklarationen vedrørende definitionen  

 af begrebet sørøveri.
Indonesien har ved deponeringen af sit ratifikationsinstrument taget  

 forbehold for så vidt angår forståelsen af begreberne »territorial  

 sea« og »internal waters«, og bredden af det indonesiske ydre  

 territorialfarvand erklæres (ifølge Government Regulation nr. 4 af 1960) at  

 være 12 sømil, beregnet fra rette basislinjer forbindende de yderste punkter  

 af de indonesiske øer, dog således at den ydre grænse for det indonesiske  

 ydre territorialfarvand i tilfælde, hvor bredden af et stræde mellem  

 Indonesien og et andet land ikke overstiger 24 sømil, skal trækkes midt i et  

 sådant stræde.
Alle farvande inden for de nævnte indonesiske basislinjer  

 erklæres samtidig for indonesiske indre territoriale farvande.
 Mexico har ved deponeringen af sit tiltrædelsesinstrument taget forbehold  

 med hensyn til artikel 9.
 Storbritannien har ved deponeringen af sit ratifikationsinstrument  

 erklæret, at ratifikationen af denne konvention ikke vedrører de britiske  

 protektorater i den persiske Golf.
 Danmark har ved deponeringen af sit ratifikationsinstrument rejst  

 indsigelse mod følgende forbehold:
 Albaniens, Den bjelorussiske socialistiske Sovjetrepubliks, Bulgariens,  

 Mexicos, Polens, Rumæniens, De socialistiske Sovjetrepublikkers Unions,  

 Tjekkoslovakiets, Den ukrainske socialistiske Sovjetrepubliks og Ungarns  

 forbehold med hensyn til artikel 9; Irans forbehold med hensyn til artikel  

 26, stk. 1 og 2 samt Indonesiens forbehold angående forståelsen af begreberne  

 »territorial sea« og »internal waters«.
 Udenrigsministeriet, den 14. maj 1969.
 Poul Hartling.
 (* 1) I det følgende er »non-coastal state« og »states  

 having no sea-coast« oversat ved »indlandsstat«.
 (* 2) Forbehold til art. 9: Den bjelorussiske socialistiske  

 Sovjetrepubliks regering er af den opfattelse, at det folkeretlige princip, i  

 henhold til hvilket et skib på det åbne hav alene er underkastet flagstatens  

 retsmyndighed, uden indskrænkninger finder anvendelse på alle statsskibe.
 Deklaration: Den bjelorussiske socialistiske Sovjetrepubliks regering er  

 af den opfattelse, at konventionens definition af sørøveri ikke dækker visse  

 handlinger, som ifølge gældende folkeret må anses for sørøveri, og ikke  

 tjener til at sikre søfartens frihed på internationale søveje.
 (* 3) Forbehold til art. 9: Folkerepublikken Bulgariens regering er af den  

 opfattelse, at det folkeretlige princip, i henhold til hvilket et skib på det  

 åbne hav alene er underkastet flagstatens retsmyndighed, uden indskrænkninger  

 finder anvendelse på alle statsskibe.
 Deklaration: Folkerepublikken Bulgariens regering er af den opfattelse, at  

 konventionens definition af sørøveri ikke dækker visse handlinger, som ifølge  

 gældende folkeret må anses for sørøveri, og ikke tjener til at sikre  

 søfartens frihed på internationale søveje.
(* 4) Ved undertegnelsen af konventionen om det åbne hav, tager jeg  

 følgende forbehold: Art. 2: For så vidt angår ordene »kan ingen stat  

 retsgyldig gøre krav på højhedsret over nogen del deraf« skal disse  

 forstås således, at dette forbud ikke finder anvendelse på den kontinentale  

 sokkel, der er undergivet bestemmelserne i artikel 2 i konventionen om den  

 kontinentale sokkel.
Art. 2, 3 og 4: Irans regering fastholder sin i  

 kompetenceoverskridelse begrundede indsigelse, som Irans delegation gav  

 udtryk for på det 12. plenarmøde den 24. april 1958 under konferencen om  

 retsordenen på havet, mod de af konferencens 5. udvalg foreslåede artikler,  

 der blev indarbejdet i de førnævnte artikler i konventionen om det åbne hav.  

 Irans regering forbeholder sig følgelig alle rettigheder med hensyn til disse  

 artiklers indhold, for så vidt de berører lande uden kyster.
Art. 2, stk. 3  

 og art. 26, stk. 1 og 2: Anvendelsen af bestemmelserne i disse artikler  

 vedrørende nedlæggelse af undersøiske kabler og rør er for så vidt angår den  

 kontinentale sokkel betinget af kyststatens indforståelse.
 (* 5) Ikke anerkendt af Danmark.
 (* 6) Folkerepublikken Polens regering er af den opfattelse, at den i  

 artikel 9 indeholdte regel finder anvendelse på alle skibe, der ejes eller  

 drives af en stat.
 Deklaration: Folkerepublikken Polens regering er af den opfattelse, at  

 definitionen af sørøveri som indeholdt i konventionen ikke fuldt ud svarer  

 til gældende folkeret i denne henseende.
 (* 7) Forbehold til art. 9: Folkerepublikken Rumæniens regering er af den  

 opfattelse, at det princip i folkeretten, i henhold til hvilket et skib på  

 det åbne hav ikke er underkastet andre landes retsmyndighed end flagstatens,  

 finder anvendelse på alle statsskibe, uanset til hvilket formål de benyttes.
 Deklaration: Folkerepublikken Rumæniens regering er af den opfattelse, at  

 den i konventionen om det åbne hav, artikel 15, indeholdte definition af  

 sørøveri ikke dækker visse handlinger, som i henhold til gældende folkeret  

 bør anses for sørøveri.
 (* 8) Forbehold til art. 9: De socialistiske Sovjetrepublikkers Unions  

 regering er af den opfattelse, at det folkeretlige princip, i henhold til  

 hvilket et skib på det åbne hav alene er underkastet flagstatens  

 retsmyndighed, uden indskrænkninger finder anvendelse på alle statsskibe.
 Deklaration: De socialistiske Sovjetrepublikkers Unions regering er af den  

 opfattelse, at konventionens definition af sørøveri ikke dækker visse  

 handlinger, som ifølge gældende folkeret må anses for sørøveri, og ikke  

 tjener til at sikre søfartens frihed på internationale søveje.
 (* 9) Forbehold til art. 9: Den tjekkoslovakiske Republiks regering er af  

 den opfattelse, at statsskibe, der benyttes som handelsskibe, ifølge gældende  

 folkeret også nyder immunitet på det åbne hav med hensyn til retsmyndighed,  

 der udøves af andre stater end flagstaten.
 Deklaration: Den tjekkoslovakiske Republiks regering fastholder, at  

 begrebet sørøveri som defineret i konventionen hverken er i overensstemmelse  

 med gældende folkeret eller med det ønskelige i at sikre søfartens frihed på  

 det åbne hav.
 (* 10) Forbehold til art. 9: Den ukrainske socialistiske Sovjetrepubliks  

 regering er af den opfattelse, at det folkeretlige princip, i henhold til  

 hvilket et skib på det åbne hav alene er underkastet flagstatens  

 retsmyndighed, uden indskrænkninger finder anvendelse på alle statsskibe.
 Deklaration: Den ukrainske socialistiske Sovjetrepubliks regering er af  

 den opfattelse, at konventionens definition af sørøveri ikke dækker visse  

 handlinger, som ifølge gældende folkeret må anses for sørøveri, og ikke  

 tjener til at sikre søfartens frihed på internationale søveje.
 (* 11) Forbehold til art. 9: Den ungarske Folkerepubliks regering er af  

 den opfattelse, at skibe, der ejes eller drives af en stat og benyttes i  

 statstjeneste til kommercielle eller andre formål, ifølge folkerettens  

 almindelige regler nyder samme immunitet på det åbne hav som krigsskibe.
 Deklaration: Folkerepublikken Ungarns regering erklærer, at den i  

 konventionen indeholdte definition af sørøveri ikke svarer til gældende  

 folkeret og ikke tjener den almindelige interesse i at sikre søfartens frihed  

 på det åbne hav.
