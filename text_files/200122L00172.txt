Fremsat den 21. marts 2002 af  

 økonomi- og erhvervsministeren (Bendt Bendtsen) Forslag til Lov om ændring af lov om  

 værdipapirhandel m.v. og lov om  

 Erhvervsankenævnet1) (Insiderregister, integrering af forbrugerhensyn,  

 kompetencefordelingen på værdipapirområdet og  

 skærpelse af insiderregler) § 1 I lov om værdipapirhandel m.v., jf. lovbekendtgørelse nr. 168  

 af 14. marts 2001, som ændret ved § 89 i lov nr. 501 af 7. juni  

 2001, foretages følgende ændringer:
 1. § 3, stk. 2, affattes således:
»Stk. 2. Økonomi- og erhvervsministeren fastsætter efter  

 høring af Fondsrådet nærmere regler om god  

 værdipapirhandelsskik.
Ved Fondsrådets behandling af 1)	sager om udstedelse af regler om god værdipapirhandelsskik  

 samt 2)	sager om god værdipapirhandelsskik, jf. stk. 1, af  

 principiel karakter og/eller af vidtgående betydning, indkaldes Forbrugerombudsmanden til at deltage i det  

 pågældende dagsordenspunkt.
Forbrugerombudsmanden har i de under  

 nr. 1 nævnte sager samme beføjelser som rådets medlemmer.  

 Forbrugerombudsmanden er i forbindelse med deltagelse i Fondsrådets  

 møder underlagt tavshedspligt efter § 84 a, stk. 1.«.
 2. I § 12, stk. 6 og 7, § 13, stk. 1-3,  

 § 15, stk. 1, § 98, stk. 1, 1. pkt., og stk. 2, 1.  

 pkt., § 101, stk. 1, 1. pkt., og stk. 2, 1. pkt., og  

 § 102, stk. 3 og stk. 4, 2. pkt., ændres »§ 7, nr.  

 1, 5 og 6,« til: »§ 7, stk. 1, nr. 1, 5 og 6,«.
 3. § 20, stk. 1, affattes således:
 »Finansielle virksomheder omfattet af lov om banker og  

 sparekasser m.v., lov om fondsmæglerselskaber og realkreditloven,  

 herunder virksomheder hjemmehørende i Den Europæiske Union eller  

 et land som Fællesskabet har indgået samarbejdsaftale med, samt  

 Danmarks Nationalbank kan blive medlemmer af en fondsbørs  

 (fondsbørsmedlemmer).«.
 4. I § 20, stk. 5, ændres »i medfør  

 af stk. 3« til: »i medfør af stk. 4«.
 5. Kapitel 6 affattes således:
»Kapitel 6 Optagelse m.v. af værdipapirer til notering eller  

 handel på en fondsbørs § 21. Efter bestemmelserne i §§ 22-24 kan en  

 fondsbørs optage værdipapirer som nævnt i § 2,  

 stk. 1, nr. 1-10 og 12, til notering, medmindre de i medfør af  

 § 2, stk. 2, er undtaget fra loven.
 Stk. 2. Endvidere kan en fondsbørs optage  

 værdipapirer, der er optaget til notering på en anden  

 fondsbørs, til handel efter regler fastsat af Fondsrådet.
 § 22. Værdipapirer skal optages til notering på en  

 fondsbørs efter ansøgning fra udstederen, såfremt  

 lovgivningens betingelser er opfyldt, de pågældende  

 værdipapirer er omfattet af fondsbørsens  

 formålsbestemmelse, og den fondsbørs, hvorpå optagelse til  

 notering søges, skønner, at handel og kursnotering har  

 offentlig interesse.
 Stk. 2. En fondsbørs kan stille enhver særlig  

 betingelse for et værdipapirs optagelse til notering, der anses for  

 nødvendig for at beskytte investorerne og  

 værdipapirmarkedet.
 Stk. 3. En fondsbørs kan afslå en  

 ansøgning om optagelse af et værdipapir, såfremt den  

 skønner, at optagelsen på grund af udstederens forhold eller  

 værdipapirets opbygning vil være i modstrid med investorernes og  

 værdipapirmarkedets interesse.
 Stk. 4. Fondsrådet fastsætter regler om  

 betingelser for optagelse af værdipapirer til notering på en  

 fondsbørs.
 § 23. Ved ansøgning om værdipapirers optagelse  

 til notering på en fondsbørs skal der med henblik på  

 offentliggørelse foreligge et prospekt med de oplysninger, der anses  

 for fornødne for, at investorerne og deres investeringsrådgivere  

 kan danne sig et velbegrundet skøn over udstederens aktiver og  

 passiver, finansielle stilling, resultater og fremtidsudsigter samt over de  

 rettigheder, der er knyttet til disse værdipapirer.
 Stk. 2. Et prospekt skal udarbejdes i overensstemmelse med god  

 prospektskik og skal præsenteres på en måde, som gør  

 det muligt at forstå indholdet og vurdere betydningen af den givne  

 information.
 Stk. 3. Fondsrådet træffer beslutning om  

 prospektets godkendelse.
Stk. 4. Fondsrådet fastsætter regler for  

 prospekters indhold og om prospekters godkendelse i de tilfælde, hvor  

 værdipapirer ønskes optaget til notering på flere  

 fondsbørser.
Fondsrådet kan endvidere fastsætte regler om  

 fritagelse for pligten til at udarbejde et prospekt.
 § 24. Offentligt udbud til tegning eller salg af  

 værdipapirer, hvorom der er indgivet ansøgning om optagelse til  

 notering på en fondsbørs, må ikke ske, førend et  

 prospekt er godkendt og offentliggjort i overensstemmelse med de fastsatte  

 regler herom.
 Stk. 2. Fondsrådet fastsætter regler om  

 udbudsmateriale og prospekters offentliggørelse.
 § 25. En fondsbørs kan bestemme, at et værdipapir  

 skal slettes fra noteringen på den pågældende  

 fondsbørs, såfremt denne finder, at noteringen ikke  

 længere er i investorernes, låntagernes eller  

 værdipapirmarkedets interesse.
 Stk. 2. Mister en udsteder rådigheden over sit bo,  

 slettes dennes værdipapirer fra noteringen.
 Stk. 3. Fremsætter en udsteder, hvis værdipapirer  

 er noteret på en fondsbørs, anmodning om sletning fra  

 noteringen, skal anmodningen tages til følge, medmindre  

 fondsbørsen finder, at sletningen ikke er i investorernes,  

 låntagernes eller værdipapirmarkedets interesse.
 Stk. 4. En udsteder har ret til at få et  

 værdipapir slettet fra noteringen på en fondsbørs,  

 såfremt værdipapiret i forbindelse hermed optages eller er  

 optaget til notering på en anden fondsbørs.
 Stk. 5. Fondsrådet fastsætter regler om sletning  

 og suspension af værdipapirer fra noteringen.
 § 26. Fondsrådet kan bestemme, at rådets  

 beføjelser efter § 23, stk. 3, og i regler udstedt i  

 medfør af § 22, stk. 4, § 23, stk. 4, § 24,  

 stk. 2, og § 25, stk. 5, kan udøves på  

 rådets vegne af en fondsbørs på nærmere fastsatte  

 vilkår.
§ 26 a.
De beføjelser, der er tillagt en  

 fondsbørs efter bestemmelserne i §§ 21, 22 og 25 udøves af  

 Fondsrådet, når en dansk eller udenlandsk fondsbørs  

 ansøger om optagelse til notering af sine værdipapirer på  

 en fondsbørs.
Tilsvarende gælder når en dansk eller  

 udenlandsk autoriseret markedsplads ansøger om optagelse til notering  

 af sine værdipapirer på en fondsbørs.«.
 6. Efter § 29 indsættes:
»§ 29 a.
Fondsrådet påser, at  

 udstedere og enhver, der besidder aktier i selskaber, der har aktier optaget  

 til notering på en fondsbørs eller optaget til handel på  

 en autoriseret markedsplads, overholder bestemmelserne i dette kapitel.
 Stk. 2. Fondsrådet kan bestemme, at rådets  

 beføjelser efter stk. 1 og i regler udstedt i medfør af  

 § 29, stk. 3, og § 30 kan udøves på rådets  

 vegne af en fondsbørs henholdsvis en autoriseret markedsplads på  

 nærmere fastsatte vilkår.«.
 7. I § 31, stk. 3, og § 32, stk. 1,  

 2. pkt., ændres »Den pågældende fondsbørs eller  

 autoriserede markedsplads« til: »Fondsrådet«.
 8. Efter § 32 indsættes:
»§ 32 a.
Fondsrådet kan bestemme, at  

 rådets beføjelser efter § 31, stk. 2 og 3, og  

 § 32, stk. 1, og i regler udstedt i medfør af § 32,  

 stk. 3, kan udøves på rådets vegne af en  

 fondsbørs henholdsvis en autoriseret markedsplads på  

 nærmere fastsatte vilkår.«.
 9. Efter § 33 indsættes:
»§ 33 a.
Fondsrådet påser  

 overholdelsen af bestemmelserne i dette kapitel.
 Stk. 2. Fondsrådet kan bestemme, at beføjelsen  

 efter stk. 1 og i regler udstedt i medfør af § 33,  

 stk. 4, 1. pkt., kan udøves af en fondsbørs henholdsvis en  

 autoriseret markedsplads på nærmere fastsatte vilkår.«.
 10. Overskriften til kapitel 10 affattes således:
 »Misbrug af intern viden, kursmanipulation og  

 meddelelsespligt ved visse besiddelser af værdipapirer«.
 11. § 34, stk. 1, 1. led, affattes  

 således:
 »Reglerne i dette kapitel omfatter misbrug af intern  

 viden, kursmanipulation samt meddelelsespligt ved visse besiddelser  

 vedrørende:«.
 12. I § 34, stk. 1, nr. 2, indsættes efter  

 »handles på en autoriseret markedsplads«: »samt andele i  

 investeringsforeninger og specialforeninger samt tilsvarende udenlandske  

 investeringsinstitutter«.
 13. I § 34 indsættes efter stk. 3 som  

 nyt stykke:
 »Stk. 4. Følgende personer anses for i kraft af deres  

 tilknytning til et udstedende selskab at have adgang til intern viden, jf.  

 stk. 2:
1)	medlemmer af bestyrelsen og direktionen i et udstedende selskab  

 eller dettes moderselskab, 2)	andre direktører og ledende medarbejdere med direkte  

 reference til bestyrelsen eller direktionen i et udstedende selskab eller  

 dettes moderselskab, interne revisions- og vicerevisionschefer i et  

 udstedende selskab eller dettes moderselskab, valgte revisorer og  

 revisorsuppleanter i et udstedende selskab eller dettes moderselskab,  

 såfremt stillingen må forventes at medføre adgang til  

 intern viden, 3)	øvrige medarbejdere i et udstedende selskab eller dettes  

 moderselskab, såfremt stillingen må forventes at medføre  

 adgang til intern viden, og 4)	personer som nævnt under nr. 1 og 2 i et udstedende selskabs  

 datterselskab, såfremt stillingen må forventes at medføre  

 adgang til intern viden vedrørende det udstedende selskab.«.
 Stk. 4 bliver herefter stk. 5.
 14. § 37 affattes således:
 »§ 37. En udsteder af aktier, der er optaget  

 til notering på en fondsbørs eller til handel på en  

 autoriseret markedsplads, og dennes moderselskab skal udarbejde interne  

 regler for de i § 34, stk. 4, nævnte personers adgang til for  

 egen eller tredjemands regning at handle med de af udstederen udstedte  

 aktier, jf. første led, og dertil knyttede finansielle instrumenter.  

 En udsteder skal føre en ajourført fortegnelse over de  

 personer, der er omfattet af § 34, stk. 4. De omfattede personer  

 skal straks orienteres herom.
 Stk. 2. En person omfattet af § 34, stk. 4, skal  

 hurtigst muligt give den pågældende udsteder meddelelse om  

 vedkommendes besiddelse af aktier i selskabet og ændringer heri samt  

 videregive oplysninger modtaget efter stk. 4.
 Stk. 3. Med besiddelse omfattet af stk. 2 sidestilles  

 aktier, der ejes af følgende fysiske personer og selskaber med  

 relation til den i § 34, stk. 4, nævnte personkreds:
1)	ægtefælle eller samlever, 2)	mindreårige børn, hvor den i § 34, stk. 4,  

 nævnte person er indehaver af forældremyndigheden, 3)	selskaber, i hvilke personer omfattet af § 34, stk. 4,  

 eller personer omfattet af nr. 1 og 2 alene eller tilsammen udøver en  

 indflydelse som nævnt i § 31, stk. 1, nr. 1-5.
 Stk. 4. En person omfattet af stk. 3 skal hurtigst muligt  

 give den person i § 34, stk. 4, som vedkommende har relation til,  

 meddelelse om vedkommendes besiddelse af aktier i selskabet samt  

 ændringer heri.
Stk. 5. En udsteder skal for hver enkelt handelsdag foretage  

 en nettoopgørelse af de efter stk. 2 meddelte erhvervelser  

 og/eller afhændelser.
Hver erhvervelse henholdsvis afhændelse  

 indgår med den kursværdi, handelen er foretaget til.
Den samlede  

 erhvervelse eller afhændelse, jf. dog stk. 6-7, skal af udstederen  

 indberettes senest den efterfølgende handelsdag til den  

 pågældende fondsbørs henholdsvis autoriserede  

 markedsplads.
Fondsbørsen henholdsvis den autoriserede markedsplads  

 offentliggør straks disse oplysninger.
 Stk. 6. Medfører en opgørelse efter stk. 5  

 en ændring med en kursværdi under 50.000 kr., kan udstederen  

 undlade at indberette ændringen til den pågældende  

 fondsbørs henholdsvis autoriserede markedsplads.
Stk. 7. Meddelelse efter stk. 2 og 4 samt indberetning  

 efter stk. 5 skal indeholde oplysning om fondskode, handelsdato,  

 antallet af handlede aktier og kursværdien heraf samt den samlede  

 besiddelse og kursværdien heraf.
Finanstilsynet fastsætter  

 nærmere regler om registrering og anmeldelse.
Stk. 8. En udsteder skal hvert kvartal indberette en  

 opgørelse over 1)	den samlede bestyrelses aktiebesiddelse i selskabet samt  

 kursværdien heraf, 2)	den samlede direktions aktiebesiddelse i selskabet samt  

 kursværdien heraf og 3)	den samlede aktiebesiddelse for personer omfattet af stk. 3 og  

 § 34, stk. 4, samt kursværdien heraf, til den pågældende fondsbørs eller  

 autoriserede markedsplads, som straks offentliggør opgørelsen.  

 Finanstilsynet fastsætter nærmere regler herfor.«.
 15. Efter § 37 indsættes:
»§ 37 a.
Offentlige myndigheder og  

 virksomheder, herunder værdipapirhandlere, advokater og revisorer, der  

 i kraft af deres virksomhedsudøvelse regelmæssigt kommer i  

 besiddelse af intern viden, skal udarbejde interne regler som foreskrevet i  

 § 37, stk. 1, 1. pkt.
Er de i 1. pkt. nævnte virksomheder  

 organiseret som interessentskaber, kommanditselskaber eller lignende, skal de  

 interne regler tillige omfatte ejerne.
 Stk. 2. Interne regler udstedt efter stk. 1, § 36,  

 stk. 2, og § 37, stk. 1, samt fortegnelser udarbejdet efter  

 § 37, stk. 1, skal på forlangende udleveres til den enkelte  

 fondsbørs eller autoriserede markedsplads og Finanstilsynet.«.
 16. Efter § 42 indsættes:
»§ 42 a.
De beføjelser, der er tillagt  

 en autoriseret markedsplads efter bestemmelserne i § 40, stk. 2, og  

 § 42, udøves af Fondsrådet, når en dansk eller  

 udenlandsk autoriseret markedsplads ansøger om optagelse til handel af  

 sine værdipapirer på en autoriseret markedsplads.«.
 17. I § 55, stk. 1, indsættes efter  

 »værdipapirhandler«: »eller betalinger«.
 18. § 55, stk. 4, affattes således:
»Stk. 4. Er en aftale som nævnt i stk. 1, 2 eller 3  

 registreret i en værdipapircentral, og ydes der lån til brug for  

 afvikling, kan der i tilknytning til afviklingen anmeldes panteret i de  

 pågældende fondsaktiver, jf. stk. 1-3, over for  

 værdipapircentralen med henblik på registrering.
Alene ved en  

 sådan registrering opnås beskyttelse mod retsforfølgning  

 og aftaleerhververe efter reglerne i kapitel 22.«.
 19. I § 64, stk. 1, indsættes efter »lov om  

 banker og sparekasser«: »m.v.«, og »fondsaktier« ændres til:  

 »fondsaktiver«.
 20. I § 83, stk. 2, 1. pkt., ændres »11«  

 til: »12«.
 21. I § 83, stk. 3, indsættes efter 6.  

 pkt.:
 »Forbrugerrådet og Dansk Aktionærforening  

 indstiller ét medlem i fællesskab.«.
 22. § 83, stk. 4, affattes således:
»Stk. 4. Fondsrådet træffer afgørelse ved  

 simpelt flertal.
Ved stemmelighed er formandens stemme  

 afgørende.«.
 23. Efter § 83 indsættes:
»§ 83 a.
Fondsrådet kan, hvor dette er  

 udtrykkeligt anført, bestemme, at visse beføjelser, der er  

 tillagt Fondsrådet i denne lov og i regler udstedt i medfør af  

 loven, kan udøves af en fondsbørs henholdsvis en autoriseret  

 markedsplads på nærmere fastsatte vilkår.
 Stk. 2. En fondsbørs eller en autoriseret markedsplads,  

 der har fået tillagt beføjelser efter stk. 1, kan  

 kræve betaling for varetagelse af opgaver, der følger af disse  

 beføjelser.
 Stk. 3. En fondsbørs eller autoriseret markedsplads,  

 der har fået tillagt beføjelser efter stk. 1, skal opfylde  

 forvaltningslovens kapitel 3-7 samt lov om offentlighed i forvaltningen,  

 når den træffer afgørelse inden for de delegerede  

 områder, jf. stk. 1.
 Stk. 4. Bestemmelserne i § 84 a, stk. 1 og 2, og  

 § 84 b, stk. 1, finder tilsvarende anvendelse på  

 fondsbørser henholdsvis autoriserede markedspladser, der har  

 fået tillagt beføjelser efter stk. 1.
 Stk. 5. Fondsrådet træffer ved  

 bekendtgørelse beslutning om delegation efter stk. 1.«.
 24. I § 84, stk. 3, indsættes efter 2.  

 pkt. som nyt pkt.:
 »2. pkt. gælder dog ikke ved Fondsrådets  

 behandling af sager om udstedelse af regler om god  

 værdipapirhandelsskik, jf. § 3, stk. 1.«.
 25. I § 84 indsættes som stk. 5:
 »Stk. 5. Finanstilsynet afgiver i samarbejde med  

 Forbrugerstyrelsen årligt til økonomi- og erhvervsministeren en  

 rapport over status for udstedelse af regler om god  

 værdipapirhandelsskik og om erfaringerne med reglernes anvendelse, jf.  

 § 3, stk. 2.«.
 26. § 84 a, stk. 5, nr. 15, affattes  

 således:
 »15)	Finansielle tilsynsmyndigheder i lande uden for Den  

 Europæiske Union eller uden for lande, som Fællesskabet har  

 indgået aftale med, der har ansvaret for tilsyn med finansielle  

 virksomheder, finansieringsinstitutter eller kapitalmarkederne, og organer,  

 der medvirker ved likvidation, konkursbehandling eller lignende procedurer,  

 samt personer, der er ansvarlige for den lovpligtige revision af regnskaber  

 for et aktieselskab omfattet af § 7 eller for andre omfattet af denne  

 lov, jf. dog stk. 10 og 11.«.
 27. I § 84 a indsættes efter stk. 5  

 som nyt stykke:
 »Stk. 6. Bestemmelsen i stk. 1 er ikke til hinder for, at  

 fortrolige oplysninger videregives til en fondsbørs henholdsvis en  

 autoriseret markedsplads, der har fået tilladelse efter § 8,  

 når det sker for at imødegå eller undersøge, om der  

 er misbrugt intern viden eller udøvet kursmanipulation efter  

 bestemmelserne i kapitel 10.«.
 Stk. 6-8 bliver herefter stk. 7-9.
 28. I § 84 a, stk. 6, der bliver  

stk. 7, ændres »stk. 4 og 5« til: »stk. 4-6«.
 29. I § 84 a indsættes efter stk. 8,  

 der bliver stk. 9, som nye stykker:
»Stk. 10. Videregivelse efter stk. 5, nr. 15, kan alene  

 ske 1)	på baggrund af international samarbejdsaftale og 2)	under forudsætning af, at modtagerne mindst er underlagt en  

 lovbestemt tavshedspligt, der svarer til tavshedspligten i medfør af  

 stk. 1, og at modtagerne har behov for oplysningerne til varetagelse af  

 deres opgaver.
 Stk. 11. Videregivelse efter stk. 5, nr. 15, af  

 fortrolige oplysninger, der hidrører fra lande inden for Den  

 Europæiske Union eller lande, som Fællesskabet har indgået  

 aftale med, kan endvidere alene ske, såfremt de myndigheder, som har  

 afgivet oplysningerne, har givet deres udtrykkelige tilladelse, og  

 såfremt oplysningerne udelukkende benyttes til det formål, som  

 tilladelsen vedrører.«.
 30. § 84 b, stk. 2, nr. 7, affattes  

 således:
 »7)	Den, mod hvem Fondsrådet indleder undersøgelse for  

 overtrædelse af § 29 om indberetning af aktiebesiddelser eller  

 den, mod hvem Finanstilsynet indleder undersøgelse for  

 overtrædelse af kapitel 10.«.
 31. I § 84 b, stk. 2, nr. 8, ændres  

 »§ 88, stk. 2« til: »§ 88, stk. 3«.
 32. I § 84 b, stk. 2, nr. 10, ændres  

 »§ 37, stk. 1 og 2« til: »§ 37, stk. 1, og § 37 a,  

 stk. 1«.
 33. I § 84 b, stk. 4, 1. pkt., ændres  

 »Fondsrådet« to steder til: »Finanstilsynet«.
 34. § 88 affattes således:
»§ 88. Afgørelser truffet af  

 Finanstilsynet eller Fondsrådet i henhold til denne lov eller efter  

 regler udstedt i medfør af loven kan indbringes for  

 Erhvervsankenævnet senest 4 uger efter, at afgørelsen er meddelt  

 den pågældende.
Bestemmelsen i 1. pkt. omfatter ikke  

 afgørelser efter stk. 3 eller § 87.
 Stk. 2. Stk. 1 finder tillige anvendelse på  

 afgørelser truffet af virksomheder, der udøver  

 beføjelser på Fondsrådets vegne.
Stk. 3. Fondsbørsers, autoriserede markedspladsers,  

 clearingscentralers eller værdipapircentralers afgørelser i  

 sager af vidtrækkende eller principiel betydning truffet i henhold til  

 egne regelsæt kan indbringes for Fondsrådet senest 4 uger efter,  

 at afgørelsen er meddelt den pågældende.
Indbringelsen kan  

 tillægges opsættende virkning.
 Stk. 4. Erhvervsankenævnets afgørelser og  

 afgørelser, Fondsrådet træffer efter stk. 3, kan ved  

 et sagsanlæg senest 8 uger efter, at afgørelsen er meddelt den  

 pågældende, indbringes for domstolene.
 Stk. 5. Afgørelser vedrørende registrering,  

 ændring eller udslettelse af rettigheder i en værdipapircentral  

 truffet af en værdipapircentral og afgørelser truffet af  

 Klagenævnet for Værdipapircentraler er ikke omfattet af  

 stk. 1-4.«.
 35. I § 93, stk. 1, 1. pkt., ændres  

 »§ 37« til: »§ 37, stk. 1, 2, 5, 7, 1. pkt., og 8, § 37  

 a«.
 36. I § 98, stk. 4, 2. pkt., ændres  

 »Bestyrelsen« til: »Aktionærerne«.
§ 2 I lov nr. 858 af 23. december 1987 om Erhvervsankenævnet, som  

 ændret ved lov nr. 315 af 14. maj 1997 og lov nr. 1052 af 23. december  

 1998, foretages følgende ændring:
 1. § 1, stk. 1, 2. pkt., affattes  

 således:
 »Endvidere er ankenævnet klageinstans for  

 afgørelser truffet af Rejsegarantifonden i det omfang, det er fastsat  

 ved lov om en rejsegarantifond, samt for afgørelser truffet af  

 virksomheder, der udøver beføjelser på Fondsrådets  

 vegne, i det omfang, det er fastsat i lov om værdipapirhandel  

 m.v.«.
§ 3 Loven træder i kraft den 1. juli 2002, jf. dog stk. 2.
 Stk. 2. § 1, nr. 10, 11, 13-15, 32 og 35, træder i  

 kraft den 1. oktober 2002. Økonomi- og erhvervsministeren  

 fastsætter tidspunktet for ikrafttræden af § 1, nr. 5-9, 16,  

 23, 27, 28, 30, 31 og 34, samt § 2.
§ 4 Status over de samlede besiddelser i selskaber, som personer omfattet af  

 § 34, stk. 4, og § 37, stk. 3, jf. denne lovs § 1,  

 nr. 13 og 14, er i besiddelse af, skal meddeles til den  

 pågældende udsteder samt indberettes af sidstnævnte til den  

 pågældende fondsbørs henholdsvis den autoriserede  

 markedsplads, hvor selskabets aktier er optaget til notering eller handel,  

 senest den 1. januar 2003.
 Stk. 2. Fondsrådets bekendtgørelse nr. 429 af 28.  

 maj 2001 om god værdipapirhandelsskik ved handel med visse  

 værdipapirer skal dog fortsat have gyldighed, indtil økonomi- og  

 erhvervsministeren har udstedt regler på området.
§ 5 Loven gælder ikke for Færøerne og Grønland men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske  

 forhold tilsiger.
Bemærkninger til lovforslaget Almindelige bemærkninger Indledning De finansielle virksomheder reguleres i dag af såvel  

 de finansielle love som af markedsføringslovens regler om god  

 værdipapirhandelsskik.
Det har især på værdipapirområdet  

 vist sig, at Fondsrådet og Forbrugerombudsmandens overlappende  

 kompetence vedrørende god værdipapirhandelsskik skaber problemer  

 og usikkerhed for både virksomheder og forbrugere.
Det foreslås  

 derfor, at der sker en afklaring af kompetencefordelingen vedrørende  

 regler om god værdipapirhandelsskik.
Det foreslås, at  

 økonomi- og erhvervsministeren får kompetence til at udstede  

 regler om god værdipapirhandelsskik.
Dette indebærer, at  

 Forbrugerombudsmandens kompetence til at fastsætte regler om god  

 værdipapirhandelsskik overføres til økonomi- og  

 erhvervsministeren.
Økonomi- og erhvervsministerens regeludstedelse  

 sker på basis af et oplæg udarbejdet af Finanstilsynet i  

 samarbejde med Forbrugerstyrelsen, og efter at Finanstilsynet har forelagt  

 disse oplæg for Fondsrådet og Forbrugerombudsmanden.
Når  

 oplægget har været behandlet i Fondsrådet, afgiver  

 medlemmerne af rådet samt Forbrugerombudsmanden samlet deres  

 bemærkninger til oplægget.
Justerede oplæg samt eventuelle  

 forskelle i holdninger til udkastet fremsendes til økonomi- og  

 erhvervsministeren, der efter en bred høring blandt myndigheder og  

 organisationer udsteder reglerne.
 Samtidig får Forbrugerrådet og Dansk  

 Aktionærforening mulighed for i fællesskab at indstille en  

 forbrugerrepræsentant til Fondsrådet, der herefter består  

 af 12 personer.
Herudover foreslås det at indføre et  

 insiderregister, hvor personer, der i kraft af deres stilling må  

 formodes at være i besiddelse af intern viden om selskabet, skal  

 offentliggøre deres besiddelser af aktier, som de har erhvervet i  

 selskabet. Ændringer i besiddelser skal ligeledes  

 offentliggøres.
Registret vil skabe større gennemsigtighed  

 på værdipapirmarkedet og må forventes at have en vis  

 forebyggende effekt i forbindelse med misbrug af intern viden.
 Endvidere foreslås det at udvide forbuddet mod  

 insiderhandel til også at omfatte handel med investeringsbeviser i  

 unoterede investeringsforeninger.
Desuden sker der en præcisering af kompetencen  

 på værdipapirområdet, så det bliver mere klart,  

 hvilke kompetencer, der varetages af Finanstilsynet, Fondsrådet  

 henholdsvis markedsvirksomhederne.
I den forbindelse præciseres det, at  

 Erhvervsankenævnet også har kompetence til at behandle klager  

 over afgørelser truffet af markedsvirksomheder efter delegation fra  

 Fondsrådet.
 Endelig foretages en ændring i relation til  

 afvikling af værdipapirhandeler, nærmere bestemt  

 pantsætning af værdipapirer under den såkaldte  

 sikkerhedsret, dvs. en metode hvorefter der kan etableres sikkerhed for  

 kortvarige lån.
Øget forbrugerindflydelse i Fondsrådet og  

 regler om god værdipapirhandelsskik De finansielle virksomheder reguleres i dag af såvel  

 de finansielle love som af markedsføringslovens regler om god  

 værdipapirhandelsskik.
 Det har især på værdipapirområdet  

 vist sig, at Fondsrådet og Forbrugerombudsmandens overlappende  

 kompetence vedrørende god værdipapirhandelsskik skaber problemer  

 og usikkerhed for både virksomheder og forbrugere.
 Finanstilsynet har endnu ikke anvendt sin beføjelse  

 til - efter forelæggelse for det Finansielle Virksomhedsråd   at  

 fastsætte regler for god skik i den finansielle sektor, men hvis det  

 sker, vil der også på dette område kunne opstå  

 retsusikkerhed for virksomhederne.
 Entydige regler på det finansielle område  

 baseret på en klar, formel kompetencefordeling mellem myndighederne  

 forudsætter derfor en ændring af regelgrundlaget.
Med henblik på at skabe en mere klar retstilstand og  

 dermed øget retssikkerhed på området foreslås det,  

 at der sker en afklaring af kompetencefordelingen vedrørende regler om  

 god værdipapirhandelsskik.
Reglerne skal på den ene side sikre,  

 at forbrugerne får en rimelig behandling.
På den anden side skal  

 reglerne sikre et fortsat velfungerende finansielt marked.
 Det foreslås, at økonomi- og  

 erhvervsministeren får kompetence til at udstede regler om god  

 værdipapirhandelsskik.
Dette indebærer, at Forbrugerombudsmandens  

 kompetence til at fastsætte regler om god værdipapirhandelsskik  

 overføres til økonomi- og erhvervsministeren.
Der henvises til  

 det samtidigt fremsatte forslag til ændring af lov om finansiel  

 virksomhed med flere love, der indeholder en ændring af  

 markedsføringsloven, hvor det er blevet præciseret, at reglerne  

 om god markedsføringsskik, vildledning af kunder m.m. samt adgangen  

 for Forbrugerombudsmanden til at fastsætte retningslinier ikke finder  

 anvendelse i det omfang, økonomi- og erhvervsministeren har fastsat  

 regler om god værdipapirhandelsskik.
Forbrugerombudsmandens tilsyn i  

 forhold til finansielle virksomheder indskrænkes tilsvarende, idet  

 tilsynet med de bindende regler tillægges Finanstilsynet.
I forbindelse  

 med ministerens udstedelse af disse regler tages der højde for  

 varetagelsen af det tilsyn, som Danmark er forpligtet til efter  

 kreditaftaledirektivet (87/102/EØF), direktivet om vildledende reklame  

 (84/450/EØF) og direktivet om urimelige kontraktsvilkår i  

 forbrugeraftaler (93/13/EØF) på det finansielle  

 område.
 Økonomi- og erhvervsministerens regeludstedelse  

 sker på basis af et oplæg udarbejdet af Finanstilsynet i  

 samarbejde med Forbrugerstyrelsen, og efter at Finanstilsynet har forelagt  

 disse oplæg for Fondsrådet.
I lovforslaget er det foreslået, at  

 Forbrugerombudsmanden deltager i møder i Fondsrådet, når  

 rådet drøfter regler om god værdipapirhandelsskik.
Det er  

 samtidig foreslået, at medlemmerne af rådet samt  

 Forbrugerombudsmanden ikke vil være underlagt tavshedspligt, når  

 Fondsrådet behandler sådanne regelsæt.
Herved sikres, at  

 offentligheden kan få kendskab til den meningsudveksling, der har  

 fundet sted i Fondsrådet til gavn for forbrugerbeskyttelsen.
Når oplægget har været behandlet i  

 Fondsrådet, afgiver medlemmerne af rådet samt  

 Forbrugerombudsmanden samlet deres bemærkninger til oplægget.  

 Justerede oplæg samt eventuelle forskelle i holdninger til udkastet  

 fremsendes til økonomi- og erhvervsministeren, der efter en bred  

 høring blandt myndigheder og organisationer udsteder reglerne.  

 Økonomi- og Erhvervsministeriet udarbejder en handlingsplan for  

 udstedelsen af bindende regler om god skik generelt.
Det vil af denne  

 handlingsplan bl.a. fremgå, at der skal være udstedt regler om  

 god værdipapirhandelsskik senest den 31. december 2002.
 Som konsekvens af, at økonomi- og  

 erhvervsministeren tillægges den regeludstedende kompetence på  

 god værdipapirhandelsskikområdet, er det i lovforslaget  

 foreslået, at adgangen til at fastsætte regler om god  

 værdipapirhandelsskik overføres fra Fondsrådet til  

 ministeren.
 Samtidig får Forbrugerrådet og Dansk  

 Aktionærforening mulighed for i fællesskab at indstille en  

 forbrugerrepræsentant til Fondsrådet, der herefter består  

 af 12 personer.
 I lovforslaget er der fastsat en overgangsregel, hvorefter  

 Fondsrådets regler om god værdipapirhandelsskik forbliver i  

 kraft, indtil økonomi- og erhvervsministeren har fremsat nye regler  

 på området.
Finanstilsynet fører tilsyn med overholdelsen af  

 regler om god værdipapirhandelsskik udstedt af økonomi- og  

 erhvervsministeren.
Tilsynet er ikke forpligtet til at behandle alle klager,  

 som tilsynet får forelagt, men kan på basis af en klage, af egen  

 drift eller efter anmodning herom fra Fondsrådet eller  

 Forbrugerombudsmanden behandle spørgsmål om god  

 værdipapirhandelsskik.
 Finanstilsynets tilsyn omfatter tillige det  

 offentligretlige tilsyn med overholdelsen af kreditaftaledirektivet og  

 direktivet om urimelige kontraktsvilkår i forbrugeraftaler i det omfang  

 regler om god skik omfatter forhold, der er dækket af disse direktiver.  

 Finanstilsynet vil samtidig blive udpeget som søgsmålskompetent  

 efter lov om forbud til beskyttelse af forbrugernes interesser til at  

 anlægge forbudssager i andre medlemsstater for at stoppe en ulovlig  

 grænseoverskridende markedsføring på det finansielle  

 område.
Såfremt en sag om god værdipapirhandelsskik  

 har vidtrækkende eller principiel betydning, skal Finanstilsynet  

 forelægge sagen for Fondsrådet, der rådgiver Finanstilsynet  

 om sagen, før Finanstilsynet træffer afgørelse.  

 Forbrugerombudsmanden deltager i møder i Fondsrådet, når  

 rådet drøfter disse konkrete sager.
Når sådanne  

 sager behandles, er medlemmerne af Fondsrådet samt  

 Forbrugerombudsmanden bundet af de særlige tavshedspligtsregler, der er  

 fastlagt i lovgivningen.
Hvis en virksomhed handler i strid med regler om god  

 værdipapirhandelsskik, kan Finanstilsynet i overensstemmelse med  

 reglerne i lov om værdipapirhandel m.v. udstede påbud om  

 ændring af forholdet.
Hvis virksomheden ikke berigtiger forholdet,  

 straffes denne med bøde.
Det er i lov om værdipapirhandel m.v.  

 forudsat, at påbud kan gives til såvel enkelte virksomheder som  

 til en sammenslutning af virksomheder.
Muligheden for at give påbud til  

 en sammenslutning af virksomheder har primært relevans i forbindelse  

 med overholdelse af EU-retlige forpligtelser, herunder direktivet om urimelig  

 kontraktsvilkår.
Det forudsættes endvidere, at enhver med retlig  

 interesse vil kunne påberåbe sig reglerne om god  

 værdipapirhandelsskik ved et civilt søgsmål på samme  

 måde, som hvis området havde været reguleret efter  

 markedsføringsloven.
Sager, hvor privatpersoner ønsker en  

 afgørelse af en konkret formueretlig tvist, dvs. angående et  

 spørgsmål af økonomisk betydning, skal som hidtil  

 behandles af de private finansielle ankenævn.
Der er på  

 værdipapirområdet tale om Pengeinstitutankenævnet og  

 Realkreditankenævnet.
Erhvervsdrivende kan som i dag indbringe  

 sådanne sager for domstolene.
Finanstilsynets afgørelser kan af  

 den, som afgørelsen retter sig mod, indbringes for  

 Erhvervsankenævnet.
I det omfang ankenævnet giver Finanstilsynet  

 medhold i sin afgørelse, vil afgørelser kunne  

 håndhæves efter straffebestemmelserne i de finansielle love.
 Finanstilsynet afgiver i samarbejde med Forbrugerstyrelsen  

 årligt til økonomi- og erhvervsministeren en rapport over status  

 for udstedelse af regler om god værdipapirhandelsskik og om  

 erfaringerne med reglernes anvendelse.
 Der henvises i det hele til det samtidigt fremsatte  

 forslag til ændring af lov om finansiel virksomhed med flere love.
Etablering af et insiderregister Det foreslås, at der indføres regler, der  

 skaber gennemsigtighed omkring de såkaldte insideres private handel med  

 aktier i deres respektive selskaber, når disse er børsnoterede  

 eller optaget til handel på en autoriseret markedsplads.
Et  

 insiderregister kendes også fra bl.a.
Sverige.
Oplysninger om insideres handel med og beholdning af egne  

 aktier i deres respektive selskaber vil styrke markedsgennemsigtigheden og  

 vil kunne virke forebyggende mod ulovlig insiderhandel.
Endvidere er der lagt  

 vægt på, at det er hensigtsmæssigt med mere ensartede  

 regler i Norden vedrørende oplysninger om insidere.
Insidere omfattet  

 af registret er personer, som i kraft af deres stilling formodes at  

 være i besiddelse af intern viden om selskabet.
Derimod ligger der ikke  

 i begrebet, at disse har misbrugt denne viden i strid med forbuddet mod  

 insiderhandel i lov om værdipapirhandel m.v.
Udvidelse af forbuddet mod insiderhandel Handel med investeringsbeviser i unoterede  

 investeringsforeninger eller investeringsbeviser der handles på  

 autoriserede markedspladser er ikke i dag omfattet af  

 værdipapirhandelslovens forbud mod insiderhandel.
Handel med investeringsbeviser i unoterede  

 investeringsforeninger eller investeringsbeviser der handles på  

 autoriserede markedspladser har imidlertid mange ligheder med handel med  

 investeringsbeviser, der er børsnoterede.
Dette skyldes bl.a., at  

 denne type værdipapirer over for investorerne fremstår, som om de  

 var børsnoterede.
Det foreslås derfor, at reglerne justeres,  

 således at det sikres, at alle investeringsbeviser er omfattet af  

 værdipapirhandelslovens regler om insiderhandel.
Kompetencefordelingen på  

 værdipapirområdet I den gældende lov om værdipapirhandel m.v.  

 udøves tilsynet med værdipapirmarkedet af henholdsvis  

 Finanstilsynet, Fondsrådet og i et vist omfang  

 værdipapirmarkedsvirksomhederne, herunder fondsbørser.
Kompetencen er dog delt således, at markedstilsynet  

 med værdipapirmarkedet udøves af Fondsrådet, der udsteder  

 regler vedrørende værdipapirmarkedet.
Dette markedstilsyn skal  

 ses i modsætning til solvens- og virksomhedstilsynet, der udøves  

 af Finanstilsynet.
Forbindelsen mellem Finanstilsynet og Fondsrådet er  

 blevet etableret ved, at Finanstilsynet fungerer som sekretariat for  

 Fondsrådet.
 En del af markedstilsynet og regelfastsættelsen er  

 samtidig blevet varetaget af markedsvirksomhederne men med mulighed for, at  

 Fondsrådet på overordnede områder har kunnet kræve  

 ændringer i de fastsatte regler m.v.
 Udviklingen på det internationale  

 værdipapirmarked, herunder det faktum, at flere og flere  

 fondsbørser privatiseres og lader deres aktier børsnotere,  

 bevirker, at det overordnede ansvar for flere af de tilsynsområder, der  

 hidtil har været varetaget af fondsbørser, ligesom det  

 almindelige tilsyn (virksomhedstilsynet), bør ligge i offentlig  

 regi.
Hidtil har det været den pågældende  

 fondsbørs, der både tog beslutning om optagelse til notering af  

 et værdipapir og godkendte det prospekt, der skulle vedlægges  

 ansøgningen.
Dette foreslås ændret, så det fremover  

 er Fondsrådet, der får beføjelsen til at godkende  

 prospekter.
 Det præciseres samtidig, at Erhvervsankenævnet  

 også har kompetencen ved afgørelser truffet af  

 markedsvirksomheder efter delegation fra Fondsrådet.
Risikoafdækning i clearingcentraler og  

 betalingssystemer Med vedtagelsen af lov om værdipapirhandel m.v. i  

 1995 gennemførtes børsreformen.
I forbindelse hermed  

 indførtes der i lovens § 55, stk. 1, en adgang til at  

 etablere den såkaldte sikkerhedsret for Danmarks Nationalbank,  

 clearingcentraler og deltagere i sådanne centraler i forbindelse med  

 afvikling af værdipapirhandeler.
Sikkerhedsret er en metode til at etablere sikkerhed for  

 kortvarige lån, hvis størrelse kan variere meget fra dag til  

 dag.
Den gør det muligt for en låntager at stille sikkerhed i  

 (pantsætte) værdien af sine værdipapirer på et depot  

 i en værdipapircentral for et lån, hvis størrelse ikke er  

 kendt på tidspunktet for sikkerhedsretsaftalens indgåelse og uden  

 at binde bestemte værdipapirer i depotet.
Udveksling af langt de fleste  

 kundebetalinger og værdipapirhandeler i Danmark sker på basis af  

 sådanne kortvarige lån.
 Med vedtagelsen af lov nr. 1327 af 20. december 2000 har  

 der siden 1. april 2001 været adgang til at anvende sikkerhedsret i  

 forbindelse med afvikling af betalinger i registrerede betalingssystemer.
Pengeinstitutterne, Danmarks Nationalbank og  

 Værdipapircentralen A/S har siden da drøftet, hvordan  

 sikkerhedsret mest hensigtsmæssigt kan anvendes i Danmark.
Der har i  

 den forbindelse vist sig behov for at kunne pantsætte  

 værdipapirer under sikkerhedsretten tidligere end i dag.
Forslaget til  

 ændring af § 55 imødekommer dette behov.
Økonomiske og administrative konsekvenser for  

 staten, kommuner eller amtskommuner Forslaget forventes ikke at have økonomiske eller  

 administrative konsekvenser for staten, kommuner eller amtskommuner.
Økonomiske og administrative konsekvenser for  

 erhvervslivet Lovforslaget vurderes at have visse administrative  

 konsekvenser for erhvervslivet.
Etablering af et insiderregister betyder, at  

 mange flere personer bliver omfattet af en pligt til at anmelde deres  

 besiddelse af aktier, idet der indføres pligt for en nærmere  

 kreds af insidere til løbende at indberette handler med »egne« aktier  

 til selskabet/udstederen, der derefter indberetter den samlede besiddelse til  

 den pågældende fondsbørs eller autoriserede markedsplads.  

 Der er dog indsat en bagatelgrænse for selskabernes indberetning,  

 hvorefter kun ændringer med en kursværdi over 50.000 kr. skal  

 indberettes.
Bestyrelsesmedlemmer og direktion har endvidere allerede en  

 forpligtelse til at indberette oplysningerne til selskabet, jf.  

 aktieselskabslovens § 53.
Selskaberne har allerede i dag muligheder for teknisk  

 overførsel af meddelelser til markedsvirksomhederne, som kan benyttes  

 til indberetning af insideroplysninger.
Mulighederne for at gøre det  

 lettere for selskaberne/udstederne at indberette til markedsvirksomhederne  

 vil blive undersøgt sammen med disse.
Forslaget vurderes at have begrænsede  

 økonomiske konsekvenser for erhvervslivet.
Det drejer sig om  

 øgede edb-udgifter for markedsvirksomhederne.
 Lovforslaget vil blive vurderet af et testpanel.
Miljømæssige konsekvenser Lovforslaget vurderes ikke at have  

 miljømæssige konsekvenser.
Lovovervågning Lovforslaget er omfattet af regeringens  

 lovovervågning.
På Økonomi- og Erhvervsministeriets  

 ressortområde vil lovovervågning ske i tæt samarbejde med  

 den finansielle sektor.
De foreslåede ændringer af loven skal ses  

 som en del af denne lovovervågning, idet Fondsrådet bliver bedre  

 rustet til at medvirke til at virke for et velfungerende dansk  

 værdipapirmarked, forbrugerhensynet bliver mere integreret, og  

 insiderreglerne skærpes.
Endvidere vil Finanstilsynet på baggrund  

 af indhøstede erfaringer med administration af lovgivningen foretage  

 en evaluering af, i hvilket omfang forudsatte mål og effekter af  

 vedtagne lovforslag rent faktisk realiseres.
Forholdet til EU-retten Loven indeholder bestemmelser, der delvist  

 gennemfører Europa-Parlamentets og Rådets direktiv 2000/64/EF af  

 7. november 2000, EF-Tidende L 290, s. 27, om ændring af Rådets  

 direktiv 85/611/EØF, 92/49/EØF, 92/96/EØF og  

 93/22/EØF med hensyn til udveksling af oplysninger med  

 tredjelande.
 For så vidt angår forsikringsselskaber og  

 fondsmæglerselskaber er direktivet allerede implementeret ved lov nr.  

 501 af 7. juni 2001 om finansiel virksomhed.
 Implementeringsfristen er den 17. november 2002.
Høring Lovforslaget har forud for fremsættelsen været  

 sendt i høring hos følgende myndigheder og organisationer:
 Advokatrådet, Amtsrådsforeningen,  

 Arbejderbevægelsens Erhvervsråd, Arbejdsmarkedets  

 Erhvervssygdomssikring, Arbejdsmarkedets Tillægspension (ATP),  

 Arbejdsskadestyrelsen, Beskæftigelsesministeriet,  

 Børsmæglerforeningen, Centralforeningen for Danske  

 Assurandører, Danmarks Nationalbank, Danmarks Rederiforening, Dansk  

 Aktionærforening, Dansk Arbejdsgiverforening, Dansk Autoriseret  

 Markedsplads A/S, Dansk Ejendomsmæglerforening, Dansk Handel &  

 Service, Dansk Industri, Danske Finansieringsselskabers Forening, Danske  

 Forsikringsfunktionærers Landsforening, Datatilsynet, Den Danske  

 Aktuarforening, Den Danske Finansanalytikerforening, Den Danske  

 Fondsmæglerforening, Det Økonomiske Råd, Erhvervenes  

 Skattesekretariat, Erhvervsdirektoratet, Finansforbundet,  

 Finansieringsinstituttet for Industri og Håndværk A/S,  

 Finansministeriet, Finansrådet, Finanssektorens Arbejdsgiverforening,  

 Finansstyrelsen, Fondsrådet, Forbrugerombudsmanden,  

 Forbrugerrådet, Foreningen af Firmapensionskasser, Foreningen af J.A.K.  

 Andelskasser, Foreningen af Statsautoriserede Revisorer, Foreningen  

 Registrerede Revisorer, Forsikring & Pension,  

 Forsikringsmæglerforeningen i Danmark, Forsikringsmæglernes  

 Brancheforening, FTF, Garantifonden for indskydere og investorer,  

 Grønlands Hjemmestyre, Handelskammeret,  

 Håndværksrådet, InvesteringsForeningsRådet,  

 Justitsministeriet, KommuneKredit, Kommunernes Landsforening,  

 Københavns Fondsbørs A/S, Landsorganisationen i Danmark, Lokale  

 Pengeinstitutter, Lønmodtagernes Dyrtidsfond (LD), Ministeriet for  

 Fødevarer, Landbrug og Fiskeri, Pengeinstitutternes Betalingssystemer  

 A/S, Realkreditrådet, Regionale Bankers Forening, Rigsombudsmanden  

 på Færøerne, Rigsrevisionen, Sammenslutningen Danske  

 Andelskasser, Socialministeriet, Skatteministeriet, Statsministeriet,  

 Udenrigsministeriet og Værdipapircentralen A/S.
 Lovforslaget har endvidere været i separat  

 høring hos Erhvervsankenævnet.
 Vurdering af konsekvenser af  

 lovforslaget:
Positive  

 konsekvenser/mindreudgifter  

 (hvis ja, angiv omfang) Negative  

 konsekvenser/merudgifter  

 (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Nogle i form af indberetning til insiderregisteret samt  

 administration heraf Miljømæssige konsekvenser Ingen Ingen Administrative konsekvenser for borgerne Ingen Nogle i form af indberetning til  

 insiderregisteret Forholdet til EU-retten Loven indeholder bestemmelser, der delvist gennemfører  

 Europa-Parlamentets og Rådets direktiv 2000/64/EF af 7. november 2000,  

 EF-Tidende L 290, s. 27, om ændring af Rådets direktiv  

 85/611/EØF, 92/49/EØF, 92/96/EØF og 93/22/EØF med  

 hensyn til udveksling af oplysninger med tredjelande.
Bemærkninger til lovforslagets  

 enkelte bestemmelser Til § 1 Til nr. 1 og 24 Det foreslås, at kompetencen til at fastsætte  

 regler om god værdipapirhandelsskik flyttes til økonomi- og  

 erhvervsministeren.
Fastsættelse af regler vil i praksis skulle ske  

 på baggrund af et oplæg udarbejdet af Finanstilsynet i samarbejde  

 med Forbrugerstyrelsen.
Indholdet kan forinden - efter sædvanlig  

 praksis ved regeludstedelse - være drøftet med relevante  

 brancheorganisationer.
Forinden udkast til bekendtgørelse sendes i  

 høring, skal dette forelægges Fondsrådet med deltagelse af  

 Forbrugerombudsmanden.
Efter Fondsrådets behandling af sagen afgiver  

 deltagerne samlet deres bemærkninger til udkastet til regler om god  

 værdipapirhandelsskik.
Eventuelle forskellige holdninger til udkastet  

 afspejles i de samlede bemærkninger.
Denne fremgangsmåde  

 indføjes i rådets forretningsorden.
På baggrund af  

 bemærkningerne udarbejdes et revideret forslag, som økonomi- og  

 erhvervsministeren sender i høring.
Hvis der efter høringen er behov herfor,  

 forelægges et revideret udkast påny for Fondsrådet med  

 deltagelse af Forbrugerombudsmanden.
På baggrund af forelæggelsen  

 udarbejder rådet en beskrivelse af problemstillingen og de synspunkter,  

 som er fremført af høringsparterne, herunder en mulig  

 løsning.
De relevante parter indkaldes til møde i  

 Økonomi- og Erhvervsministeriet med henblik på en  

 drøftelse af sagen.
Herefter udsteder ministeren de endelige  

 regler.
 Samme procedure følges ved ændring af  

 allerede udstedte bekendtgørelser.
Det foreslås samtidig, at den almindelige  

 tavshedspligt ikke finder anvendelse i sager om udstedelse af regler om god  

 værdipapirhandelsskik.
Baggrunden for at fravige tavshedspligten i  

 disse sager er, at der skal være mulighed for, at de enkelte medlemmer  

 og Forbrugerombudsmanden forud for møderne i fortrolighed kan  

 drøfte spørgsmålene i en videre kreds og  

 efterfølgende kan udtale sig offentligt om deres holdning, når  

 Fondsrådet har udtalt sig om sagen.
Hvis rådets inddragelse i  

 forhold til de hørte organisationer skal have en selvstændig  

 betydning, er det imidlertid nødvendigt, at der i rådet kan ske  

 en reel debat.
Det præciseres i rådets forretningsorden, som  

 udstedes af økonomi- og erhvervsministeren, i hvilket omfang  

 tavshedspligten kan fraviges.
Forbrugerombudsmandens kompetence til at fastsætte  

 regler om god værdipapirhandelsskik overføres med forslaget til  

 økonomi- og erhvervsministeren.
Reglerne om god  

 værdipapirhandelsskik kan således vedrøre forhold, der  

 ellers ville være omfattet af markedsføringslovens §§ 1 og  

 2.
Økonomi- og erhvervsministeren tager ved udstedelse  

 af regler om god værdipapirhandelsskik højde for varetagelsen af  

 det offentligretlige tilsyn, som Danmark er forpligtet til efter  

 kreditaftaledirektivet, direktivet om vildledende reklame og direktivet om  

 urimelige kontraktsvilkår i forbrugeraftaler på det finansielle  

 område.
Forbrugerombudsmandens kompetence til at træffe generelle  

 foranstaltninger efter markedsføringsloven, der ikke specifikt  

 vedrører den finansielle sektor, består uændret.
Der  

 henvises til bemærkningerne til det samtidigt fremsatte forslag til  

 ændring af lov om finansiel virksomhed samt de almindelige  

 bemærkninger.
I forbindelse med, at kompetencen til at udstede regler om  

 god værdipapirhandelsskik overføres til økonomi- og  

 erhvervsministeren, foreslås det samtidig, at Finanstilsynet  

 fører tilsyn med overholdelsen af reglerne om god  

 værdipapirhandelsskik udstedt af ministeren.
Det foreslås, at  

 Finanstilsynet i sager af vidtrækkende eller principiel betydning  

 først træffer afgørelse, når sagen har været  

 forelagt for Fondsrådet med deltagelse af Forbrugerombudsmanden.  

 Fondsrådet og Forbrugerombudsmanden rådgiver Finanstilsynet,  

 inden tilsynet træffer afgørelse.
Når sådanne sager  

 behandles, er medlemmerne af Fondsrådet samt Forbrugerombudsmanden  

 bundet af de særlige tavshedspligtsregler, der er fastlagt i  

 lovgivningen.
Finanstilsynet kan på basis af en klage, af egen  

 drift eller efter anmodning herom fra Fondsrådet eller  

 Forbrugerombudsmanden behandle spørgsmål af principiel karakter.  

 Finanstilsynet er i lighed med Forbrugerombudsmanden ikke forpligtet til at  

 behandle sager, som tilsynet får forelagt.
Sager, hvor privatpersoner  

 ønsker en afgørelse af en konkret formueretlig tvist, dvs.  

 angående et spørgsmål af økonomisk betydning, skal  

 som hidtil afgøres af de private finansielle ankenævn.
Der er  

 på værdipapirområdet tale om Pengeinstitutankenævnet  

 og Realkreditankenævnet.
Erhvervsdrivende kan som i dag indbringe  

 sådanne sager for domstolene.
Finanstilsynets afgørelser kan af  

 den, som afgørelsen retter sig imod, indbringes for  

 Erhvervsankenævnet.
I det omfang ankenævnet giver Finanstilsynet  

 medhold i sin afgørelse, vil afgørelsen kunne  

 håndhæves efter straffebestemmelserne i de finansielle love.
I sager om udstedelse af bindende regler efter lovens  

 § 3, stk. 2, foreslås det, at Forbrugerombudsmanden får  

 samme beføjelser, dvs. rettigheder, pligter og ansvar, som  

 rådets medlemmer.
Ved behandling af konkrete sager om god  

 værdipapirhandelsskik vil Forbrugerombudsmanden have en  

 rådgivende funktion.
Til nr. 2 Der er tale om en redaktionel ændring, idet der i  

 henvisningen mangler »stk. 1«.
Der sker således ikke nogen  

 indholdsmæssig ændring.
Til nr. 3 Der er tale om en redaktionel ændring.
Til nr. 4 Der er tale om en redaktionel ændring, idet der nu  

 henvises korrekt til stk. 4 i stedet for stk. 3. Der sker  

 således ikke nogen indholdsmæssig ændring.
Til nr. 5 Forslaget til en ny affattelse af kapitel 6 følger  

 den nuværende struktur i kapitlet.
Bestemmelsen i den gældende  

 § 24 er dog blevet ændret og indsat i § 23, stk. 3 og 4.  

 Denne deling er en konsekvens af, at Fondsrådet fremover får  

 kompetencen til at godkende prospekter, mens det fortsat er en  

 fondsbørs, der efter ansøgning træffer beslutning om et  

 værdipapirs optagelse til notering.
 Baggrunden for at ændre den gældende  

 kompetence er, at den internationale udvikling på  

 værdipapirmarkedet tilsiger, at det overordnede ansvar for flere af de  

 tilsynsområder, der hidtil har været varetaget af  

 fondsbørser, ligesom det almindelige tilsyn, virksomhedstilsynet,  

 bør ligge i offentlig regi, dog således at der er mulighed for  

 delegation.
Hidtil har det været den pågældende  

 fondsbørs, der både tog beslutning om optagelse til notering af  

 et værdipapir og godkendte det prospekt, der skulle vedlægges  

 ansøgningen.
Dette foreslås ændret, så det fremover  

 er Fondsrådet, der får beføjelsen til at godkende  

 prospekter.
Et led i den internationale udvikling er også, at  

 flere fondsbørser lader deres aktier optage til notering.
I  

 tilfælde af, at f.eks.
Københavns Fondsbørs A/S  

 måtte ønske sine aktier optaget til notering på  

 Københavns Fondsbørs A/S, må det sikres, at det er en  

 anden instans end Fondsbørsen selv, der træffer beslutning om  

 optagelsen under iagttagelse af bestemmelserne i kapitel 6. Det  

 foreslås derfor i en ny § 26 a, at Fondsrådet  

 tillægges denne kompetence, da bestemmelserne i kapitel 6 i forvejen  

 hører under Fondsrådets kompetenceområde.
Som en  

 konsekvens heraf vil Fondsrådet også blive tillagt  

 beføjelsen i den foreslåede § 25 til at suspendere  

 eller slette et værdipapir fra notering, når udstederen er en  

 fondsbørs.
Tilsvarende gælder såfremt en dansk eller  

 udenlandsk autoriseret markedsplads ansøger om optagelse til notering  

 af sine værdipapirer på en dansk fondsbørs.
 På samme vis foreslås Fondsrådet i en ny  

 § 42 a tillagt kompetencen i relation til en dansk eller udenlandsk  

 autoriseret markedsplads, der ansøger om optagelse til handel af sine  

 værdipapirer på en dansk autoriseret markedsplads.
Kompetencen for Fondsrådet er ikke begrænset  

 til danske fondsbørsers ansøgninger.
Fondsrådet  

 træffer også beslutning om optagelse til notering og om  

 suspension og sletning i tilfælde, hvor udenlandske fondsbørser  

 som udstedere ønsker deres værdipapirer optaget til notering  

 på en dansk fondsbørs.
 En konsekvens af bestemmelsen er, at de beføjelser,  

 som fondsbørsen har over for udstederne, vil blive udøvet af  

 Fondsrådet, når udstederen er en fondsbørs.  

 Fondsrådet kan således ikke delegere sin beføjelse i  

 sådanne tilfælde.
 Om delegationsbestemmelsen i § 26 henvises til  

 bemærkningerne til forslagets § 1, nr. 6.
Det er blevet præciseret i det foreslåede  

 § 23, stk. 4, at Fondsrådet generelt kan fastsætte  

 regler om fritagelse for pligten til at udfærdige prospekt fremfor i  

 konkrete tilfælde.
Denne præcisering er i tråd med den  

 oprindelige baggrund for bestemmelsen, hvorefter bemyndigelsen skulle  

 udnyttes i forbindelse med bl.a. emission af statspapirer og  

 realkreditobligationer.
 Herudover foreslås en række redaktionelle  

 ændringer.
Til nr. 6 På de områder, hvor Fondsrådet  

 udøver markedstilsyn, men hvor der i den gældende lov også  

 har været tillagt markedsvirksomhederne kompetence til at udøve  

 et tilsyn med udstederne samt til at påse overholdelsen af visse  

 bestemmelser i loven, foreslås det at tillægge Fondsrådet  

 hele kompetencen til at udøve tilsynet.
Den foreslåede  

 ændring skal ses som en konsekvens af, at udviklingen peger på en  

 større privatisering af markedsvirksomhederne, hvorfor der bør  

 ske en ændring i kompetenceudøvelsen for at sikre, at de  

 offentligretlige interesser, der til en vis grad har været varetaget af  

 markedsvirksomhederne, fortsat varetages.
Det foreslås derfor at flytte  

 kompetencen på de offentligretlige områder, der hidtil har  

 været varetaget af fondsbørser og autoriserede markedspladser,  

 fra disse virksomheder til Fondsrådet.
Det forventes dog, at  

 Fondsrådet uddelegerer en række opgaver, således at der i  

 relation til den praktiske udførelse af opgaverne ikke vil være  

 nævneværdig forskel i forhold til, hvordan det er sket  

 hidtil.
 Kompetencen foreslås flyttet for så vidt  

 angår beføjelsen til at godkende prospekter, jf. forslagets  

 § 1, nr. 5, til at påse, om reglerne for overtagelsestilbud i  

 § 31 er overholdt, og om indholdet af et tilbudsdokument opfylder  

 kravene hertil, jf. lovens § 32, stk. 1. Samtidig foreslås  

 det præciseret, hvem der har kompetencen med hensyn til at påse  

 overholdelsen af bestemmelserne om oplysningsforpligtelser, jf. forslagets  

 § 1, nr. 6, og reglerne for indberetning af værdipapirer, jf.  

 forslagets § 1, nr. 9. Ændringerne i forslagets § 1, nr. 6 og  

 9, er en præcisering af den beføjelse, Fondsrådet har i  

 henhold til lovens § 84.
 De foreslåede ændringer indeholder samtidig en  

 mulighed for Fondsrådet til at uddelegere sin kompetence til en  

 fondsbørs og en autoriseret markedsplads på nærmere  

 fastsatte vilkår, jf. de foreslåede bestemmelser i §§ 26 a,  

 29 a, stk. 2, 32 a og 33 a, stk. 2.
Det er fundet hensigtsmæssigt at give  

 Fondsrådet en hjemmel til at kunne uddelegere en række opgaver,  

 da markedsvirksomhederne fortsat skal kunne agere over for markedsdeltagerne,  

 herunder udøve de beføjelser, de hidtil har været tillagt  

 i loven.
Denne mulighed skal være til stede for at kunne opretholde et  

 effektivt og velfungerende værdipapirmarked.
Forslaget skal sikre, at  

 de offentligretlige interesser fortsat varetages, hvilket forudsættes  

 at kunne ske ved i lovens bestemmelser at præcisere, hvem der er  

 tillagt kompetence, og ved at sikre, at udøvelsen af de delegerede  

 beføjelser sker på i forvejen fastsatte vilkår.
 De nærmere vilkår vil skulle fremgå af  

 en aftale, der indgås mellem Fondsrådet og den enkelte  

 fondsbørs henholdsvis autoriserede markedsplads.
De enkelte aftaler forudsættes at indeholde rammerne  

 for, hvorledes markedsvirksomheden skal udføre opgaverne, herunder i  

 hvilke situationer Fondsrådet skal involveres, før der  

 træffes afgørelse.
Der kan f.eks. være tale om sager, der  

 indebærer principiel lovfortolkning, samt sager hvor en  

 afgørelse kan være af meget indgribende karakter.
Det vil fremgå af aftalen, hvorledes  

 markedsvirksomheden er underlagt de forvaltningsretlige principper, herunder  

 om begrundelse af afgørelser og afgivelse af klagevejledning,  

 når virksomheden handler og træffer afgørelse i henhold  

 til aftalen.
Der henvises i øvrigt til forslagets § 1, nr. 23  

 (§ 83 a).
Samtidig skal det fremgå, hvornår virksomheden  

 optræder på vegne af Fondsrådet.
De nærmere  

 retningslinier for, hvornår virksomheden handler på vegne af  

 Fondsrådet, vil skulle fremgå af aftalen.
 Herudover vil aftalen indeholde bestemmelse om, at  

 markedsvirksomheden kan opkræve betaling for de opgaver, den  

 udfører i henhold til aftalen, eksempelvis for godkendelse af  

 prospekter.
 Endvidere vil aftalen skulle indeholde bestemmelser om  

 opsigelse, idet det forudsættes, at der gives begge parter et passende  

 opsigelsesvarsel.
 Det forventes, at Fondsrådet vil benytte adgangen  

 til delegation.
Til nr. 7 Den foreslåede ændring er en konsekvens af, at  

 kompetencen flyttes fra en fondsbørs henholdsvis en autoriseret  

 markedsplads til Fondsrådet.
Til nr. 8 og 9 Der henvises til bemærkningerne til forslagets  

 § 1, nr. 6.
 Det bemærkes, at i det omfang muligheden for at  

 delegere kompetencen i henhold til § 32, stk. 1, er udnyttet, vil  

 den pågældende fondsbørs henholdsvis autoriserede  

 markedsplads samtidig være den myndighed, der påser reglerne om  

 frivillige tilbud, jf. § 32, stk. 2.
Til nr. 10 Der er tale om en redaktionel ændring, idet der i  

 kapitlet indsættes regler om et insiderregister.
Til nr. 11 Der er tale om en redaktionel ændring, jf.  

 bemærkningerne til nr. 10.
Til nr. 12 Ændringen skal sikre, at også insiderhandel  

 med hensyn til ikke-børsnoterede andele i investeringsforeninger,  

 specialforeninger og tilsvarende udenlandske investeringsinstitutter samt  

 investeringsbeviser der handles på autoriserede markedspladser omfattes  

 af lovens kapitel 10. Andele i investeringsforeninger og specialforeninger er  

 af skattemæssige årsager ofte ikke børsnoterede, men de  

 handles på samme vilkår som børsnoterede  

 værdipapirer.
 Det forekommer således rigtigst at muliggøre  

 retsforfølgning af insiderhandel med unoterede andele i  

 investeringsforeninger, da de over for investorerne fremstår, som om de  

 var børsnoterede.
Til nr. 13 og 14 I den senere tid har der i medierne været debat om,  

 hvorvidt der skal være særlige regler for bestyrelsesmedlemmers  

 samt ledende medarbejderes køb og salg af aktier i »egne«  

 selskaber.
 Der er i den forbindelse fra flere sider ytret  

 ønske om, at man i Danmark indfører regler om gennemsigtighed  

 omkring de såkaldte insideres private handel med aktier i deres  

 respektive selskaber, der har aktier optaget til notering på en  

 fondsbørs eller optaget til handel på en autoriseret  

 markedsplads.
Ved insidere forstås personer, der i kraft af deres  

 stilling eller virke i øvrigt har særlig adgang til intern viden  

 om det pågældende selskab.
Derimod ligger det ikke i begrebet, at  

 disse har misbrugt   eller påtænker at misbruge - denne viden i  

 strid med forbuddet mod insiderhandel i § 35.
 Finansielle kontrakter er ikke omfattet af lovforslaget.  

 Det bemærkes i den forbindelse, at såfremt incitamentsprogrammer  

 m.v. rent faktisk udnyttes, vil der blive tale om erhvervelse af aktier, der  

 er omfattet af reglerne. Økonomi- og Erhvervsministeriet vil dog  

 nærmere undersøge mulighederne for at sikre, at oplysninger om  

 incitamentsprogrammer for medarbejdere kommer til markedets kendskab.  

 På værdipapirområdet vil det dreje sig om optioner og  

 warrants og eventuelle lignende instrumenter.
Gældende regler I henhold til de gældende regler bliver  

 bestyrelsesmedlemmers og ledende medarbejderes beholdning af selskabets  

 aktier kun offentliggjort, når og hvis de falder ind under de  

 såkaldte »flagningsregler« for storaktionærer, dvs. at de  

 pågældende personer kommer til at eje mindst 5 pct. af  

 aktiekapitalen eller stemmerettighederne, jf. lovens § 29.
Bestemmelser om bestyrelsesmedlemmers og  

 direktørers aktier i deres respektive selskaber findes i  

 aktieselskabslovens § 53, hvorefter bestyrelsesmedlemmer og  

 direktører i et aktieselskab skal give selskabet besked om deres  

 beholdning af aktier i selskabet eller koncernselskaber.
Selskabet skal  

 føre en særlig protokol over disse aktiebesiddelser  

 (købs- og salgsbogen). Herudover skal bestyrelsesmedlemmer,  

 direktører og andre ledende medarbejdere lade deres aktier navnenotere  

 i selskabets aktiebog, hvis selskabet er børsnoteret eller har sine  

 aktier optaget til handel på en autoriseret markedsplads.
Den særlige protokol over ledelsens aktiebesiddelser  

 i selskabet er ikke tilgængelig for andre end ledelsen og revisionen.  

 Aktiebogen er kun tilgængelig for bestyrelsen, en  

 medarbejderrepræsentant og offentlige myndigheder.
Hverken den  

 særlige protokol eller aktiebogen er således åben for  

 aktionærer eller offentligheden i øvrigt.
 Et selskab, der har værdipapirer optaget til  

 notering på en fondsbørs eller til handel på en  

 autoriseret markedsplads, skal udstede interne retningslinier for  

 bestyrelsesmedlemmernes samt medarbejdernes adgang til at handle med  

 selskabets aktier, jf. § 37, stk. 1. Tilsvarende pligt  

 følger af markedsvirksomhedernes regelsæt.
Etablering af et insiderregister Det er vurderingen, at et insiderregister vil have en  

 gunstig effekt på gennemsigtigheden på værdipapirmarkedet.  

 Registeret skønnes også at ville have en vis præventiv  

 effekt i relation til overtrædelser af forbuddet mod at handle på  

 baggrund af intern viden.
Gennemsigtighed på markedet Insidere har i forhold til andre investorer et  

 grundlæggende kendskab til deres selskabers stilling og udvikling.  

 Markedet har således interesse i at få information om ledende  

 medarbejderes handel med aktier i eget selskab, da insideres køb eller  

 salg af selskabets aktier kan være udtryk for en forventning til  

 selskabets kommende indtjening eller mangel på samme.
Der vil alene være tale om offentliggørelse  

 af den samlede besiddelse samt ændringer heri for de af loven omfattede  

 personer i det enkelte selskab.
Det vil således ikke af  

 insiderregisteret fremgå, hvad det enkelte medlem af bestyrelsen eller  

 direktionen ejer eller handler af aktier.
Personkreds (insidere) De personer, der bliver omfattet af reglerne om  

 indberetning af besiddelser er dem, der i kraft af deres stilling eller virke  

 i øvrigt må anses for at have adgang til intern viden om et  

 selskab, der har sine værdipapirer optaget til notering på en  

 fondsbørs eller til handel på en autoriseret markedsplads.
Personkredsen fastlægges i det foreslåede  

 § 34, stk. 3, der angiver de altid omfattede personer (nr. 1), samt  

 personer, der i medfør af deres stilling normalt vil skulle omfattes  

 (nr. 2-4). Det er op til en konkret vurdering af den enkelte stillings  

 indhold at afgøre, om den pågældende i nr. 2 og 3 er  

 omfattet.
For de i nr. 2 opregnede personer er formodningen dog for, at de  

 normalt har intern viden.
De primære personer med adgang til intern viden er  

 først og fremmest bestyrelsesmedlemmer og direktionsmedlemmer.  

 Herudover angiver det foreslåede § 34, stk. 4, en række  

 personer, hvor formodningen er for, at de skal omfattes af reglerne, f.eks.  

 den interne revision i det udstedende selskab samt øvrige  

 medarbejdere, hvis funktioner i øvrigt medfører, at disse ofte  

 vil kunne være i besiddelse af intern viden.
Herudover er der fundet  

 behov for, at reglen omfatter den valgte (eksterne) revision.
Med øvrige medarbejdere (nr. 3) tænkes  

 eksempelvis på medarbejdere med et selvstændigt ledelsesansvar,  

 idet der ikke behøver at være ansvar for personaleledelse.
Et  

 funktionsbestemt ledelsesansvar, f.eks. for økonomifunktionen, er  

 omfattet af begrebet.
Herudover vil bl.a. medarbejdere, der eksempelvis  

 overværer bestyrelses- og direktionsmøder, f.eks. som  

 referenter, være omfattet.
 Foruden den nævnte personkreds i det udstedende  

 selskab selv, er det fundet hensigtsmæssigt også at lade  

 bestemmelsen omfatte den tilsvarende personkreds i det udstedende selskabs  

 datterselskab (nr. 4). Der er også her tale om en konkret  

 vurdering.
 For så vidt angår definitionerne af  

 »moderselskab« henholdsvis »datterselskab«, henvises til § 2 i  

 aktieselskabsloven.
 Det udstedende selskabs handel med egne værdipapirer  

 er allerede reguleret i værdipapirhandelslovens § 28.
Interne regler - præcisering af personkreds Som nævnt ovenfor er det udstedende selskab  

 forpligtet til at udstede retningslinier for bestyrelsesmedlemmernes samt  

 medarbejdernes adgang til at handle med selskabets værdipapirer, jf.  

 § 37. Der foreslås en præcisering af personkredsen, der skal  

 være omfattet af retningslinierne, så denne er identisk med den  

 personkreds, der i henhold til det foreslåede § 34, stk. 4,  

 anses at have adgang til intern viden.
Det foreslås samtidig, at  

 selskabet skal føre en fortegnelse over, hvilke personer, der er  

 omfattet af adgangen til intern viden.
Denne fortegnelse, skal til enhver tid  

 være ajourført, og de pågældende personer skal  

 straks orienteres om, at de er optaget på fortegnelsen, samt når  

 de slettes af fortegnelsen.
 Det er det udstedende selskabs ansvar, at det modtager  

 tilstrækkelige oplysninger til at sikre, at fortegnelsen til enhver tid  

 er ajour, herunder at modtage oplysninger om andre selskabers medarbejdere,  

 der skal opføres på eller slettes fra fortegnelsen.
 Der skal til enhver tid være fuldstændigt  

 sammenfald mellem de i fortegnelsen anførte personer og de personer,  

 der er omfattet af det foreslåede § 34, stk. 4.
 Det foreslås, at Finanstilsynet, den  

 pågældende fondsbørs og den pågældende  

 autoriserede markedsplads på forlangende skal have fortegnelsen  

 udleveret, sådan som disse i dag på forlangende kan få  

 udleveret de interne retningslinier for intern viden og handel med selskabets  

 aktier, der skal udfærdiges efter henholdsvis §§ 36 og 37.
Meddelelse til udsteder om besiddelse Det foreslås, at personer med adgang til intern  

 viden, jf. det foreslåede § 34, stk. 4, får pligt til  

 at give meddelelse til udsteder om deres besiddelse af aktier i selskabet.  

 Der skal endvidere gives meddelelse om ændringer heri.
Dette  

 gælder alene, såfremt aktierne er optaget til notering på  

 en dansk fondsbørs eller optaget til handel på en dansk  

 autoriseret markedsplads.
Meddelelsespligten omfatter besiddelse af aktier i  

 såvel udenlandske som danske selskaber.
 Besiddelse eller ændring heri indtræder ved  

 køb og salg eller erhvervelse på anden måde eksempelvis  

 ved gave eller arv.
 Herudover skal personer omfattet af § 34,  

 stk. 4, videregive oplysninger til udsteder om de besiddelser af aktier,  

 de har modtaget fra personkredsen omfattet af § 37, stk. 3. Denne  

 pligt til videregivelse af oplysninger om aktiebesiddelser indtræder  

 dog kun, såfremt den pågældende person omfattet af  

 § 34, stk. 4, faktisk har modtaget oplysninger.
Frist for meddelelsen Det foreslås, at meddelelse til udsteder skal gives  

 hurtigst muligt, dvs. på handelsdagen, medmindre dette ikke er praktisk  

 muligt, f.eks. fordi handelen er foretaget efter normal arbejdstids  

 ophør.
Registerets værdi er afhængig af, at de i  

 registeret indeholdte oplysninger er fuldstændig ajour og afspejler de  

 reelle forhold.
Meddelelse om aktiebesiddelse skal ske på  

 dispositionsdagen, hvis erhvervelsen er sket på anden måde end  

 ved køb.
 Med henblik på at gøre registeret
så effektivt og anvendeligt som muligt er det fundet  

 nødvendigt, at registeret ikke kun indeholder de besiddelser, som  

 tilhører personer omfattet af det foreslåede § 34,  

 stk. 4, men også de besiddelser, som nærtstående m.fl.  

 efter det foreslåede § 37, stk. 3, måtte have.
På denne baggrund foreslås det, at der  

 også skal gives meddelelser om besiddelser hos en række personer  

 - juridiske så vel som fysiske.
Det drejer sig først og fremmest  

 om insiderens ægtefælle, samlever og/eller umyndige  

 børn.
 Herudover omfattes besiddelser hos juridiske personer,  

 hvor insideren eller vedkommendes ægtefælle, samlever eller  

 umyndige barn - alene eller tilsammen   udøver en kontrollerende  

 indflydelse, der svarer til en af de i § 31, stk. 1, nr. 1-5,  

 nævnte.
Personerne omfattet af det foreslåede § 37,  

 stk. 3, skal hurtigst muligt give meddelelse til den insider, som  

 vedkommende har relation til.
Insideren skal herefter videregive  

 oplysningerne til udstederen.
Det er således altid insideren, der har  

 kontakten med selskabet, og ikke f.eks. det mindreårige barn eller  

 samleveren.
Udsteders indberetning af oplysninger om besiddelser Når en udsteder har modtaget meddelelse i henhold  

 til det foreslåede § 37, stk. 2, skal udstederen lave en  

 nettoopgørelse over erhvervelser og afhændelser for hver enkelt  

 handelsdag.
Hvis opgørelsen viser en samlet afhændelse eller  

 erhvervelse på en kursværdi under 50.000 kr., kan udstederen  

 undlade at indberette ændringen, jf. det foreslåede stk. 6.  

 Hvis ændringen derimod viser sig at udgøre over 50.000 kr. i  

 kursværdi, skal udstederen indberette oplysningerne til den  

 pågældende fondsbørs henholdsvis autoriserede  

 markedsplads, hvor aktierne er optaget til notering henholdsvis til handel.  

 Indberetningen skal ske senest den efterfølgende handelsdag.
 En udtrædelse af direktionen eller bestyrelsen vil  

 ikke være en afhændelse i § 37 s forstand, som skal meddeles  

 den pågældende fondsbørs eller autoriserede  

 markedsplads.
De ændringer, der ikke indberettes dagligt i  

 medfør af stk. 6, samt udtrædelser vil blive »samlet op« af  

 kvartalsopgørelsen, som foreslås i stk. 8.  

 Kvartalsopgørelsen skal omfatte en samlet opgørelse over  

 insideres og nærtståendes aktiebesiddelse samt en  

 opgørelse over den samlede bestyrelses aktiebesiddelse og den samlede  

 direktions aktiebesiddelse.
Kvartalsopgørelsen opgøres  

 både pr. antal aktier, altså den nominelle værdi af  

 aktierne, samt i kursværdien heraf.
En kvartalsmæssig  

 opgørelse af bestyrelsens henholdsvis direktionens aktiebesiddelse er  

 begrundet i et ønske om at få et »rent« overblik over den  

 øverste ledelses aktiebesiddelse i selskabet.
Det foreslås, at Finanstilsynet skal fastsætte  

 de nærmere regler for den kvartalsmæssige indberetning.  

 Finanstilsynet kan herunder fastsætte regler om  

 indberetningstidspunktet.
Dette forudsættes at ske efter  

 drøftelse med markedsvirksomhederne og under hensyntagen til disses  

 eventuelle regler for ledelsens adgang til at handle med selskabets  

 aktier.
Offentliggørelse af besiddelser Fondsbørsen henholdsvis den autoriserede  

 markedsplads offentliggør straks de indberettede oplysninger.
Denne  

 model er valgt for at udnytte de informationssystemer, der allerede findes  

 på markedsvirksomhederne.
Disse handelspladser har i dag systemer, der  

 kan håndtere oplysninger modtaget i henhold til diverse  

 indberetningskrav.
Meddelelserne skal således offentliggøres  

 på samme måde som oplysningsforpligtelser i øvrigt.
Der  

 vil alene være tale om offentliggørelse af den samlede  

 besiddelse i det enkelte selskab samt ændringer heri.
Det vil  

 således ikke af insiderregisteret fremgå, hvad det enkelte medlem  

 af bestyrelsen eller direktionen ejer af aktier.
Efter lovens § 29 skal storaktionærer allerede  

 i dag give meddelelse om besiddelse af aktier eller stemmerettigheder i et  

 udstedende selskab.
Denne pligt udvides i den foreslåede bestemmelse.  

 Endvidere har det udstedende selskab allerede i dag i medfør af lovens  

 § 28 pligt til at indberette besiddelser af egne aktier.
Det foreslås i § 37, stk. 7, at  

 Finanstilsynet skal fastsætte de nærmere regler for anmeldelse og  

 registrering.
Finanstilsynet kan herunder fastsætte regler om, hvilke  

 oplysninger, der skal fremgå af meddelelsen, herunder om den samlede  

 besiddelse, fondskode, erhvervelsestidspunktet, kurs m.v.
Til nr. 15 Af redaktionelle årsager flyttes stk. 2 og 3 i  

 den nuværende § 37 over i en ny bestemmelse.
Der er herudover tale  

 om en enkelt konsekvensændring samt en hjemmel for den  

 pågældende fondsbørs henholdsvis autoriserede markedsplads  

 og Finanstilsynet til at kræve fortegnelsen over personer med adgang  

 til intern viden udleveret.
Til nr. 16 Der henvises til bemærkningerne til forslagets  

 § 1, nr. 5, specielt til § 26 a.
Til nr. 17 § 55, stk. 1, gør det muligt for  

 clearingcentraler at benytte sikkerhedsret for lån som led i afvikling  

 af værdipapirhandler.
Værdipapircentralen A/S er i dag den eneste  

 clearingcentral, der benytter sikkerhedsret for lån i forbindelse med  

 afvikling af værdipapirhandler.
Værdipapircentralen A/S'  

 virksomhed omfatter også afvikling af andre betalinger end betalinger i  

 forbindelse med handel med værdipapirer.
Disse andre betalinger  

 relaterer sig til værdipapiradministration.
Det drejer sig eksempelvis  

 om betaling af renter og udbytter af værdipapirer, betalinger i  

 forbindelse med tegning af aktier og håndtering af udtrukne  

 obligationer.
Sådanne betalinger formidles som led i  

 Værdipapircentralen A/S' sædvanlige clearingvirksomhed.
For at  

 undgå tvivl præciserer forslaget, at sikkerhedsret kan anvendes  

 også ved lån som led i afvikling af ikke-handelsrelaterede  

 betalinger gennem clearingcentraler.
Til nr. 18 Den gældende § 55, stk. 4, stiller  

 følgende vilkår for at benytte sikkerhedsret:
1)	aftalen om sikkerhedsret skal være registreret i en  

 værdipapircentral, 2)	der skal i forbindelse med afviklingen konstateres et behov for at  

 udnytte retten til pant, og 3)	anmeldelse af panteretten skal ske i umiddelbar tilknytning til  

 afviklingens gennemførelse.
 Forslaget viderefører det første  

 vilkår uændret.
Forslaget fraviger det andet krav om, at et  

 lånebehov skal være konstateret, før panteretten kan  

 udnyttes.
Da afvikling i betalingssystemer og registrering af  

 sikkerhedsretten i forbindelse hermed i de i dag eksisterende systemer vil  

 foregå i to forskellige virksomheder, skal etablering af lån og  

 registrering af pant ske, før afviklingen igangsættes.
I nogle  

 systemer kender låntager imidlertid først det eksakte  

 lånebehov efter, at afvikling er påbegyndt, hvorfor der må  

 ydes lån og etableres pant herfor på basis af et forventet  

 træk.
Når afviklingen er afsluttet, kan det eksakte  

 lånebehov opgøres.
Lån og sikkerhedsret nedbringes  

 derefter, så det svarer til det konstaterede behov i forbindelse med  

 afviklingen.
Forslaget lemper det tredie vilkår ved at fjerne det  

 meget stramme tidsmæssige krav, der er mellem anmeldelse af  

 sikkerhedsret og afviklingens gennemførelse. Ændringen er  

 nødvendig for at imødekomme de praktiske problemer, der  

 opstår, når flere virksomheder er involveret.
Det vil efter  

 forslaget være muligt, at lånet og anmeldelsen af sikkerhedsret  

 etableres forud for afviklingen.
Baggrunden for at lempe dette vilkår er, at  

 anmeldelse af sikkerhedsret kan nødvendiggøre aktivitet hos  

 både en clearingcentral og en registreringsvirksomhed. § 55,  

 stk. 4, har ikke hidtil voldt problemer i praksis, idet sikkerhedsret  

 alene har været benyttet som led i afvikling af værdipapirhandler  

 gennem Værdipapircentralen A/S, der varetager såvel  

 registrerings- som clearingvirksomhed.
Konstatering af låntagers  

 lånebehov og anmeldelsen af panteretten har således været  

 foretaget i en og samme proces hos samme virksomhed.
Med vedtagelsen af lov  

 nr. 1327 af 20. december 2000 har det siden 1. april 2001 været muligt  

 at anvende sikkerhedsretten i forbindelse med afvikling af betalinger i  

 registrerede betalingssystemer.
I de indtil nu anvendte registrerede  

 betalingssystemer foregår clearing og registrering i forskellige  

 virksomheder.
Forslaget imødekommer systemernes behov i  

 tilfælde, hvor clearing og registrering sker i forskellige  

 virksomheder.
Sikkerhedsret vil som i dag fortsat kun kunne benyttes ved  

 lån til afvikling af værdipapirhandler og betalinger.
Til nr. 19 Der er tale om en redaktionel ændring.
Til nr. 20-22 Den private investors interesse for  

 værdipapirmarkedet har i de seneste år været stærkt  

 stigende.
Dette har hos de private investorer ført til en øget  

 placering af opsparing i form af køb af aktier.
Denne øgede interesse for værdipapirmarkedet  

 har medført et stigende ønske om medindflydelse på,  

 hvorledes værdipapirmarkedet udvikler sig.
Senest har det vist sig i  

 forbindelse med udarbejdelsen af regler om god værdipapirhandelsskik  

 (»best execution«).
Der vurderes således at være et generelt behov  

 for at styrke forbrugerrepræsentationen i Fondsrådet.
På  

 denne baggrund foreslås det, at Fondsrådet udvides med ét  

 medlem, og at dette medlem indstilles af Forbrugerrådet og Dansk  

 Aktionærforening i fællesskab.
 Da Fondsrådet efter udvidelsen vil komme til at  

 bestå af 12 medlemmer, er det fundet nødvendigt at  

 indsætte en regel om, at det i tilfælde af stemmelighed er  

 formandens stemme, der er afgørende.
Til nr. 23 Stk. 1 præciserer, at Fondsrådets  

 generelle beføjelse efter § 84 til at påse overholdelsen af  

 loven og regler udstedt i medfør af loven kan fraviges i de  

 tilfælde, hvor der er udtrykkelig hjemmel hertil andre steder i loven.  

 Der henvises til bemærkningerne til forslagets § 1, nr. 6.
Efter stk. 2 kan en fondsbørs eller  

 autoriseret markedsplads, der har fået tillagt beføjelser fra  

 Fondsrådet, kræve betaling for de opgaver, de udfører  

 efter delegation fra Fondsrådet.
En fondsbørs vil således  

 kunne kræve betaling fra en udsteder eksempelvis for godkendelse af  

 prospekter.
Betalingen skal fastsættes på markedsmæssige  

 vilkår.
Fondsrådet er en offentlig myndighed underlagt  

 reglerne i forvaltningsloven.
Afgørelser inden for de områder,  

 der kan delegeres, vil derfor være underlagt kravene i  

 forvaltningsloven, hvis Fondsrådet ikke delegerer sine  

 beføjelser.
Tilsvarende beskyttelse bør eksistere, hvis et  

 område delegeres til en fondsbørs eller autoriseret  

 markedsplads.
Det foreslås derfor i stk. 3, at en  

 fondsbørs eller autoriseret markedsplads skal opfylde reglerne i  

 forvaltningslovens kapitel 3-7, når den træffer afgørelse  

 inden for et delegeret område.
Kapitel 3-7 omhandler vejledning og  

 repræsentation, partens aktindsigt, partshøring, begrundelse og  

 klagevejledning.
Det bemærkes, at det i stk. 4 foreslås, at  

 der i denne relation skal gælde det samme særlige partsbegreb,  

 der er gældende i forbindelse med sager for Fondsrådet, jf.  

 lovens § 84 b.
Det foreslås endvidere, at den  

 pågældende fondsbørs eller autoriserede markedsplads skal  

 opfylde lov om offentlighed i forvaltningen, når den træffer  

 afgørelse i denne type sager.
Lov om offentlighed i forvaltningen  

 indeholder imidlertid i § 14 en bestemmelse om, at »Pligten til at  

 meddele oplysninger er begrænset af særlige bestemmelser om  

 tavshedspligt fastsat ved lov eller med hjemmel i lov for personer, der  

 virker i offentlig tjeneste eller hverv«.
Da fondsbørsen eller den  

 autoriserede markedsplads i henhold til den foreslåede bestemmelse i  

 stk. 4 vil blive omfattet af den særlige tavshedspligt, der er  

 pålagt Fondsrådet i lovens § 84 a, når denne  

 optræder på Fondsrådets vegne, vil disse  

 markedsvirksomheder i konkrete sager som udgangspunkt ikke kunne udlevere  

 nogen oplysninger.
Det kan dog ikke afvises, at der i enkelte sager vil kunne  

 indgå oplysninger af mere generel karakter, der ikke falder ind under  

 den særlige tavshedspligt og derfor vil kunne udleveres.
Forslaget i stk. 4 fastslår, at  

 når en markedsvirksomhed, f.eks. en fondsbørs, optræder  

 på Fondsrådets vegne, vil virksomheden blive omfattet af den  

 særlige tavshedspligt, der er pålagt Fondsrådet i lovens  

 § 84 a.
Det følger heraf, at det er muligt for Fondsrådet  

 at udveksle fortrolige oplysninger med markedsvirksomhederne inden for de  

 delegerede områder.
Virksomhederne har pligt til at holde disse  

 oplysninger adskilt fra deres øvrige virksomhed.
Markedsvirksomhederne vil derimod ikke blive omfattet af  

 den kompetence, der er tillagt Fondsrådet i § 87 a, jf. § 87,  

 til at kunne kræve de oplysninger, der er nødvendige for  

 Fondsrådets virksomhed.
Virksomhederne vil imidlertid i de aftaler, der  

 indgås med medlemmer og udstedere, kunne indarbejde bestemmelser, der  

 giver adgang til indhentning af oplysninger.
 Det foreslås desuden, at der i sager, hvor en  

 fondsbørs eller autoriseret markedsplads træffer  

 afgørelse inden for de delegerede områder, jf. stk. 1, skal  

 gælde det samme særlige partsbegreb i § 84 b, der er  

 gældende i sager for Fondsrådet.
Af Justitsministeriets vejledning nr. 153 af 22. september  

 1987 om udarbejdelse af administrative forskrifter fremgår det, at en  

 beslutning om overladelse af kompetence af hensyn til borgernes mulighed for  

 at kunne vide, hvem der er rette myndighed, altid bør angives i en  

 bekendtgørelse.
Stk. 5 fastslår derfor, at  

 Fondsrådet skal meddele delegation ved udstedelse af en  

 bekendtgørelse.
Bekendtgørelsen skal indeholde oplysninger om  

 delegationen, som er relevant for borgerne, herunder hvilke  

 beføjelser, der er overladt og hvilke ankemuligheder, der er.
Til nr. 25 Finanstilsynet afgiver i samarbejde med Forbrugerstyrelsen  

 årligt til økonomi- og erhvervsministeren en rapport over status  

 for udstedelse af regler om god værdipapirhandelsskik og om  

 erfaringerne med reglernes anvendelse.
Til nr. 26 Loven indeholder bestemmelser, der delvist  

 gennemfører Europa-Parlamentets og Rådets direktiv 2000/64/EF af  

 7. november 2000, EF-Tidende L 290, s. 27, om ændring af Rådets  

 direktiv 85/611/EØF, 92/49/EØF, 92/96/EØF og  

 93/22/EØF med hensyn til udveksling af oplysninger med  

 tredjelande.
 For så vidt angår forsikringsselskaber og  

 fondsmæglerselskaber blev direktivet gennemført ved lov nr. 501  

 af 7. juni 2001 om finansiel virksomhed.
Ved vedtagelsen af nærværende forslag er  

 direktivet således gennemført fuldt ud.
Implementeringsfristen  

 er den 17. november 2002.
 Direktivets bestemmelser svarer til de tilsvarende  

 bestemmelser i Europa-Parlamentets og Rådets direktiv 98/33/EF af 22.  

 juni 1998 om ændring af artikel 12 i Rådets direktiv  

 77/780/EØF om adgang til at optage og udøve virksomhed som  

 kreditinstitut og artikel 2, 5, 6, 7, 8 og bilag II og III i Rådets  

 direktiv 89/647/EØF om solvensnøgletal for kreditinstitutter  

 samt artikel 2 og bilag II i Rådets direktiv 93/6/EØF om kravene  

 til investeringsselskabers og kreditinstitutters kapitalgrundlag  

 (matrix-direktivet), der gælder for kreditinstitutter.
Til nr. 27 Det foreslås at give Finanstilsynet mulighed for at  

 kunne videregive fortrolige oplysninger til en fondsbørs og en  

 autoriseret markedsplads, når oplysningerne vedrører sager om  

 misbrug og undersøgelse af, om der er sket misbrug af intern viden  

 (insidersager) eller udøvet kursmanipulation, jf. kapitel 10. Adgangen  

 er således afgrænset til konkrete tilfælde inden for  

 bestemmelserne i kapitel 10.
 Muligheden tænkes bl.a. anvendt i situationer, hvor  

 Finanstilsynet får en henvendelse, der indeholder mistanke om  

 overtrædelse af bestemmelserne om intern viden eller kursmanipulation.  

 Finanstilsynet skal i sådanne tilfælde kunne rette henvendelse  

 til en fondsbørs eller autoriseret markedsplads for at forhøre  

 sig, om den pågældende har fået samme oplysninger og har  

 reageret på det, eller i benægtende fald kunne anmode  

 fondsbørsen henholdsvis den autoriserede markedsplads om at  

 undersøge sagen nærmere.
Dette er ikke muligt for Finanstilsynet i dag, fordi  

 tilsynet efter den gældende § 84 a kun må videregive  

 oplysninger til de i bestemmelsen nævnte institutioner.
Det  

 fremgår imidlertid af art. 9 i Rådets direktiv 89/592/EØF  

 af 13. november 1989 om samordning af retsforskrifterne vedrørende  

 insider-handel, at fortrolige oplysninger kan videregives, såfremt der  

 er lovhjemmel.
 Det følger af forslagets § 1, nr. 28, at den  

 pågældende fondsbørs henholdsvis autoriserede markedsplads  

 med hensyn til de fortrolige oplysninger, de måtte modtage i henhold  

 til § 84 a, stk. 6, er undergivet den i stk. 1 omhandlede  

 tavshedspligt.
Til nr. 28 Der er tale om en redaktionel ændring.
Til nr. 29 Der henvises til bemærkningerne til forslagets  

 § 1, nr. 26.
Til nr. 30 Der er tale om en konsekvensændring som følge  

 af forslagets § 1, nr. 6.
Til nr. 31 Der er tale om en konsekvensændring som følge  

 af forslagets § 1, nr. 34.
Til nr. 32 Der er tale om en konsekvensændring som følge  

 af forslagets § 1, nr. 14 og 15.
Til nr. 33 Der er tale om en konsekvensændring som følge  

 af forslagets § 1, nr. 1.
Til nr. 34 Som det fremgår under bemærkningerne til  

 forslagets § 1, nr. 6, kan Fondsrådet bestemme, at de  

 beføjelser, der er tillagt det, kan delegeres til en fondsbørs  

 og en autoriseret markedsplads.
I de tilfælde, hvor der er sket en  

 delegation, vil virksomhedernes afgørelser inden for det delegerede  

 område blive truffet på Fondsrådets vegne.
Det foreslås derfor i en ny stk. 2, at  

 de ankeregler, der gælder, når Fondsrådet selv  

 træffer afgørelse, ligeledes skal finde anvendelse på  

 afgørelser, der træffes på Fondsrådets vegne.
Anke  

 skal derfor ske til Erhvervsankenævnet.
I det foreslåede stk. 3 (det  

 gældende stk. 2) er det præciseret, at de sager  

 Fondsrådet kan behandle som ankeinstans, er afgørelser, der er  

 truffet af markedsvirksomhederne i henhold til deres egne regelsæt.  

 Fondsrådet kan også stadig afslå at behandle sager, som  

 rådet ikke finder er principielle eller af vidtrækkende  

 betydning.
Da Fondsrådet i sådanne sager optræder som  

 ankeinstans, kan afgørelser, som Fondsrådet har truffet som  

 ankeinstans, som hidtil indbringes for domstolene, jf. stk. 4. Dette  

 gælder også, når Fondsrådet som ankeinstans  

 afslår at behandle en sag.
 Der er endvidere foretaget enkelte konsekvensrettelser i  

 bestemmelsen som følge af det foreslåede nye stk. 2.
Til nr. 35 Det foreslås at sanktionere manglende udarbejdelse  

 af liste over insidere og en udsteders manglende indberetning af oplysninger  

 i henhold til § 37, stk. 1, 2, 5, 7 og 8, til en fondsbørs  

 henholdsvis en autoriseret markedsplads med bødestraf.
Til nr. 36 Der er tale om en redaktionel ændring.
Til § 2 Til nr. 1 Efter lov nr. 858 af 23. december 1987 om  

 Erhvervsankenævnet kan ankenævnet behandle klager over  

 administrative afgørelser i det omfang, det fastsættes ved lov  

 eller i henhold til lov.
Da markedsvirksomheder, som det fremgår af  

 forslagets § 1, nr. 34, er privatretlige virksomheder, affattes lov om  

 Erhvervsankenævnet § 1, stk. 1, 2. pkt., således, at  

 ankenævnet foruden den allerede gældende kompetence ved  

 afgørelser truffet af Rejsegarantifonden også har kompetencen  

 ved afgørelser truffet af markedsvirksomheder efter delegation fra  

 Fondsrådet.
Til § 3 Ikrafttrædelsesbestemmelse Det foreslås, at loven træder i kraft den 1.  

 juli 2002.
I henhold til stk. 2 træder reglerne om  

 etablering af et insiderregister først i kraft den 1. oktober 2002.  

 Dette sker for at give de udstedende selskaber tilstrækkelig tid til at  

 foretage den nødvendige ændring af systemer m.v.
Desuden  

 bemyndiges økonomi- og erhvervsministeren til at sætte  

 bestemmelserne om kompetencen på værdipapirområdet i kraft,  

 når de nødvendige aftaler med markedsvirksomhederne er  

 forhandlet på plads.
Til § 4 Overgangsbestemmelser Der er efter etableringen af insiderregisteret hos  

 markedsvirksomhederne behov for en overgangsperiode, før alle  

 oplysninger er indført, og insiderregisteret er komplet.
Alle de  

 aktuelle handler vil dog allerede fra lovens ikrafttræden være  

 tilgængelige for markedet.
 Stk. 2 fastslår, at Fondsrådets  

 bekendtgørelse nr. 429 af 28. maj 2001 om god  

 værdipapirhandelsskik ved handel med visse værdipapirer fortsat  

 skal gælde, indtil økonomi- og erhvervsministeren har udnyttet  

 hjemmelen i forslagets § 1, nr. 1, til at udstede regler på dette  

 område.
Til § 5 Færøerne og Grønland Det foreslås, at loven ikke skal gælde for  

 Færøerne og Grønland.
Loven kan dog sættes i kraft  

 for disse landsdele med de afvigelser, som landsdelenes særlige forhold  

 tilsiger.
Bilag Lovforslaget sammenholdt med gældende lov Gældende formulering Lovforslaget § 1 I lov om værdipapirhandel m.v., jf. lovbekendtgørelse nr. 168  

 af 14. marts 2001, som ændret ved § 89 i lov nr. 501 af 7. juni  

 2001, foretages følgende ændringer:
§ 3. - - - Stk. 2. Fondsrådet kan fastsætte regler om god  

 værdipapirhandelsskik.
 1. § 3, stk. 2, affattes således:
»Stk. 2. Økonomi- og erhvervsministeren  

 fastsætter efter høring af Fondsrådet nærmere regler  

 om god værdipapirhandelsskik.
Ved Fondsrådets behandling af 1)	sager om udstedelse af regler om god værdipapirhandelsskik  

 samt 2)	sager om god værdipapirhandelsskik, jf. stk. 1, af  

 principiel karakter og/eller af vidtgående betydning, indkaldes Forbrugerombudsmanden til at deltage i det  

 pågældende dagsordenspunkt.
Forbrugerombudsmanden har i de under  

 nr. 1 nævnte sager samme beføjelser som rådets medlemmer.  

 Forbrugerombudsmanden er i forbindelse med deltagelse i Fondsrådets  

 møder underlagt tavshedspligt efter § 84 a, stk. 1.«.
§ 12. - - - Stk. 6. Et aktieselskab omfattet af § 7, nr. 1, 5 og 6,  

 må ikke uden Finanstilsynets godkendelse indgå aftaler af  

 vidtrækkende betydning med andre virksomheder vedrørende  

 børsvirksomhed, virksomhed som autoriseret markedsplads,  

 værdipapirmæglervirksomhed, pengemarkedsmæglervirksomhed,  

 værdipapirclearingvirksomhed og registreringsvirksomhed samt  

 betalingsformidling.
 2. I § 12, stk. 6 og 7, § 13, stk. 1-3,  

 § 15, stk. 1, § 98, stk. 1, 1. pkt., og stk. 2, 1.  

 pkt., § 101, stk. 1, 1. pkt., og stk. 2, 1. pkt., § 102,  

 stk. 3 og stk. 4, 2. pkt., ændres »§ 7, nr. 1, 5 og 6,«  

 til: »§ 7, stk. 1, nr. 1, 5 og 6,«.
 Stk. 7. Et aktieselskab omfattet af § 7, nr. 1, 5 og 6,  

 kan ikke fusionere med et andet selskab uden Finanstilsynets  

 godkendelse.
 § 13. Bestyrelse, revisorer samt direktører og  

 øvrige ansatte i et aktieselskab omfattet af § 7, nr. 1-5,  

 må ikke uberettiget røbe, hvad de under udøvelsen af  

 deres stilling eller hverv har fået kundskab om.
 Stk. 2. Stk. 1 er ikke til hinder for, at et aktieselskab  

 omfattet af § 7, nr. 1-5, som led i et samarbejde med andre  

 aktieselskaber omfattet af § 7, et reguleret marked for  

 værdipapirer i et land inden for den Europæiske Union eller i  

 lande, som Fællesskabet har indgået samarbejdsaftale med, eller  

 et af Finanstilsynet anerkendt udenlandsk reguleret marked, clearingcentral  

 og værdipapircentral, videregiver oplysninger til disse, såfremt  

 oplysningerne er undergivet tilsvarende tavshedspligt hos modtagerne.
 Stk. 3. Omfattet af stk. 1 er tillige oplysninger, som et  

 aktieselskab omfattet af § 7, nr. 1-5, modtager fra andre aktieselskaber  

 omfattet af § 7, nr. 1-5, eller udenlandske regulerede markeder med  

 angivelse af, at oplysningerne er hemmelige eller fortrolige, eller hvor  

 dette følger af oplysningernes karakter.
 § 15. Den ansvarlige kapital i et aktieselskab omfattet af  

 § 7, nr. 1, 2, 5 og 6, beregnes som den indbetalte aktiekapital med  

 fradrag af beholdningen af egne aktier og årets løbende  

 underskud og tillagt overkurs ved emission samt reserver.
§ 98. Bestyrelsen i hver af de i § 97 nævnte fonde  

 kan beslutte, at fonden opløses uden likvidation ved overdragelse af  

 aktiver og gæld som helhed til et eller flere af fonden ejede eller  

 oprettede aktieselskaber, der har tilladelse til at drive virksomhed efter  

 lovens § 7, nr. 1, 5 eller 6. Samtidig overdrages aktier i hver af  

 aktieselskaberne svarende til værdien af de indskudte aktiver efter  

 fradrag af fondens indskudte gæld til en nystiftet fond.
Bestyrelserne  

 i de nystiftede fonde kan med fondsmyndighedens samtykke beslutte, at fondene  

 sammenlægges.
Stk. 2. Opløsning uden likvidation kan tillige ske ved  

 overdragelse af fondens aktiver og gæld som helhed til et eller flere  

 aktieselskaber, der har tilladelse til at drive virksomhed efter lovens  

 § 7, nr. 1, 5 eller 6. Samtidig overdrages aktier i hver af disse  

 aktieselskaber svarende til værdien af de indskudte aktiver efter  

 fradrag af fondens indskudte gæld til en nystiftet fond.
Såfremt  

 overdragelsen sker til et eller flere aktieselskaber, der er oprettet i  

 medfør af stk. 1, kan bestyrelserne i de nystiftede fonde med  

 fondsmyndighedens samtykke beslutte, at fondene sammenlægges.
§ 101. Bestyrelserne i hver af de i § 97 nævnte  

 fonde kan ligeledes beslutte, at fonden eller fondene opløses uden  

 likvidation ved overdragelse af aktiver og passiver som helhed til et eller  

 flere af fonden eller fondene ejede eller oprettede aktieselskaber, der har  

 tilladelse til at drive virksomhed efter lovens § 7, nr. 1, 5 eller 6.  

 De overdragne aktivers værdi skal i hvert aktieselskab svare til eller  

 overstige værdien af den overdragne gæld.
I hvert aktieselskab  

 oprettes en bunden fondsreserve svarende til værdien af de indskudte  

 aktiver efter fradrag af fondens indskudte gæld, jf. §§ 102 og  

 103.
Stk. 2. Opløsning uden likvidation kan tillige ske ved  

 overdragelse af fondens aktiver og passiver som helhed til et eller flere  

 aktieselskaber, der har tilladelse til at drive virksomhed efter lovens  

 § 7, nr. 1, 5 eller 6. De overdragne aktivers værdi skal i hvert  

 aktieselskab svare til eller overstige værdien af den overdragne  

 gæld.
I hvert aktieselskab oprettes en bunden fondsreserve svarende til  

 værdien af de indskudte aktiver efter fradrag af fondens indskudte  

 gæld, eller, såfremt der i forvejen består en sådan  

 bunden fondsreserve i aktieselskabet, forøges denne med værdien  

 af de indskudte aktiver efter fradrag af fondens indskudte gæld, jf.  

 §§ 102 og 103.
§ 102. - - - Stk. 3. Ved overdragelse af aktieselskabets aktiver og  

 passiver til et eller flere aktieselskaber, der driver virksomhed efter  

 lovens § 7, nr. 1, 5 eller 6, overtager det fortsættende selskab  

 fondsreserven på de samme vilkår, som var gældende indtil  

 overdragelsen.
Stk. 4. Der fastsættes i omdannelsesbeslutningen efter  

 § 101, stk. 1 eller 2, nærmere regler for anvendelse af  

 fondsreserven i tilfælde af selskabets ophør.
Fondsreserven  

 skal, afhængig af hvorvidt aktieselskabet har tilladelse til at drive  

 virksomhed efter § 7, nr. 1, 5 eller 6, anvendes til formål, som  

 vedrører henholdsvis børsvirksomhed, clearingvirksomhed eller  

 registreringsvirksomhed.
 § 20. Finansielle virksomheder omfattet af lov om banker  

 og sparekasser, lov om fondsmæglerselskaber, realkreditloven og  

 Danmarks Nationalbank, herunder virksomheder hjemmehørende i Den  

 Europæiske Union eller et land, som Fællesskabet har  

 indgået samarbejdsaftale med, kan blive medlemmer af en  

 fondsbørs (fondsbørsmedlemmer).
- - - 3. § 20, stk. 1, affattes således:
 »Finansielle virksomheder omfattet af lov om banker og sparekasser m.v.,  

 lov om fondsmæglerselskaber og realkreditloven, herunder virksomheder  

 hjemmehørende i Den Europæiske Union eller et land som  

 Fællesskabet har indgået samarbejdsaftale med, samt Danmarks  

 Nationalbank kan blive medlemmer af en fondsbørs  

 (fondsbørsmedlemmer).«.
 Stk. 5. De i stk. 3 nævnte medlemmer skal foruden  

 regler fastsat af Finanstilsynet i medfør af stk. 3 opfylde de af  

 den pågældende fondsbørs fastsatte regler i henhold til  

 § 19.
 4. I § 20, stk. 5, ændres »i medfør  

 af stk. 3« til: »i medfør af stk. 4«.
 5. Kapitel 6 affattes således:
Kapitel 6 »Kapitel 6 Optagelse m.v. af værdipapirer til notering eller  

 handel på en fondsbørs Optagelse m.v. af værdipapirer til notering eller  

 handel på en fondsbørs § 21. Efter bestemmelserne i §§ 22-25 kan en  

 fondsbørs optage værdipapirer som nævnt i § 2,  

 stk. 1, nr. 1-10 og 12, til notering, medmindre de i medfør af  

 § 2, stk. 2, er undtaget fra loven.
 § 21. Efter bestemmelserne i §§ 22-24 kan en  

 fondsbørs optage værdipapirer som nævnt i § 2,  

 stk. 1, nr. 1-10 og 12, til notering, medmindre de i medfør af  

 § 2, stk. 2, er undtaget fra loven.
 Stk. 2. Endvidere kan en fondsbørs optage  

 værdipapirer, der er optaget til notering på en anden  

 fondsbørs, til handel efter regler fastsat af Fondsrådet.
 Stk. 2. Endvidere kan en fondsbørs optage  

 værdipapirer, der er optaget til notering på en anden  

 fondsbørs, til handel efter regler fastsat af Fondsrådet.
 § 22. Værdipapirer skal optages til notering på en  

 fondsbørs efter ansøgning fra udstederen, såfremt  

 lovgivningens betingelser er opfyldt, de pågældende  

 værdipapirer er omfattet af fondsbørsens  

 formålsbestemmelse og den fondsbørs, hvorpå optagelse til  

 notering søges, skønner, at handel og kursnotering har  

 offentlig interesse.
 § 22. Værdipapirer skal optages til notering på en  

 fondsbørs efter ansøgning fra udstederen, såfremt  

 lovgivningens betingelser er opfyldt, de pågældende  

 værdipapirer er omfattet af fondsbørsens  

 formålsbestemmelse, og den fondsbørs, hvorpå optagelse til  

 notering søges, skønner, at handel og kursnotering har  

 offentlig interesse.
 Stk. 2. En fondsbørs kan stille enhver særlig  

 betingelse for et værdipapirs optagelse til notering, der må  

 anses for nødvendig for at beskytte investorerne og  

 værdipapirmarkedet.
 Stk. 2. En fondsbørs kan stille enhver særlig  

 betingelse for et værdipapirs optagelse til notering, der anses for  

 nødvendig for at beskytte investorerne og  

 værdipapirmarkedet.
 Stk. 3. En fondsbørs kan afslå en  

 ansøgning om optagelse af et værdipapir, såfremt den  

 skønner, at optagelsen på grund af udstederens forhold eller  

 værdipapirets opbygning vil være i modstrid med investorernes og  

 værdipapirmarkedets interesse.
 Stk. 3. En fondsbørs kan afslå en  

 ansøgning om optagelse af et værdipapir, såfremt den  

 skønner, at optagelsen på grund af udstederens forhold eller  

 værdipapirets opbygning vil være i modstrid med investorernes og  

 værdipapirmarkedets interesse.
 Stk. 4. Fondsrådet fastsætter regler om  

 betingelser for optagelse af værdipapirer til notering på en  

 fondsbørs.
 Stk. 4. Fondsrådet fastsætter regler om  

 betingelser for optagelse af værdipapirer til notering på en  

 fondsbørs.
 § 23. Ved ansøgning om værdipapirers optagelse  

 til notering på en fondsbørs skal der med henblik på  

 offentliggørelse foreligge et prospekt med de oplysninger, der af den  

 pågældende fondsbørs anses for fornødne for, at  

 investorerne og deres investeringsrådgivere kan danne sig et  

 velbegrundet skøn over udstederens aktiver og passiver, finansielle  

 stilling, resultater og udsigter samt over de rettigheder, der er knyttet til  

 disse værdipapirer.
 § 23. Ved ansøgning om værdipapirers optagelse  

 til notering på en fondsbørs skal der med henblik på  

 offentliggørelse foreligge et prospekt med de oplysninger, der anses  

 for fornødne for, at investorerne og deres investeringsrådgivere  

 kan danne sig et velbegrundet skøn over udstederens aktiver og  

 passiver, finansielle stilling, resultater og fremtidsudsigter samt over de  

 rettigheder, der er knyttet til disse værdipapirer.
 Stk. 2. Et prospekt skal udarbejdes i overensstemmelse med god  

 prospektskik og skal præsenteres på en måde, som gør  

 det muligt at forstå indholdet og vurdere betydningen af den givne  

 information.
 Stk. 2. Et prospekt skal udarbejdes i overensstemmelse med god  

 prospektskik og skal præsenteres på en måde, som gør  

 det muligt at forstå indholdet og vurdere betydningen af den givne  

 information.
Stk. 3. Fondsrådet fastsætter regler for  

 prospekters indhold.
Fondsrådet kan i særlige tilfælde  

 undtage fra pligten til at udarbejde et prospekt.
 Stk. 3. Fondsrådet træffer beslutning om  

 prospektets godkendelse.
Stk. 4. Fondsrådet fastsætter regler for  

 prospekters indhold og om prospekters godkendelse i de tilfælde, hvor  

 værdipapirer ønskes optaget til notering på flere  

 fondsbørser.
Fondsrådet kan endvidere fastsætte regler om  

 fritagelse for pligten til at udarbejde et prospekt.
 § 24. Den fondsbørs, hvorpå et værdipapir  

 søges optaget til notering, træffer beslutning om  

 værdipapirets optagelse til notering og prospektets godkendelse efter  

 §§ 22 og 23.
 Stk. 2. Fondsrådet fastsætter regler om  

 prospekters godkendelse i de tilfælde, hvor værdipapirer  

 ønskes optaget til notering på flere fondsbørser.
 § 24. Offentligt udbud til tegning eller salg af  

 værdipapirer, hvorom der er indgivet ansøgning om optagelse til  

 notering på en fondsbørs, må ikke ske, førend et  

 prospekt er godkendt og offentliggjort i overensstemmelse med de fastsatte  

 regler herom.
 Stk. 2. Fondsrådet fastsætter regler om  

 udbudsmateriale og prospekters offentliggørelse.
 § 25. Offentlig udbud til tegning eller salg af  

 værdipapirer, hvorom der er indgivet ansøgning om optagelse til  

 notering på en fondsbørs, må ikke ske, førend et  

 prospekt er godkendt og offentliggjort i overensstemmelse med de herom  

 fastsatte regler.
 Stk. 2. Fondsrådet fastsætter regler om  

 udbudsmateriale og prospekters offentliggørelse.
 § 25. En fondsbørs kan bestemme, at et værdipapir  

 skal slettes fra noteringen på den pågældende  

 fondsbørs, såfremt denne finder, at noteringen ikke  

 længere er i investorernes, låntagernes eller  

 værdipapirmarkedets interesse.
 Stk. 2. Mister en udsteder rådigheden over sit bo,  

 slettes dennes værdipapirer fra noteringen.
 Stk. 3. Fremsætter en udsteder, hvis værdipapirer  

 er noteret på en fondsbørs, anmodning om sletning fra  

 noteringen, skal anmodningen tages til følge, medmindre  

 fondsbørsen finder, at sletningen ikke er i investorernes,  

 låntagernes eller værdipapirmarkedets interesse.
 Stk. 4. En udsteder har ret til at få et  

 værdipapir slettet fra noteringen på en fondsbørs,  

 såfremt værdipapiret i forbindelse hermed optages eller er  

 optaget til notering på en anden fondsbørs.
 Stk. 5. Fondsrådet fastsætter regler om sletning  

 og suspension af værdipapirer fra noteringen.
 § 26. En fondsbørs kan bestemme, at et værdipapir  

 skal slettes fra noteringen på den pågældende  

 fondsbørs, såfremt denne finder, at noteringen ikke  

 længere er i investorernes, låntagernes eller  

 værdipapirmarkedets interesse.
 Stk. 2. Mister en udsteder rådigheden over sit bo,  

 slettes dennes værdipapirer fra noteringen.
 Stk. 3. Fremsætter en udsteder, hvis værdipapirer  

 er noteret på en fondsbørs, anmodning om sletning fra  

 noteringen, skal anmodningen tages til følge, medmindre  

 fondsbørsen finder, at sletningen ikke er i investorernes,  

 låntagernes eller værdipapirmarkedets interesse.
 Stk. 4. En udsteder har ret til at få et  

 værdipapir slettet fra noteringen på en fondsbørs,  

 såfremt værdipapiret i forbindelse hermed optages eller er  

 optaget til notering på en anden fondsbørs.
 § 26. Fondsrådet kan bestemme, at rådets  

 beføjelser efter § 23, stk. 3, og i regler udstedt i  

 medfør af § 22, stk. 4, § 23, stk. 4, § 24,  

 stk. 2, og § 25, stk. 5, kan udøves på  

 rådets vegne af en fondsbørs på nærmere fastsatte  

 vilkår.
 Stk. 5. Fondsrådet fastsætter regler om sletning  

 og suspension af værdipapirer fra noteringen.
§ 26 a.
De beføjelser, der er tillagt en  

 fondsbørs efter bestemmelserne i §§ 21, 22 og 25 udøves af  

 Fondsrådet, når en dansk eller udenlandsk fondsbørs  

 ansøger om optagelse til notering af sine værdipapirer på  

 en fondsbørs.
Tilsvarende gælder når en dansk eller  

 udenlandsk autoriseret markedsplads ansøger om optagelse til notering  

 af sine værdipapirer på en fondsbørs.«.
 6. Efter § 29 indsættes:
»§ 29 a.
Fondsrådet påser, at udstedere og enhver,  

 der besidder aktier i selskaber, der har aktier optaget til notering på  

 en fondsbørs eller optaget til handel på en autoriseret  

 markedsplads, overholder bestemmelserne i dette kapitel.
 Stk. 2. Fondsrådet kan bestemme, at rådets  

 beføjelser efter stk. 1 og i regler udstedt i medfør af  

 § 29, stk. 3, og § 30 kan udøves på rådets  

 vegne af en fondsbørs henholdsvis en autoriseret markedsplads på  

 nærmere fastsatte vilkår.«.
§ 31. - - - Stk. 3. Den pågældende fondsbørs eller  

 autoriserede markedsplads påser overholdelse af stk. 1.
 7. I § 31, stk. 3, og § 32, stk. 1, 2. pkt.,  

ændres »Den pågældende fondsbørs eller  

 autoriserede markedsplads« til: »Fondsrådet«.
§ 32. Ved tilbud om overtagelse af aktier efter § 31 skal  

 erhververen udarbejde og offentliggøre et tilbudsdokument, som  

 indeholder oplysninger om tilbudets økonomiske og andre vilkår,  

 herunder frist for accept af tilbudet, samt andre oplysninger, som må  

 anses for fornødne, for at aktionærerne kan danne sig et  

 velbegrundet skøn over tilbudet.
Den pågældende  

 fondsbørs eller autoriserede markedsplads påser overholdelsen af  

 1. pkt.
 8. Efter § 32 indsættes:
»§ 32 a.
Fondsrådet kan bestemme, at rådets  

 beføjelser efter § 31, stk. 2 og 3, og § 32,  

 stk. 1, og i regler udstedt i medfør af § 32, stk. 3,  

 kan udøves på rådets vegne af en fondsbørs  

 henholdsvis en autoriseret markedsplads på nærmere fastsatte  

 vilkår.«.
 9. Efter § 33 indsættes:
»§ 33 a.
Fondsrådet påser overholdelsen af  

 bestemmelserne i dette kapitel.
 Stk. 2. Fondsrådet kan bestemme, at beføjelsen  

 efter stk. 1 og i regler udstedt i medfør af § 33,  

 stk. 4, 1. pkt., kan udøves af en fondsbørs henholdsvis en  

 autoriseret markedsplads på nærmere fastsatte  

 vilkår.«.
 Kapitel 10.
Misbrug af intern viden og kursmanipulation 10. Overskriften til kapitel 10 affattes således:
 »Misbrug af intern viden, kursmanipulation og  

 meddelelsespligt ved visse besiddelser af værdipapirer«.
 § 34. Reglerne i dette kapitel omfatter misbrug af intern  

 viden og kursmanipulation vedrørende:
- - - 11. § 34, stk. 1, 1. led, affattes  

 således:
 »Reglerne i dette kapitel omfatter misbrug af intern  

 viden, kursmanipulation samt meddelelsespligt ved visse besiddelser  

 vedrørende:«.
 2) 	Unoterede instrumenter, der er knyttet til et eller flere  

 værdipapirer, der er optaget til notering på en fondsbørs  

 eller handles på en autoriseret markedsplads.
 12. I § 34, stk. 1, nr. 2, indsættes efter  

 »handles på en autoriseret markedsplads«: »samt andele i  

 investeringsforeninger og specialforeninger samt tilsvarende udenlandske  

 investeringsinstitutter«.
 13. I § 34 indsættes efter stk. 3 som  

 nyt stykke:
 »Stk. 4. Følgende personer anses for i kraft af deres  

 tilknytning til et udstedende selskab at have adgang til intern viden, jf.  

 stk. 2:
1)	medlemmer af bestyrelsen og direktionen i et udstedende selskab  

 eller dettes moderselskab, 2)	andre direktører og ledende medarbejdere med direkte  

 reference til bestyrelsen eller direktionen i et udstedende selskab eller  

 dettes moderselskab, interne revisions- og vicerevisionschefer i et  

 udstedende selskab eller dettes moderselskab, valgte revisorer og  

 revisorsuppleanter i et udstedende selskab eller dettes moderselskab,  

 såfremt stillingen må forventes at medføre adgang til  

 intern viden, 3)	øvrige medarbejdere i et udstedende selskab eller dettes  

 moderselskab, såfremt stillingen må forventes at medføre  

 adgang til intern viden, og 4)	personer som nævnt under nr. 1 og 2 i et udstedende selskabs  

 datterselskab, såfremt stillingen må forventes at medføre  

 adgang til intern viden vedrørende det udstedende selskab.«.
 Stk. 4 bliver herefter stk. 5.
 14. § 37 affattes således:
 § 37. En udsteder af værdipapirer, der er optaget til  

 notering på en fondsbørs eller til handel på en  

 autoriseret markedsplads, og dennes moderselskab skal udarbejde interne  

 regler for bestyrelsesmedlemmers, direktørers og andre medarbejderes  

 adgang til for egen eller tredjemands regning at handle med de af udstederen  

 udstedte børsnoterede værdipapirer og dertil knyttede  

 finansielle kontrakter.
 Stk. 2. Offentlige myndigheder og virksomheder, herunder  

 værdipapirhandlere, advokater og revisorer, der i kraft af deres  

 virksomhedsudøvelse regelmæssigt kommer i besiddelse af intern  

 viden, skal udarbejde interne regler som foreskrevet i stk. 1. Er de i  

 1. pkt. nævnte virksomheder organiseret som interessentskaber,  

 kommanditselskaber eller lignende, skal de interne regler tillige omfatte  

 ejerne.
 Stk. 3. Interne regler udstedt efter stk. 1 og 2 samt  

 § 36, stk. 2, skal på forlangende udleveres til den enkelte  

 fondsbørs eller autoriserede markedsplads og Finanstilsynet.
»§ 37. En udsteder af aktier, der er optaget til notering  

 på en fondsbørs eller til handel på en autoriseret  

 markedsplads, og dennes moderselskab skal udarbejde interne regler for de i  

 § 34, stk. 4, nævnte personers adgang til for egen eller  

 tredjemands regning at handle med de af udstederen udstedte aktier, jf.  

 første led, og dertil knyttede finansielle instrumenter.
En udsteder  

 skal føre en ajourført fortegnelse over de personer, der er  

 omfattet af § 34, stk. 4. De omfattede personer skal straks  

 orienteres herom.
 Stk. 2. En person omfattet af § 34, stk. 4, skal  

 hurtigst muligt give den pågældende udsteder meddelelse om  

 vedkommendes besiddelse af aktier i selskabet og ændringer heri samt  

 videregive oplysninger modtaget efter stk. 4.
 Stk. 3. Med besiddelse omfattet af stk. 2 sidestilles  

 aktier, der ejes af følgende fysiske personer og selskaber med  

 relation til den i § 34, stk. 4, nævnte personkreds:
1)	ægtefælle eller samlever, 2)	mindreårige børn, hvor den i § 34, stk. 4,  

 nævnte person er indehaver af forældremyndigheden, 3)	selskaber, i hvilke personer omfattet af § 34, stk. 4,  

 eller personer omfattet af nr. 1 og 2 alene eller tilsammen udøver en  

 indflydelse som nævnt i § 31, stk. 1, nr. 1-5.
 Stk. 4. En person omfattet af stk. 3 skal hurtigst muligt  

 give den person i § 34, stk. 4, som vedkommende har relation til,  

 meddelelse om vedkommendes besiddelse af aktier i selskabet samt  

 ændringer heri.
Stk. 5. En udsteder skal for hver enkelt handelsdag foretage  

 en nettoopgørelse af de efter stk. 2 meddelte erhvervelser  

 og/eller afhændelser.
Hver erhvervelse henholdsvis afhændelse  

 indgår med den kursværdi, handelen er foretaget til.
Den samlede  

 erhvervelse eller afhændelse, jf. dog stk. 6-7, skal af udstederen  

 indberettes senest den efterfølgende handelsdag til den  

 pågældende fondsbørs henholdsvis autoriserede  

 markedsplads.
Fondsbørsen henholdsvis den autoriserede markedsplads  

 offentliggør straks disse oplysninger.
 Stk. 6. Medfører en opgørelse efter stk. 5  

 en ændring med en kursværdi under 50.000 kr., kan udstederen  

 undlade at indberette ændringen til den pågældende  

 fondsbørs henholdsvis autoriserede markedsplads.
Stk. 7. Meddelelse efter stk. 2 og 4 samt indberetning  

 efter stk. 5 skal indeholde oplysning om fondskode, handelsdato,  

 antallet af handlede aktier og kursværdien heraf samt den samlede  

 besiddelse og kursværdien heraf.
Finanstilsynet fastsætter  

 nærmere regler om registrering og anmeldelse.
Stk. 8. En udsteder skal hvert kvartal indberette en  

 opgørelse over 1)	den samlede bestyrelses aktiebesiddelse i selskabet samt  

 kursværdien heraf, 2	en samlede direktions aktiebesiddelse i selskabet samt  

 kursværdien heraf og 3)	den samlede aktiebesiddelse for personer omfattet af stk. 3 og  

 § 34, stk. 4, samt kursværdien heraf, til den pågældende fondsbørs eller  

 autoriserede markedsplads, som straks offentliggør opgørelsen.  

 Finanstilsynet fastsætter nærmere regler herfor.«.
 15. Efter § 37 indsættes:
»§ 37 a.
Offentlige myndigheder og virksomheder, herunder  

 værdipapirhandlere, advokater og revisorer, der i kraft af deres  

 virksomhedsudøvelse regelmæssigt kommer i besiddelse af intern  

 viden, skal udarbejde interne regler som foreskrevet i § 37,  

 stk. 1, 1. pkt.
Er de i 1. pkt. nævnte virksomheder organiseret  

 som interessentskaber, kommanditselskaber eller lignende, skal de interne  

 regler tillige omfatte ejerne.
 Stk. 2. Interne regler udstedt efter stk. 1, § 36,  

 stk. 2, og § 37, stk. 1, samt fortegnelser udarbejdet efter  

 § 37, stk. 1, skal på forlangende udleveres til den enkelte  

 fondsbørs eller autoriserede markedsplads og Finanstilsynet.«.
 16. Efter § 42 indsættes:
»§ 42 a.
De beføjelser, der er tillagt en autoriseret  

 markedsplads efter bestemmelserne i § 40, stk. 2, og § 42,  

 udøves af Fondsrådet, når en dansk eller udenlandsk  

 autoriseret markedsplads ansøger om optagelse til handel af sine  

 værdipapirer på en autoriseret markedsplads.«.
 § 55. Yder en clearingcentral eller clearingdeltager lån  

 til en clearingdeltager i forbindelse med afviklingen af  

 værdipapirhandler i clearingcentralen, kan det forinden være  

 aftalt med låntager, at de af låntagerens fondsaktiver, der  

 opbevares i et eller flere af låntageren udpegede depoter i en  

 værdipapircentral, kan tjene til pant for indfrielsen af  

 lånet.
 17. I § 55, stk. 1, indsættes efter  

 »værdipapirhandler«: »eller betalinger«.
- - - Stk. 4. Er en aftale som nævnt i stk. 1, 2 eller 3  

 registreret i en værdipapircentral, og konstateres der i forbindelse  

 med en afvikling behov for at udnytte retten til pant, kan långiveren i  

 umiddelbar tilknytning til afviklingens gennemførelse anmelde panteret  

 i de pågældende fondsaktiver, jf. stk. 1-3, over for  

 værdipapircentralen med henblik på registrering.
Alene ved en  

 sådan registrering opnås beskyttelse mod retsforfølgning  

 og aftaleerhververe efter reglerne i kapitel 22.
 18. § 55, stk. 4, affattes således:
»Stk. 4. Er en aftale som nævnt i stk. 1, 2 eller 3  

 registreret i en værdipapircentral, og ydes der lån til brug for  

 afvikling, kan der i tilknytning til afviklingen anmeldes panteret i de  

 pågældende fondsaktiver, jf. stk. 1-3, over for  

 værdipapircentralen med henblik på registrering.
Alene ved en  

 sådan registrering opnås beskyttelse mod retsforfølgning  

 og aftaleerhververe efter reglerne i kapitel 22.«.
 § 64. Finansielle virksomheder omfattet af lov om banker og  

 sparekasser, lov om fondsmæglerselskaber, for så vidt de har  

 tilladelse til at føre depot, og realkreditloven samt virksomheder,  

 der drives i fællesskab af disse virksomheder, og som har til  

 formål at forvalte værdipapirer, Danmarks Nationalbank,  

 Finansstyrelsen, clearingcentraler og obligationsudstedende institutter, for  

 så vidt angår fondsaktier, der er udstedt af det  

 pågældende institut, skal indgå en tilslutningsaftale med  

 en værdipapircentral som betingelse for, at de kan opnå adgang  

 til at indrapportere til registrering i den pågældende  

 central.
 19. I § 64, stk. 1, indsættes efter »lov om  

 banker og sparekasser«: »m.v.«, og »fondsaktier« ændres til:  

 »fondsaktiver«.
§ 83. - - - Stk. 2. Fondsrådet, der er et uafhængigt,  

 kollegialt råd, består af 11 medlemmer med henholdsvis  

 økonomisk eller juridisk indsigt og indsigt i  

 værdipapirmarkedet. Økonomiministeren udnævner formanden  

 og næstformanden, og udnævner de øvrige medlemmer samt  

 suppleanter herfor efter indstilling for indtil 4 år ad gangen.
Et  

 medlem af Fondsrådet og suppleanten for et medlem må ikke  

 samtidig være medlem af ledelsen for en fondsbørs, en  

 autoriseret markedsplads, en clearingcentral, en værdipapircentral, en  

 autoriseret pengemarkedsmægler eller en  

 værdipapirmægler.
 20. I § 83, stk. 2, 1. pkt., ændres »11«  

 til: »12«.
- - - Stk. 3. Formanden og næstformanden skal  

 repræsentere generelle samfundsmæssige interesser.
Formanden skal  

 have økonomisk-erhvervsmæssig sagkundskab, mens  

 næstformanden skal have juridisk-erhvervsmæssig sagkundskab.  

 Danmarks Nationalbank indstiller ét medlem, Forsikring & Pension  

 og Foreningen af Firmapensionskasser indstiller 2 medlemmer i  

 fællesskab, og ATP og LD indstiller ét medlem i  

 fællesskab.
Børsmæglerforeningen indstiller 2 medlemmer.  

 Finansrådet og InvesteringsForeningsRådet indstiller ét  

 medlem i fællesskab.
Realkreditrådet indstiller ét medlem,  

 og Dansk Industri, Danmarks Rederiforening og Det Danske Handelskammer  

 indstiller ét medlem i fællesskab.
 21. I § 83, stk. 3, indsættes efter 6.  

 pkt.:
 »Forbrugerrådet og Dansk Aktionærforening  

 indstiller ét medlem i fællesskab.«.
 Stk. 4. Fondsrådet træffer afgørelse med  

 simpelt flertal.
 22. § 83, stk. 4, affattes således:
»Stk. 4. Fondsrådet træffer afgørelse ved  

 simpelt flertal.
Ved stemmelighed er formandens stemme  

 afgørende.«.
 23. Efter § 83 indsættes:
»§ 83 a.
Fondsrådet kan, hvor dette er udtrykkeligt  

 anført, bestemme, at visse beføjelser, der er tillagt  

 Fondsrådet i denne lov og i regler udstedt i medfør af loven,  

 kan udøves af en fondsbørs henholdsvis en autoriseret  

 markedsplads på nærmere fastsatte vilkår.
 Stk. 2. En fondsbørs eller en autoriseret markedsplads,  

 der har fået tillagt beføjelser efter stk. 1, kan  

 kræve betaling for varetagelse af opgaver, der følger af disse  

 beføjelser.
 Stk. 3. En fondsbørs eller autoriseret markedsplads,  

 der har fået tillagt beføjelser efter stk. 1, skal opfylde  

 forvaltningslovens kapitel 3-7 samt lov om offentlighed i forvaltningen,  

 når den træffer afgørelse inden for de delegerede  

 områder, jf. stk. 1.
 Stk. 4. Bestemmelserne i § 84 a, stk. 1 og 2, og  

 § 84 b, stk. 1, finder tilsvarende anvendelse på  

 fondsbørser henholdsvis autoriserede markedspladser, der har  

 fået tillagt beføjelser efter stk. 1.
 Stk. 5. Fondsrådet træffer ved  

 bekendtgørelse beslutning om delegation efter stk. 1.«.
§ 84. - - - Stk. 3. § 50, stk. 4, og § 51 i lov om banker  

 og sparekasser m.v. finder tilsvarende anvendelse på Finanstilsynets og  

 Fondsrådets tilsyn efter denne lov. § 84 a i denne lov finder  

 tilsvarende anvendelse på Fondsrådet.
 24. I § 84, stk. 3, indsættes efter 2.  

 pkt. som nyt pkt.:
 »2. pkt. gælder dog ikke ved Fondsrådets  

 behandling af sager om udstedelse af regler om god  

 værdipapirhandelsskik, jf. § 3, stk. 1.«.
 25. I § 84 indsættes som stk. 5:
 »Stk. 5. Finanstilsynet afgiver i samarbejde med  

 Forbrugerstyrelsen årligt til økonomi- og erhvervsministeren en  

 rapport over status for udstedelse af regler om god  

 værdipapirhandelsskik og om erfaringerne med reglernes anvendelse, jf.  

 § 3, stk. 2.«.
§ 84 a. - - - Stk. 5. - - - 15) Finansielle tilsynsmyndigheder i lande uden for Den  

 Europæiske Union eller uden for lande, som Fællesskabet har  

 indgået aftale med, under forudsætning af at oplysningerne i  

 henhold til de pågældende myndigheders nationale lovgivning er  

 undergivet tavshedspligt som angivet i stk. 1 og udveksles i henhold til  

 international aftale.
 26. § 84 a, stk. 5, nr. 15, affattes  

 således:
 »15) Finansielle tilsynsmyndigheder i lande uden for Den Europæiske  

 Union eller uden for lande, som Fællesskabet har indgået aftale  

 med, der har ansvaret for tilsyn med finansielle virksomheder,  

 finansieringsinstitutter eller kapitalmarkederne, og organer, der medvirker  

 ved likvidation, konkursbehandling eller lignende procedurer, samt personer,  

 der er ansvarlige for den lovpligtige revision af regnskaber for et  

 aktieselskab omfattet af § 7 eller for andre omfattet af denne lov, jf.  

 dog stk. 10 og 11.«.
 27. I § 84 a indsættes efter stk. 5  

 som nyt stykke:
 »Stk. 6. Bestemmelsen i stk. 1 er ikke til hinder for, at  

 fortrolige oplysninger videregives til en fondsbørs henholdsvis en  

 autoriseret markedsplads, der har fået tilladelse efter § 8,  

 når det sker for at imødegå eller undersøge, om der  

 er misbrugt intern viden eller udøvet kursmanipulation efter  

 bestemmelserne i kapitel 10.«.
 Stk. 6-8 bliver herefter stk. 7-9.
 Stk. 6. Alle, der i henhold til stk. 4 og 5 modtager  

 fortrolige oplysninger fra Finanstilsynet eller Fondsrådet, er med  

 hensyn til disse oplysninger undergivet den i stk. 1 omhandlede  

 tavshedspligt.
 28. I § 84 a, stk. 6, der bliver  

stk. 7, ændres »stk. 4 og 5« til:  

 »stk. 4-6«.
 29. I § 84 a indsættes efter stk. 8,  

der bliver stk. 9, som nye stykker:
»Stk. 10. Videregivelse efter stk. 5, nr. 15, kan alene  

 ske 1)	på baggrund af international samarbejdsaftale og 2)	under forudsætning af, at modtagerne mindst er underlagt en  

 lovbestemt tavshedspligt, der svarer til tavshedspligten i medfør af  

 stk. 1, og at modtagerne har behov for oplysningerne til varetagelse af  

 deres opgaver.
 Stk. 11. Videregivelse efter stk. 5, nr. 15, af  

 fortrolige oplysninger, der hidrører fra lande inden for Den  

 Europæiske Union eller lande, som Fællesskabet har indgået  

 aftale med, kan endvidere alene ske, såfremt de myndigheder, som har  

 afgivet oplysningerne, har givet deres udtrykkelige tilladelse, og  

 såfremt oplysningerne udelukkende benyttes til det formål, som  

 tilladelsen vedrører.«.
§ 84 b. - - - Stk. 2. - - - 7)	Den, mod hvem Finanstilsynet indleder undersøgelse for  

 overtrædelse af § 29 om indberetning af aktiebesiddelser eller  

 kapitel 10 om misbrug af intern viden og kursmanipulation.
 30. § 84 b, stk. 2, nr. 7, affattes  

 således:
 »7)	Den, mod hvem Fondsrådet indleder undersøgelse for  

 overtrædelse af § 29 om indberetning af aktiebesiddelser eller  

 den, mod hvem Finanstilsynet indleder undersøgelse for  

 overtrædelse af kapitel 10.«.
 8)	Den, der for Fondsrådet indbringer en af en fondsbørs,  

 en autoriseret markedsplads, en clearingcentral eller en  

 værdipapircentral truffet beslutning i sager af vidtrækkende  

 eller principiel betydning, jf. § 88, stk. 2, og som  

 Fondsrådet anser for part i sagen.
 31. I § 84 b, stk. 2, nr. 8, ændres  

 »§ 88, stk. 2« til: »§ 88, stk. 3«.
- - - 10)	Den, der af Finanstilsynet pålægges at udarbejde  

 interne regler efter § 36, stk. 2, og § 37, stk. 1 og 2,  

 eller foretage ændringer heri.
 32. I § 84 b, stk. 2, nr. 10, ændres  

 »§ 37, stk. 1 og 2« til: »§ 37, stk. 1, og § 37 a,  

 stk. 1«.
- - - Stk. 4. Endelig kan Fondsrådet, når  

 Fondsrådet tager en sag op vedrørende god  

 værdipapirhandelsskik, jf. § 3, stk. 1, under særlige  

 omstændigheder tillige tilkende partsbeføjeler til andre fysiske  

 eller juridiske personer end de i stk. 2 og 3 nævnte.  

 Partsbeføjelser kan alene tillægges, for så vidt  

 angår den del af sagen, som har direkte og væsentlig betydning  

 for den pågældende.
Tilkendelse af partsbeføjelser skal  

 ske under hensyntagen til beskyttelsen af fortrolige oplysninger.
 33. I § 84 b, stk. 4, 1. pkt., ændres  

 »Fondsrådet« to steder til: »Finanstilsynet«.
 § 88. Afgørelser truffet af Finanstilsynet eller  

 Fondsrådet i henhold til denne lov eller efter regler udstedt i  

 medfør af loven kan indbringes for Erhvervsankenævnet senest 4  

 uger efter, at afgørelsen er meddelt den pågældende.  

 Bestemmelsen i 1. pkt. omfatter ikke afgørelser efter stk. 2  

 eller § 87.
Stk. 2. Fondsbørsers, autoriserede markedspladsers,  

 clearingcentralers eller værdipapircentralers beslutninger i sager af  

 vidtrækkende eller principiel betydning kan indbringes for  

 Fondsrådet senest 4 uger efter, at afgørelsen er meddelt den  

 pågældende.
Indbringelsen kan tillægges opsættende  

 virkning.
 Stk. 3. Erhvervsankenævnets afgørelser eller  

 afgørelser, Fondsrådet træffer efter stk. 2, kan ved  

 et sagsanlæg senest 8 uger efter, at afgørelsen er meddelt den  

 pågældende, indbringes for domstolene.
 Stk. 4. Afgørelser vedrørende registrering,  

 ændring eller udslettelse af rettigheder i en værdipapircentral  

 truffet af en værdipapircentral og afgørelser truffet af  

 Klagenævnet for Værdipapircentraler er ikke omfattet af  

 stk. 1-3.
 34. § 88 affattes således:
 »§ 88. Afgørelser truffet af Finanstilsynet eller  

 Fondsrådet i henhold til denne lov eller efter regler udstedt i  

 medfør af loven kan indbringes for Erhvervsankenævnet senest 4  

 uger efter, at afgørelsen er meddelt den pågældende.  

 Bestemmelsen i 1. pkt. omfatter ikke afgørelser efter stk. 3  

 eller § 87.
 Stk. 2. Stk. 1 finder tillige anvendelse på  

 afgørelser truffet af virksomheder, der udøver  

 beføjelser på Fondsrådets vegne.
Stk. 3. Fondsbørsers, autoriserede markedspladsers,  

 clearingscentralers eller værdipapircentralers afgørelser i  

 sager af vidtrækkende eller principiel betydning truffet i henhold til  

 egne regelsæt kan indbringes for Fondsrådet senest 4 uger efter,  

 at afgørelsen er meddelt den pågældende.
Indbringelsen kan  

 tillægges opsættende virkning.
 Stk. 4. Erhvervsankenævnets afgørelser og  

 afgørelser, Fondsrådet træffer efter stk. 3, kan ved  

 et sagsanlæg senest 8 uger efter, at afgørelsen er meddelt den  

 pågældende, indbringes for domstolene.
 Stk. 5. Afgørelser vedrørende registrering,  

 ændring eller udslettelse af rettigheder i en værdipapircentral  

 truffet af en værdipapircentral og afgørelser truffet af  

 Klagenævnet for Værdipapircentraler er ikke omfattet af  

 stk. 1-4.«.
§ 93. Overtrædelse af § 4, stk. 1, § 4 a,  

 § 6, stk. 2 og 3, § 8, stk. 1, § 10, stk. 1,  

 § 11, § 12, stk. 1, 2 og 5-8, § 14, stk. 1, 1. pkt.,  

 § 16, stk. 3 og 4, § 19, stk. 1, § 20, stk. 6,  

 § 25, stk. 1, § 27, stk. 1, § 28, § 29,  

 stk. 1 og 2, § 31, stk. 1 og 3, § 32, stk. 1 og 2,  

 § 33, stk. 1 og 3, § 35, stk. 2, § 36, stk. 2,  

 § 37, § 38, stk. 2, § 39, stk. 2, § 40,  

 stk. 3, § 42, stk. 4 og 5, § 44, stk. 1 og 2,  

 § 45, stk. 1, § 46, stk. 1, § 48, stk. 2,  

 § 51, stk. 1, § 52, stk. 1, 2. pkt., § 60,  

 stk. 1, 2. pkt., § 75, stk. 2, 2. pkt., og § 76,  

 stk. 2, straffes med bøde.
På samme måde straffes  

 grov eller gentagen overtrædelse af § 3, stk. 1, § 5,  

 § 6, stk. 1, § 18, stk. 1 og 2, § 23, stk. 2,  

 § 41, stk. 1-3, § 49, § 52, stk. 1, 1. pkt., og  

 § 60, stk. 1, 1. pkt.
 35. I § 93, stk. 1, 1. pkt., ændres  

 »§ 37« til: »§ 37, stk. 1, 2, 5, 7, 1. pkt., og 8, § 37  

 a«.
§ 98. - - - Stk. 4. Beslutning i henhold til stk. 1-3 træffes  

 med det flertal, der i øvrigt kræves til væsentlige  

 beslutninger.
Bestyrelsen i det eller de i stk. 2 omtalte aktieselskaber  

 skal udarbejde en aktionæroverenskomst, der skal godkendes af  

 økonomiministeren.
 36. I § 98, stk. 4, 2. pkt., ændres  

 »Bestyrelsen« til: »Aktionærerne«.
§ 2 I lov nr. 858 af 23. december 1987 om Erhvervsankenævnet, som  

 ændret ved lov nr. 315 af 14. maj 1997 og lov nr. 1052 af 23. december  

 1998, foretages følgende ændring:
§ 1. Erhvervsankenævnet er klageinstans for  

 administrative afgørelser i det omfang, det fastsættes ved lov  

 eller i henhold til lov.
Endvidere er ankenævnet klageinstans for  

 afgørelser truffet af Rejsegarantifonden, i det omfang det er fastsat  

 i lov om en rejsegarantifond.
 1. § 1, stk. 1, 2. pkt., affattes således:
 »Endvidere er ankenævnet klageinstans for  

 afgørelser truffet af Rejsegarantifonden i det omfang, det er fastsat  

 ved lov om en rejsegarantifond, samt for afgørelser truffet af  

 virksomheder, der udøver beføjelser på Fondsrådets  

 vegne, i det omfang, det er fastsat i lov om værdipapirhandel  

 m.v.«.
§ 3 Loven træder i kraft den 1. juli 2002, jf. dog stk. 2.
 Stk. 2. § 1, nr. 10, 11, 13-15, 32 og 35, træder i  

 kraft den 1. oktober 2002. Økonomi- og erhvervsministeren  

 fastsætter tidspunktet for ikrafttræden af § 1, nr. 5-9, 16,  

 23, 27, 28, 30, 31 og 34, samt § 2.
 Stk. 3. Fondsrådets bekendtgørelse nr. 429 af 28.  

 maj 2001 om god værdipapirhandelsskik ved handel med visse  

 værdipapirer skal dog fortsat have gyldighed, indtil økonomi- og  

 erhvervsministeren har udstedt regler på området.
§ 4 Status over de samlede besiddelser i selskaber, som personer omfattet af  

 § 34, stk. 4, og § 37, stk. 3, jf. denne lovs § 1,  

 nr. 13 og 14, er i besiddelse af, skal meddeles til den  

 pågældende udsteder samt indberettes af sidstnævnte til den  

 pågældende fondsbørs henholdsvis den autoriserede  

 markedsplads, hvor selskabets aktier er optaget til notering eller handel,  

 senest den 1. januar 2003.
§ 5 Loven gælder ikke for Færøerne og Grønland men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske  

 forhold tilsiger.
 1)   Loven  

 indeholder bestemmelser, der delvist gennemfører Europa-Parlamentets  

 og Rådets direktiv 2000/64/EF af 7. november 2000, EF-Tidende L 290, s.  

 27, om ændring af Rådets direktiv 85/611/EØF,  

 92/49/EØF, 92/96/EØF og 93/22/EØF med hensyn til  

 udveksling af oplysninger med tredjelande.
