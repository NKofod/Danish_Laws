Skriftlig fremsættelse (21. oktober  

 1998) Erhvervsministeren (Pia Gjellerup):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 omsætning af fast ejendom, lov om statsautoriserede revisorer, lov om  

 registrerede revisorer, lov om translatører og tolke samt lov om  

 dispachører. (Gennemførelse af Boligrapporten).
(Lovforslag nr.
L 50).
Lovforslaget bygger bl.a. på Boligrapporten, som  

 udkom i februar 1997. Rapporten var et resultat af det arbejde, der fandt  

 sted i den såkaldte Idégruppe og de efterfølgende  

 drøftelser i et Boligpanel, som bestod af repræsentanter for  

 organisationer, ministerier m.v.
Formålet var at gøre det  

 nemmere og billigere at handle bolig.
Lovforslaget er ikke den eneste opfølgning på  

 Boligrapporten.
En række af Idégruppens forslag henhører  

 under andre ministeriers ressort, ligesom andre forslag vil blive  

 gennemført administrativt.
Lovforslagets overordnede mål er at øge  

 forbrugerens mulighed for at gennemskue de faser, som en bolighandel  

 indeholder.
Konkurrencen på boligmarkedet skal skærpes, og  

 moderne informationsteknologi skal indføres, således at  

 processerne kan gennemføres hurtigere og billigere.
 Lovforslaget indeholder krav om nærmere  

 specifikation af formidlerens honorar samtidig med en ophævelse af  

 princippet om "no cure - no pay". Husejeren og formidleren kan herefter frit  

 aftale, hvordan man vil beregne honoraret. "No cure   no pay"-modellen kan  

 fortsat benyttes, hvis parterne ønsker dette.
Forslaget skærper kravene til de oplysninger, der  

 skal gives i forbindelse med annoncering og anden markedsføring.  

 Endvidere skal der allerede i udbudsfasen fremlægges alternative  

 finansieringsforslag.
Hensigten er at sætte fokus på, at  

 køberen træffer to forskellige beslutninger i forbindelse med  

 bolighandlen - en beslutning om køb og en beslutning om, hvordan det  

 købte skal finansieres.
For at begrænse de uklarheder, der kan følge  

 med de individuelle udformninger af købsaftaler, som anvendes i dag,  

 foreslås det, at der indføres standardkøbsaftaler.
Herved  

 bliver købsaftalerne mere overskuelige for forbrugerne, og der  

 opnås en klarere fordeling af den finansielle risiko.
For at give forbrugeren mulighed for at danne sig et  

 samlet overblik over de udbudte ejendomme, der er relevante for den  

 pågældende, foreslås det at oprette et centralt  

 søgesystem på Internettet.
Det er tanken, at systemet skal  

 etableres i privat regi og indeholde oplysninger om de ejendomme, som i  

 forvejen annonceres elektronisk.
Hvis der ikke i privat regi bliver etableret  

 et velfungerende system, er der hjemmel til, at Erhverves- og  

 Selskabsstyrelsen kan oprette systemet.
 I lovforslaget foreslås også, at Erhvervs- og  

 Selskabsstyrelsens registre over udøvere af en række liberale  

 erhverv: ejendomsmæglere, statsautoriserede revisorer, registrerede  

 revisorer, translatører og tolke samt dispachører bliver  

 offentlige.
Forslaget har været i almindelig høring samt  

 forelagt Testpanelet.
Det fremgår af svarene til Testpanelet, at  

 forslaget i vidt omfang vil være administrativt neutralt.
For nogle vil  

 det betyde administrative byrder på engangsbasis.
Nogle vurderer, at  

 forslaget vil give administrative lettelser, medens andre vurderer, at  

 lovforslaget vil medføre løbende administrative byrder.
 Idet jeg i øvrigt henviser til lovforslaget og  

 bemærkningerne til dette, skal jeg anbefale forslaget til Folketingets  

 hurtige og velvillige behandling.
