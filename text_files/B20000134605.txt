Bekendtgørelse om vedtægt for TV  

 21) I medfør af § 6b, stk. 4, i lov om radio- og  

 fjernsynsvirksomhed, jf. lovbekendtgørelse nr. 551 af 20. juni 2000  

 som ændret ved lov nr. 1272 af 20. december 2000, fastsættes:
Kapitel 1 Navn, hjemsted og formål § 1. TV 2 er en selvejende institution, hvis  

 vedtægt fastsættes af kulturministeren.
 Stk. 2. TV 2 består af en landsdækkende virksomhed  

 og 8 regionale virksomheder.
 § 2. TV 2 s hjemsted er Odense.
§ 3. TV 2 har til formål at udøve  

 fjernsynsvirksomhed, on-line-virksomhed og evt. radiovirksomhed.
Virksomheden  

 kan foregå ved hjælp af radioanlæg, herunder satellit,  

 eller fællesantenneanlæg samt andre elektroniske  

 kommunikationssystemer, f.eks.
Internettet eller lignende.
Kapitel 2 TV 2 s virksomhed Public service-virksomhed og anden programvirksomhed § 4. TV 2 er forpligtet over for hele befolkningen  

 til at sikre et bredt udbud af programmer og tjenester omfattende  

 nyhedsformidling, oplysning, undervisning, kunst og underholdning.
Stk. 2. Der skal i udbuddet tilstræbes kvalitet,  

 alsidighed og mangfoldighed.
Ved programlægningen skal der lægges  

 afgørende vægt på hensynet til informations- og  

 ytringsfriheden.
Ved informationsformidlingen skal der lægges  

 vægt på saglighed og upartiskhed.
 Stk. 3. Udsendelsesvirksomheden skal sikre befolkningen adgang  

 til væsentlig samfundsinformation og debat.
 Stk. 4. I udsendelsesvirksomheden skal der lægges  

 særlig vægt på dansk sprog og dansk kultur.
 Stk. 5. Udsendelsesvirksomheden skal afspejle bredden i  

 produktionen af kunst og kultur og give programtilbud, som reflekterer  

 mangfoldigheden af kulturinteresser i det danske samfund.
 Stk. 6. TV 2 skal lægge særlig vægt på  

 sin rolle som initiativtager til og formidler af dansk kunst og kultur.
 Stk. 7. TV 2 skal være med til at udvikle dansk sprog  

 som et levende udtryk for dansk kultur og dens vekselvirkning med andre  

 kulturer.
 Stk. 8. TV 2 skal bidrage til at styrke dansk filmproduktion,  

 jf. medieaftalen.
 Stk. 9. TV 2 skal medvirke til at folkeliggøre den ny  

 informationsteknologi ved at skabe nye programmer og informationstjenester,  

 som kan gøre seere og lyttere bekendt med teknologien og inspirere dem  

 til at bruge den.
 Stk. 10. TV 2 skal tilbyde programmer og informationstjenester  

 af høj kvalitet til børn og unge, bl.a. for at gøre dem  

 bevidste om de elektroniske mediers virkemidler og dermed bedre i stand til  

 at skelne mellem fakta og fiktion.
 Stk. 11. TV 2 skal sikre et alsidigt udbud af danske og  

 multikulturelle programmer og informationstjenester rettet mod etniske  

 minoriteter med henblik på at fremme integrationen.
 Stk. 12. TV 2 skal sørge for at styrke handicappedes  

 adgang til public service tilbuddene ved at udnytte nye teknologier, herunder  

 til tekstning eller lignende af dansksprogede tv-programmer.
 Stk. 13. TV 2 skal styrke programsamarbejdet og  

 -koordineringen med DR, således at programmer inden for samme kategori,  

 f.eks. nyheds- og aktualitetsprogrammer, dansk dramatik, store  

 sportsbegivenheder og børneprogrammer, så vidt muligt ikke  

 sendes på samme tid på de to stationers tv-kanaler.
 Stk. 14. TV 2 skal tilstræbe at gøre det muligt  

 for Statens Mediesamling at give publikum adgang til, inden for rammerne af  

 ophavsretslovgivningen, at se eller høre tidligere udsendte nyheds- og  

 aktualitetsudsendelser.
 Stk. 15. TV 2 skal offentliggøre retningslinjer for  

 behandlingen af henvendelser fra publikum, herunder klager over programmer og  

 tjenester.
§ 5. TV 2 skal i tilknytning til det årlige  

 budget offentliggøre et public service budget, som belyser, hvordan TV  

 2 agter at opfylde sine public service forpligtelser.
Public service  

 budgettet tilsendes Public Service Rådet til orientering.
Stk. 2. TV 2 skal i tilknytning til årsberetningen  

 offentliggøre et public service regnskab, som belyser, hvordan  

 forpligtelserne er blevet opfyldt.
Public service regnskabet tilsendes Public  

 Service Rådet med henblik på Rådets vurdering af  

 regnskabet.
Stk. 3. Såvel public service budgettet som public  

 service regnskabet skal indeholde så udtømmende og relevante  

 oplysninger om de i § 4 nævnte public service forpligtelser, som  

 det er nødvendigt for Public Service Rådets arbejde.
Herunder  

 skal det fremgå 1)	hvordan TV 2 bidrager til at styrke dansk filmproduktion.
Dansk film  

 skal i denne sammenhæng forstås som al produktion af fiktions- og  

 dokumentarprogrammer udført hos uafhængige filmproducenter,  

 herunder spillefilm, kort- og dokumentarfilm, tv-serier mv., og 2)	hvilke danske filmproduktioner, TV 2 har støttet, og den  

 samlede årlige investering, herunder til forkøb af  

 visningsrettigheder, skal oplyses.
Stk. 4. Desuden skal regnskaberne vise anvendelsen af  

 uafhængige prodcenter i det dansk-sprogede tv-programudbud.
Endvidere  

 skal det fremgå af regnskaberne, hvordan forskellige programtyper er  

 fordelt på sendefladen og på kanalerne, hvordan disse  

 programudbud er blevet brugt af seere og lyttere, og hvordan publikum har  

 vurderet programmerne.
Tilsvarende oplysninger om TV 2 s mål skal  

 indgå i public service budgettet.
 Stk. 5. Det forudsættes, at TV 2 i tilknytning til  

 public service regnskaberne redegør for, hvordan stationen har levet  

 op til intentionerne i medieaftalen for så vidt angår anvendelsen  

 af det ekstra licensprovenu, jf. punkt 16 i medieaftalen.
 Stk. 6. Rigsrevisionen påser, at de  

 regnskabsmæssige oplysninger i public service regnskaberne er korrekte,  

 og at der foreligger en tilfredsstillende dokumentation for øvrige  

 talmæssige oplysninger, der har betydning for vurdering af public  

 service regnskaberne.
 § 6. For de regionale virksomheder gælder  

 særskilt, at de i deres programlægning skal lægge  

 vægt på tilknytningen til regionen og i den sammenhæng  

 være opmærksom på ønskeligheden af produktion af  

 regionalt stof af landsdækkende interesse, jf. § 7.
§ 7. TV 2 s egenproduktion skal væsentligst  

 bestå af nyheds- og aktualitetsudsendelser.
For i de  

 landsdækkende nyheds- og aktualitetsudsendelser at sikre en reel  

 landsdækning indgås der nærmere aftaler mellem den  

 landsdækkende og de regionale virksomheder, hvorved de regionale  

 virksomheder i en vis udstrækning virker som regionale  

 leverandører til den landsdækkende virksomhed, jf. i  

 øvrigt § 27, stk. 2.
§ 8. Ud over egenproduktionen tilvejebringes  

 programmerne - herunder i et vist omfang nyheds- og aktualitetsudsendelser -  

 ved bestilling i entreprise og ved indkøb fra producenter uden for TV  

 2-virksomheden.
Programmer kan produceres som co-produktioner mellem TV  

 2-virksomhederne og uafhængige producenter.
 § 9. TV 2 skal tilstræbe, at over halvdelen  

 af den sendetid, der ikke består af nyheder, sportsbegivenheder,  

 konkurrencer, reklamer og tekst-tv, afsættes til europæiske  

 programmer, jf. bilag 1.
Stk. 2. TV 2 skal tilstræbe, at 10% af den sendetid, der  

 ikke består af nyheder, sportsbegivenheder, konkurrencer, reklamer og  

 tekst-tv, eller 10% af programbudgettet, afsættes til europæiske  

 programmer fra producenter, der er uafhængige af tv-foretagender.
En  

 passende andel skal forbeholdes programmer af ny dato, d.v.s. programmer, der  

 udsendes senest 5 år efter deres produktion.
 Stk. 3. TV 2 skal lægge vægt på  

 tv-programmer med dansk eller nordisk sprog som originalsprog.
 Stk. 4. Efter regler fastsat af kulturministeren er TV 2  

 forpligtet til at udsende meddelelser af beredskabsmæssig betydning til  

 befolkningen.
 § 10. TV 2 skal påse, at der ikke sendes  

 programmer, som i alvorlig grad kan skade mindreåriges fysiske,  

 psykiske eller moralske udvikling, herunder navnlig programmer, som  

 indeholder pornografi eller umotiveret vold.
Stk. 2. Andre programmer, som kan skade mindreåriges  

 fysiske, psykiske eller moralske udvikling, må ikke sendes, medmindre  

 det ved valget af sendetidspunkt eller ved tekniske foranstaltninger sikres,  

 at mindreårige i udsendelsesområdet normalt ikke ser eller  

 hører udsendelserne.
Når programmerne sendes i ukodet form, skal  

 der forud for dem gives en akustisk advarsel, eller de skal under hele deres  

 varighed være markeret med et visuelt symbol.
 Stk. 3. Programmerne må ikke på nogen måde  

 tilskynde til had på grund af race, køn, religion eller  

 nationalitet.
 § 11. Reklamer og programmer, hvortil der ydes  

 tilskud, kan indgå i programvirksomheden efter reglerne i lovens  

 kapitel 8.
Anden virksomhed § 12. TV 2´s landsdækkende virksomhed kan  

 udøve anden programvirksomhed ved hjælp af satellit eller kabel  

 i medfør af tilladelse efter lovens kapitel 5.
 Stk. 2. TV 2´s landsdækkende virksomhed kan udøve  

 anden programvirksomhed ved hjælp af jordbaserede sendernet.  

 Programvirksomhed ved hjælp af analoge sendernet kan finde sted uden  

 tilladelse, men skal udøves efter bestemmelserne i kapitel 5 a og  

 regler udstedt i medfør heraf om programvirksomhedens indhold.  

 Programvirksomhed ved hjælp af digitale sendernet kan kun finde sted  

 med tilladelse fra Radio og tv-nævnet efter kapitel 5 a.
 Stk. 3. TV 2 kan udøve anden virksomhed, herunder  

 teletjenestevirksomhed i tilknytning til programvirksomheden, med henblik  

 på udnyttelse af institutionernes tekniske udstyr, særlige  

 sagkundskab mv.
Stk. 4. TV 2 kan oprette nye selskaber eller indskyde kapital  

 i eksisterende selskaber med henblik på at udøve anden  

 virksomhed, eller med henblik på at indgå i samarbejde om  

 medierelaterede aktiviteter med andre virksomheder.
Den enkelte TV  

 2-virksomheds samlede økonomiske risiko i forbindelse med  

 sådanne engagementer skal begrænses gennem bestyrelsens  

 fastlæggelse af de økonomiske rammer for TV 2 s deltagelse i  

 hvert enkelt engagement.
TV 2 kan ikke anvende licensmidler, yde lån  

 eller stille garanti for lån fra andre långivere til sådan  

 anden virksomhed.
 Stk. 5. For TV 2 s landsdækkende virksomhed omfatter den  

 anden virksomhed, som kan udøves af de i stk. 4 nævnte  

 selskaber, også programvirksomhed.
Stk. 6. TV 2 s anden virksomhed, jf. stk. 1 - 5, skal  

 foregå på konkurrencemæssige vilkår.
Kulturministeren  

 fastsætter regler for den regnskabsmæssige adskillelse mellem  

 denne virksomhed og TV 2 s public service virksomhed.
 Stk. 7. Bestemmelserne i § 9, stk. 1, 2 og 4 samt i  

 § 10 finder tilsvarende anvendelse på anden programvirksomhed.
Kapitel 3 TV 2 s organisation mv.
 § 13. TV 2 ledes af en bestyrelse på 11  

 medlemmer (den centrale bestyrelse), som beskikkes af kulturministeren.
 Stk. 2. 8 af medlemmerne   herunder formand og  

 næstformand   udpeges af ministeren under hensyn til medlemmernes  

 personlige og faglige kvalifikationer, således at den samlede  

 bestyrelse repræsenterer mediemæssig, kulturel,  

 erhvervsmæssig og ledelsesmæssig indsigt.
 Stk. 3. De fastansatte medarbejdere i den landsdækkende  

 TV 2-virksomhed udpeger 1 medlem.
Stk. 4. De regionale bestyrelser, jf. § 24, udpeger i  

 fællesskab blandt deres medlemmer 2 medlemmer.
Medlemmerne kan kun have  

 sæde i den centrale bestyrelse, så længe de er medlem af  

 den regionale bestyrelse.
 Stk. 5. I tilfælde af udtræden udpeges et nyt  

 medlem for den resterende del af beskikkelsesperioden.
 Stk. 6. Medlemmer af Folketinget kan ikke være medlemmer  

 af den centrale bestyrelse.
 Stk. 7. Beskikkelserne gælder for 4 år.
 § 14. Den centrale bestyrelse har den overordnede  

 ledelse af den samlede TV 2-virksomhed, hvor den ikke udtrykkeligt er henlagt  

 til andre, og fastsætter de almindelige retningslinier for  

 virksomheden.
 Stk. 2. Bestyrelsen træffer efter forhandling med de  

 regionale bestyrelser bestemmelse om sendetidspunkt for de regionale  

 virksomheder og fastsætter på tilsvarende måde  

 retningslinier for de regionale virksomheders brug af sendernettet på  

 tidspunkter, hvor den landsdækkende virksomhed ikke sender eller  

 planlægger at sende.
 Stk. 3. Bestyrelsen træffer beslutning om  

 indgåelse og opsigelse af kollektive overenskomster for fastansatte  

 medarbejdere i TV 2.
 Stk. 4. Bestyrelsen påser, at reglerne om reklamer efter  

 lovens kapitel 8 overholdes.
 Stk. 5. Bestyrelsen fastsætter selv sin  

 forretningsorden.
 § 15. Kulturministeren fastsætter  

 bestyrelsesmedlemmernes honorar.
Kapitel 4 Den landsdækkende virksomhed Bestyrelsen § 16. Den centrale bestyrelse varetager den  

 overordnede ledelse af TV 2 s landsdækkende virksomhed, og har det  

 overordnede ansvar for, at de bestemmelser vedrørende institutionens  

 virksomhed, der er fastsat i loven, overholdes.
Bestyrelsen fastsætter  

 de almindelige retningslinier for TV 2 s landsdækkende virksomhed.
 Stk. 2. Bestyrelsen ansætter den administrerende  

 direktør og andre medlemmer af direktionen for den landsdækkende  

 virksomhed.
§ 17. Den landsdækkende TV 2-virksomhed  

 tegnes af den samlede centrale bestyrelse, af formanden alene eller af  

 næstformanden i forening med en direktør.
Bestyrelsen kan  

 meddele prokura.
Direktion § 18. Den administrerende direktør har det  

 daglige programansvar og varetager den daglige administrative og  

 økonomiske ledelse af TV 2 s landsdækkende virksomhed.
Den  

 administrerende direktør skal sikre, at den landsdækkende  

 virksomhed ledes i overensstemmelse med lov om radio- og fjernsynsvirksomhed  

 og de af bestyrelsen fastsatte retningslinier for virksomheden.
 § 19. Den administrerende direktør  

 ansætter og afskediger virksomhedens personale, bortset fra medlemmerne  

 af direktionen, jf. § 16, stk. 2.
 Stk. 2. Den administrerende direktør afgør,  

 hvilke af de tilbudte regionale programmer TV 2 ønsker at sende  

 landsdækkende.
 Stk. 3. Den administrerende direktør betjener i  

 øvrigt den centrale bestyrelse i forbindelse med den samlede TV  

 2-virksomhed, herunder udarbejdelse af og opfølgning på de  

 almindelige retningslinier for virksomheden.
Klagemuligheder § 20. Den landsdækkende TV 2-virksomheds  

 afgørelse i sager, der vedrører institutionens virksomhed -  

 herunder klager over afvisning af programforslag og lignende - kan ikke  

 indbringes for anden administrativ myndighed.
§ 21. Klager over TV 2 s overtrædelse af  

 medieansvarslovens bestemmelser om, at massemediernes indhold og  

 handlemåde skal være i overensstemmelse med god presseskik, skal  

 indgives til TV 2 senest 4 uger efter offentliggørelsen.
TV 2 s  

 afgørelse i disse sager kan senest 4 uger efter, at afgørelsen  

 er kommet frem til klageren, indbringes for Pressenævnet.
Stk. 2. Anmodning om genmæle skal fremsættes  

 skriftligt over for den administrerende direktør senest 4 uger efter  

 offentliggørelsen af de faktiske oplysninger, der ønskes  

 imødegået.
Afslag på genmæle skal snarest muligt  

 skriftligt meddeles den, der har anmodet om genmælet, med oplysning om,  

 at afslaget kan indbringes for Pressenævnet senest 4 uger efter, at  

 afslaget er kommet frem.
Klager over ufyldestgørende genmæle kan  

 senest 4 uger efter dettes offentliggørelse indbringes for  

 Pressenævnet.
 Stk. 3. Vedrørende de nærmere regler om klager i  

 henhold til stk. 1 og 2 - herunder genmæle - samt  

 Pressenævnets virksomhed henvises til medieansvarslovens kapitel  

 5-7.
Stk. 4. Det påhviler den administrerende direktør  

 at sikre, at der på forsvarlig måde opbevares en kopi af alle  

 udsendelser i 3 måneder.
Tilsvarende gælder reklamer.
 Stk. 5. Uanset at den i stk. 4 nævnte frist er  

 udløbet, skal kopi af udsendelser, om hvis indhold, der er indgivet  

 klage eller rejst sag, opbevares, indtil sagen er endeligt afgjort.
Kapitel 5 Regioner § 22. TV 2 består, foruden af den  

 landsdækkende virksomhed, at 8 regionale virksomheder, hvortil der er  

 knyttet et repræsentantskab.
 Stk. 2. Kulturministeren kan i særlige tilfælde  

 godkende oprettelse af nye regionale virksomheder.
Repræsentantskab § 23. Repræsentantskabet for en regional  

 virksomhed skal sammensættes med en alsidig repræsentation for  

 det regionale kultur- og samfundsliv.
Repræsentantskabet kan f.eks.  

 bestå af repræsentanter for oplysningsforbund, seer- og  

 lytterorganisationer, erhvervsfaglige organisationer, andre folkelige og  

 kulturelle organisationer og eventuelt en støtteforening.
Personer,  

 der ikke repræsenterer særlige interesser, kan vælges.
Der  

 kan være repræsentation fra de berørte amtsråd.
Bestyrelse § 24. Den overordnede ledelse af den enkelte  

 regionale virksomhed varetages af en bestyrelse på 5-7 medlemmer (den  

 regionale bestyrelse). De fastansatte medarbejdere vælger 1 medlem samt  

 suppleant herfor, mens de øvrige medlemmer vælges af  

 repræsentantskabet.
Valget kan finde sted ved indirekte valg.  

 Bestyrelsen vælger selv sin formand.
Medlemmer af Folketinget,  

 kommunalbestyrelser og amtsråd kan ikke være medlemmer af en  

 regional bestyrelse.
 Stk. 2. Bestyrelsen skal sammensættes under hensyntagen  

 til medlemmernes personlige og faglige kvalifikationer, således at  

 mediemæssig, kulturel og ledelsesmæssig indsigt  

 repræsenteres.
Stk. 3. Bestyrelsen vælges for 4 år.
Bestyrelsen  

 kan ikke afsættes i valgperioden.
Hvis et medlem udtræder,  

 udpeger repræsentantskabet henholdsvis medarbejderne et nyt medlem for  

 den resterende del af valgperioden.
 Stk. 4. Hvis bestyrelsen ikke opfylder sine forpligtelser i  

 henhold til § 25, stk. 1, kan kulturministeren fratage den  

 regionale virksomhed dens godkendelse som region inden for TV 2.
 § 25. Bestyrelsen har den overordnede ledelse af  

 den regionale virksomhed og er ansvarlig for, at den drives i henhold til  

 gældende lov samt i henhold til nærværende vedtægter  

 som en del af det samlede TV 2. Bestyrelsen er herudover alene bundet af  

 eventuelle betingelser og forudsætninger, fastsat i forbindelse med  

 godkendelse af den regionale virksomhed samt af de økonomiske rammer  

 for virksomheden.
Stk. 2. Bestyrelsen kan fastsætte en vedtægt for  

 den regionale virksomhed som supplement til nærværende  

 vedtægt.
Vedtægten må ikke tillægge bestyrelsen  

 kompetence ud over hvad loven, nærværende vedtægt for TV 2  

 og eventuelle betingelser og forudsætninger ved godkendelsen  

 fastsætter.
Den daglige ledelse § 26. De regionale bestyrelser ansætter hver  

 en direktion i overensstemmelse med den af den pågældende  

 bestyrelse vedtagne organisatoriske opbygning.
Stk. 2. Den administrerende direktør for den regionale  

 virksomhed har det daglige programansvar og varetager den daglige  

 administrative og økonomiske ledelse.
Direktøren ansætter  

 virksomhedens personale.
Regionale produktioner § 27. De regionale virksomheder kan tilbyde  

 egenproduktioner, entrepriseproduktioner eller indkøbte produktioner  

 til den landsdækkende TV 2-virksomhed eller til andre regioner.
Stk. 2. Køb og salg af programmer mellem den  

 landsdækkende virksomhed og de regionale virksomheder foregår  

 på konkurrencemæssige vilkår.
Den centrale bestyrelse kan  

 dog efter forhandling med de regionale bestyrelser fastsætte  

 særlige vilkår for nyheds- og aktualitetsindslag i henholdsvis de  

 landsdækkende og de regionale udsendelser.
 Stk. 3. En produktion kan, jf. § 12, stk. 3,  

 tilbydes virksomheder uden for TV 2, forudsat at den først på  

 tilsvarende vilkår eller på ovennævnte særlige  

 vilkår for nyheds- og aktualitetsindslag har været tilbudt TV 2 s  

 landsdækkende virksomhed.
Klagemuligheder § 28. De regionale virksomheders afgørelser  

 i sager, der vedrører deres virksomhed, kan ikke indbringes for anden  

 administrativ myndighed.
 Stk. 2. I sager om god presseskik og om genmæle kan  

 afgørelser truffet af en regional virksomhed dog indbringes for  

 Pressenævnet efter reglerne i medieansvarslovens kapitel 5-7. For  

 sådanne sager gælder i øvrigt de frister m.v., der er  

 nævnt i § 21.
Kapitel 6 Finansiering, budget og regnskab Finansiering § 29. TV 2 s samlede virksomhed finansieres gennem  

 TV 2 s andel af licensafgifterne og gennem indtægter ved reklamering i  

 TV 2 samt gennem indtægter ved salg af programmer og andre ydelser,  

 tilskud, udbytte, overskudsandele m.v.
 Stk. 2. Den landsdækkende virksomhed kan optage  

 lån på almindelige markedsvilkår til finansiering af  

 virksomhedens investeringer, forudsat at den samlede lånoptagelse ikke  

 overstiger 4 pct. af indtægterne ifølge seneste regnskab.  

 Lånoptagelse herudover skal godkendes af kulturministeren.
Stk. 3. Den landsdækkende virksomhed kan ikke optage  

 lån til finansiering af driften.
Almindelige driftskreditter betragtes  

 ikke som lån.
Kautions- og finansielle leasingforpligtelser sidestilles  

 med lån.
Stk. 4. Til finansiering af et eventuelt underskud på  

 driften skal den fri egenkapital - det vil sige egenkapitalen excl.  

 hensættelser og andre bundne midler - for den landsdækkende  

 virksomhed ifølge seneste regnskab udgøre mindst 200 mio. kr.  

 Såfremt egenkapitalen ventes at blive mindre end de 200 mio. kr.,  

 forelægges sagen for kulturministeren.
Kulturministeren kan i  

 særlige tilfælde efter indhentet udtalelse fra Rigsrevisionen  

 godkende en lavere egenkapital.
Til godkendelsen kan knyttes nærmere  

 fastsatte vilkår.
Budget § 30. Den centrale bestyrelse indkalder hvert  

 år budgetforslag for det/de efterfølgende år fra de  

 enkelte regioner.
Budgetforslagene, som skal foreligge inden 1. april, skal  

 bl.a. indeholde forslag om sendetid, hovedtal for drifts- og  

 anlægsudgifter samt indtægter, herunder overførsel af  

 midler fra TV 2 s landsdækkende virksomhed.
 Stk. 2. Direktionen for den landsdækkende virksomhed  

 udarbejder med udgangspunkt heri et budgetforslag for den landsdækkende  

 virksomhed, der bl.a. indeholder et skøn over reklameindtægter  

 samt over TV 2 s andel af licensmidlerne.
Stk. 3. På baggrund af de modtagne budgetforslag  

 udmelder den centrale bestyrelse så vidt muligt inden 1. juli de  

 beløb, der vil blive overført (kvartalsvis forud) til den  

 enkelte regionale virksomhed det efterfølgende år.
De  

 beløb, der overføres til den enkelte region, må ikke  

 ligge under 1996-niveauet, målt i faste priser.
 § 31. Den centrale bestyrelse og de regionale  

 bestyrelser fastsætter hvert år inden 15. oktober budgettet for  

 det kommmende år for hhv. den landsdækkende virksomhed og de  

 regionale virksomheder.
 Stk. 2. Budgetterne for de regionale TV 2-virksomheder  

 tilsendes den centrale bestyrelse til orientering.
 § 32. Den centrale bestyrelse fastsætter  

 nærmere regler for budgetudarbejdelsen, som skal følges af de  

 regionale virksomheder.
Regnskab og revision § 33. TV 2 s regnskabsår er  

 kalenderåret. Årsregnskabet udarbejdes efter  

 årsregnskabslovens principper.
Stk. 2. Årsregnskabet skal indeholde delregnskaber for  

 hhv.
TV 2 s public service virksomhed og TV 2 s anden virksomhed, jf.  

 kulturministerens nærmere fastsatte regler for den  

 regnskabsmæssige adskillelse mellem de to former for virksomhed.
§ 34. Regnskabet for den landsdækkende  

 virksomhed udarbejdes af den centrale bestyrelse og revideres af  

 Rigsrevisionen.
Hvert år inden 1. juli fremsender den centrale  

 bestyrelse med revisionens bemærkninger (protokollat og  

 revisionspåtegning) regnskabet for det forudgående år til  

 kulturministeren til godkendelse.
Efter ministerens godkendelse tilsender den  

 landsdækkende virksomhed regnskabet Folketinget til orientering.
 § 35. Regnskaberne for de regionale virksomheder  

 udarbejdes af de pågældende regionale bestyrelser.
Stk. 2. De regionale virksomheders regnskaber revideres af  

 Rigsrevisionen.
For så vidt angår TV Syd, revideres regnskabet  

 dog af en statsautoriseret revisor, idet Rigsrevisionen har adgang til at  

 gennemgå regnskabet.
Ved gennemgangen påses navnlig, at  

 regnskabet er undergivet betryggende revision, at midlerne er anvendt i  

 overensstemmelse med givne bestemmelser, og at der i øvrigt er taget  

 skyldige økonomiske hensyn ved forvaltningen af midlerne.
 Stk. 3. Hvert år inden 1. maj fremsender de regionale  

 bestyrelser med revisionens bemærkninger (protokollat og  

 revisionspåtegning) regnskabet for det forudgående år til  

 kulturministeren til godkendelse.
 Stk. 4. De regionale virksomheders regnskaber fremsendes  

 samtidig til den centrale bestyrelse sammen med en beretning for den  

 regionale virksomhed for det forudgående år.
 Stk. 5. Beretningen skal indeholde eller ledsages af de  

 oplysninger, den centrale bestyrelse måtte ønske, herunder  

 oplysninger til brug for udarbejdelsen af et public service regnskab for den  

 samlede TV 2-virksomhed, jf. § 5, stk. 2.
§ 36. Den centrale bestyrelse afgiver hvert  

 år inden 1. juli til kulturministeren beretning over den samlede TV  

 2-virksomhed for det forudgående år.
Den centrale bestyrelse  

 sender tillige beretningen til Folketinget til orientering.
 § 37. Den centrale bestyrelse fastsætter  

 nærmere regler for regnskabsaflæggelsen samt public service delen  

 af årsberetningen, som skal følges af de regionale  

 virksomheder.
Kapitel 7 Andre bestemmelser Programråd § 38. Kulturministeren beskikker for en  

 4-årig periode et programråd for TV 2 s landsdækkende  

 virksomhed.
 Stk. 2. Programrådet består af 21 medlemmer, der  

 repræsenterer folkelige organisationer og foreninger mv. 8 af  

 medlemmerne udpeges af lytter- og seerorganisationer.
 Stk. 3. Ministeren træffer nærmere bestemmelse om  

 programrådets sammensætning, herunder om lytter- og  

 seerorganisationernes repræsentation efter stk. 2.
 § 39. Programrådet er et rådgivende  

 organ, der skal drøfte det landsdækkende TV 2´s  

 programvirksomhed og kan afgive udtalelse herom til den centrale bestyrelse  

 og til direktionen.
Stk. 2. Programrådet afholder efter drøftelse med  

 den centrale bestyrelse 2-3 årlige møder, hvori  

 repræsentanter for såvel den centrale bestyrelse som direktionen  

 for den landsdækkende virksomhed deltager.
Regionerne kan lade sig  

 repræsentere ved møderne.
Stk. 3. Programrådet vælger selv sin formand og  

 næstformand og fastsætter selv sin forretningsorden.
Udgifter ved  

 programrådets virksomhed afholdes af den landsdækkende TV  

 2-virksomhed, der tillige stiller sekretariatsbistand til rådighed.
 Stk. 4. Ministeren træffer bestemmelse vedrørende  

 vederlæggelse af programrådets medlemmer.
§ 40. Det regionale repræsentantskab  

 fungerer som programråd for den regionale TV 2-virksomhed.
Det skal  

 drøfte den regionale programvirksomhed og kan afgive udtalelse herom  

 til den regionale virksomheds bestyrelse og direktion.
Medfinansiering af licensopkrævning § 41. TV 2 s landsdækkende virksomhed  

 bidrager efter aftale med DR til finansiering af DR s udgifter i forbindelse  

 med opkrævning af licens.
I tilfælde af uenighed mellem DR og TV  

 2 træffer kulturministeren afgørelse.
Kapitel 8 Ikrafttrædelse § 42. Nærværende bekendtgørelse  

 træder i kraft den 1. januar 2001.
 Stk. 2. Samtidig ophæves bekendtgørelse nr. 37 af  

 21. januar 1999 om vedtægt for TV 2.
Kulturministeriet, den 18. december  

 2000 Elsebeth Gerner Nielsen /Lars M.
Banke Bilag 1 Definition af europæiske programmer 1.	Ved europæiske programmer forstås i denne  

 bekendtgørelse:
1)	Programmer fremstillet i EF-medlemsstater, 2)	programmer fremstillet i europæiske tredjelande, som er parter  

 i den af Europarådet vedtagne europæiske konvention om  

 grænseoverskridende fjernsyn, og som opfylder betingelserne i punkt  

 2, 3)	programmer fremstillet i andre europæiske tredjestater og som  

 opfylder betingelserne i punkt 3, 4)	anvendelsen af bestemmelserne i nr. 2 og 3 er betinget af, at  

 programmer med oprindelse i medlemsstaterne ikke udsættes for  

 diskriminerende foranstaltninger i de pågældende tredjelande.
 2.	De i punkt 1, nr. 1 og 2, omhandlede programmer er  

 sådanne, der er fremstillet hovedsagelig under medvirken af  

 ophavsmænd og medarbejdere, der er bosiddende i en eller flere af de  

 stater, der er omhandlet i samme punkt, nr. 1 og 2, når en af  

 følgende tre betingelser er opfyldt:
a)	De er fremstillet af en eller flere producenter, der er etableret i  

 en eller flere af disse stater, b)	produktion af programmerne overvåges og kontrolleres effektivt  

 af en eller flere producenter, der er etableret i en eller flere af disse  

 stater, c)	koproducenterne i disse stater står for størstedelen af  

 de samlede omkostninger ved koproduktionen, og denne kontrolleres ikke af en  

 eller flere producenter, der er etableret uden for disse stater.
 3.	De i stk. 1, nr. 3, omhandlede programmer er enten  

 fremstillet i koproduktion med producenter, der er etableret i en eller flere  

 medlemsstater, eller fremstillet selvstændigt af producenter, der er  

 etableret i et eller flere europæiske tredjelande, med hvilke  

 Fællesskabet har indgået aftaler omfattende den audiovisuelle  

 sektor, såfremt de hovedsagelig er fremstillet under medvirken af  

 ophavsmænd og medarbejdere, der er bosiddende i en eller flere stater i  

 Europa.
 4.	Programmer, der ikke er europæiske programmer i den i  

 stk. 1 anførte betydning, men som er fremstillet som led i  

 bilaterale koproduktionsaftaler mellem medlemsstater og tredjelande,  

 betragtes som europæiske produktioner, såfremt  

 størstedelen af de samlede produktionsudgifter er afholdt af  

 koproducenterne i Fællesskabet, og såfremt produktionen ikke  

 kontrolleres af en eller flere producenter, der er etableret uden for  

 medlemsstaterne.
 5.	Programmer, der ikke er europæiske programmer i henhold  

 til pkt. 1 og 4, men som er fremstillet hovedsageligt under medvirken af  

 ophavsmænd og medarbejdere, der er bosiddende i en eller flere  

 medlemsstater, betragtes som europæiske programmer i et omfang svarende  

 til, hvor stor en del af de samlede produktionsomkostninger koproducenter i  

 Fællesskabet har afholdt.
1)   

  Bekendtgørelsen indeholder bestemmelser, der gennemfører dele  

 af Europa-Parlamentets og Rådets direktiv nr. 97/36/EF af 30. juni 1997  

 om ændring af Rådets direktiv 89/552/EØF om samordning af  

 visse love og administrative bestemmelser i medlemsstaterne vedrørende  

 udøvelse af tv-spredningsvirksomhed (EF-Tidende 1997 nr.
L 202 s. 60),  

 samt dele af Kommissionens direktiv 2000/52/EF af 26. juli 2000 om  

 ændring af direktiv 80/723/EØF om gennemskueligheden af de  

 økonomiske forbindelser mellem medlemsstaterne og de offentlige  

 virksomheder (EF-Tidende 2000 nr.
L 193 s. 75).
