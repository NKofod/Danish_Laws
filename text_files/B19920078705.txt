 I medfør af § 103 i lov om rettens pleje, jf. lovbekendtgørelse nr. 748 af  

 1. december 1989, som ændret senest ved lov nr. 385 af 20. maj 1992,  

 fastsættes:
 § 1.  Fordelingen af forretningerne mellem de  

 regionale statsadvokater er følgende:
Østre landsretskreds Statsadvokaten for København, Frederiksberg og Tårnby varetager  

 forretningerne vedrørende politidirektøren i København samt  

 politimesterembederne på Frederiksberg og i Tårnby.
Embedskontoret for  

 statsadvokaten for København, Frederiksberg og Tårnby er i København.
Statsadvokaten for Sjælland varetager forretningerne vedrørende  

 politimesterembederne i Gentofte, Lyngby, Gladsaxe, Hvidovre, Glostrup,  

 Helsingør, Hillerød, Frederikssund, Roskilde, Holbæk, Kalundborg, Ringsted og  

 Slagelse.
Embedskontoret for statsadvokaten for Sjælland er i København.
Statsadvokaten for Fyn, Sydøstsjælland, Lolland, Falster og  

 Bornholm varetager forretningerne vedrørende politimesterembederne i  

 Køge, Næstved, Vordingborg, Nykøbing Falster, Nakskov, på Bornholm, i Odense,  

 Svendborg, Nyborg, Assens og Middelfart.
Embedskontoret for statsadvokaten  

 for Fyn, Sydøstsjælland, Lolland, Falster og Bornholm er i København.
Vestre landsretskreds Statsadvokaten i Sønderborg varetager forretningerne vedrørende  

 politimesterembederne i Sønderborg, Gråsten, Tønder, Haderslev, Ribe,  

 Esbjerg, Varde, Fredericia, Kolding, Vejle og Ringkøbing.
Embedskontoret for  

 statsadvokaten i Sønderborg er i Sønderborg.
Statsadvokaten i Viborg varetager forretningerne vedrørende  

 politimesterembederne i Horsens, Herning, Århus, Odder, Silkeborg, Skive og  

 Viborg.
Embedskontoret for statsadvokaten i Viborg er i Viborg.
Statsadvokaten i Aalborg varetager forretningerne vedrørende  

 politimesterembederne i Holstebro, Randers, Grenå, Thisted, Løgstør, Aalborg,  

 Hobro, Frederikshavn og Hjørring.
Embedskontoret for statsadvokaten i Aalborg  

 er i Aalborg.
 § 2.  Statsadvokaten for særlig økonomisk kriminalitet  

 varetager for hele landet forretningerne vedrørende økonomiske forbrydelser,  

 herunder navnlig sager, der kan formodes at indeholde en overtrædelse af  

 straffelovens §§ 278-284, § 289 og kapitel 29 eller en overtrædelse af  

 erhvervs-, bolig-, afgifts- og skattelovgivningen, når der kan være grund til  

 at antage, at overtrædelsen har et særlig betydeligt omfang, er et led i  

 organiseret kriminalitet, er udført ved anvendelsen af særegne  

 forretningsmetoder eller på anden måde er af særlig kvalificeret karakter.
 Stk. 2.  Opstår der tvivl, om en sag henhører under  

 statsadvokaten for særlig økonomisk kriminalitet, afgøres spørgsmålet af  

 rigsadvokaten.
 Stk. 3.  Embedskontoret for statsadvokaten for særlig  

 økonomisk kriminalitet er i København.
§ 3.  Bekendtgørelsen træder i kraft den 1. oktober  

 1992 og har virkning for afgørelser, der træffes efter bekendtgørelsens  

 ikrafttræden.
Sager, der er forelagt til afgørelse inden bekendtgørelsens  

 ikrafttræden, kan dog færdigbehandles af den statsadvokat, som sagen er  

 forelagt.
 Stk. 2.  Bekendtgørelse nr. 255 af 29. september 1956 om  

 fordelingen af forretningerne mellem statsadvokaterne samt om stedet for  

 deres embedskontorer og bekendtgørelse nr. 648 af 20. december 1973 om  

 forretningsområdet for statsadvokaten for særlig økonomisk kriminalitet  

 ophæves.
