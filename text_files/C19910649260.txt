Udarbejdet af Amtsrådsforeningen i Danmark Undervisningsministeriet Kulturministeriet Finansministeriet Lærernes Centralorganisation Indhold Indledning Restpenge fra 1989 og 1990 Puljen for 1991 og 1992 Hvem kan komme i betragtning? Medlemskab af organisationen? Hvad kan puljen bruges til? Hvilke typer lønforbedringer? Hvor store lønforbedringer? Regulering af vederlag og tillæg Lønforbedringer og overtidssatser Hvem kan stille forslag? Hvem forhandler forslagene og indgår aftaler? Lokal enighed Puljeregnskabet Beregning af personlige omklassificeringer Evaluering Råd og vejledning Bilag 1. Rammeaftalen Bilag 2. Indberetningsskema Notater Indledning For tjenestemænd mv. i amtskommunerne, for hvem Finansministeriet  

 forhandler løn- og ansættelsesvilkår, blev der ved aftaleforhandlingerne i  

 1987 etableret en særlig amtskommunepulje, som amtskommunerne og amtskredsene  

 for henholdvis Danmarks Lærerforening, Landsforbundet af Voksen- og  

 Ungdomsundervisere og Speciallærerforeningen af 1981 i årene 1987-91 har  

 anvendt til engangsvederlag og personlige tillæg.
 Som led i aftalen mellem finansministeren og CFU om overenskomst- og  

 aftalefornyelsen 1991 blev der opnået enighed om, at amtets lokale pulje til  

 folkeskolen, den almene voksenundervisning, specialundervisningen for voksne  

 mv. videreføres, og at puljen forhøjes.
Restpenge fra 1989 og 1990 Rammeaftalen indeholder ikke nogen tidsmæssig begrænsning med hensyn til  

 aftaleindgåelse om anvendelse af evt. »restpenge« fra perioden 1.  

 april 1989 - 31. marts 1991. »Restpenge« vil på lige fod med  

 puljemidlerne for perioden 1. april 1991 - 31. marts 1993 kunne forhandles i  

 hele perioden fra 1. april 1991.
Puljen for 1991 og 1992 Det enkelte amts samlede pulje til individuelle lønforbedringer i 1991 og  

 1992 fremgår af rammeaftalen, som er optrykt som bilag 1.
 Puljemidler, der bliver til rådighed fra 1. april 1991 og  

 fremefter, anvendes i overensstemmelse med reglerne i rammeaftale af 28. juni  

 1991.
Hvem kan komme i betragtning? Omfattet er:
- amtskommunalt ansatte tjenestemænd i folkeskolen (lærere/over- lærere,  

 skolekonsulenter, skoleledere, amtsskolepsykologer) - tjenestemænd ved amtskommunale voksenuddannelsescentre bortset fra  

 adjunkter og lektorer - tjenestemænd ved amtskommunale undervisningsinstitutioner med  

 undervisning efter lov om specialundervisning for voksne - timelærere, vakancevikarer, faste vikarer, årsvikarer, måneds- lønnede  

 vikarer og timelønnede vikarer ansat efter reglerne i  

 Undervisningsministeriets bekendtgørelse af 22. april 1991 om timelærere,  

 vakancevikarer og vikarer i folkeskolen.
 Undtaget er bl.a.
- det personale inden for ovennævnte områder, som er ansat i henhold til  

 overenskomst mellem de kommunale arbejdsgiverparter og en faglig organisation  

 (f.eks. pedel, skolesekretær, socialpædagog og adjunkt/lektor). Disse  

 medarbejdere er omfattet af aftalen mellem KTO og de kommunale  

 arbejdsgiverparter om lokalløn - timelønnede lærere ansat efter reglerne i Finansministeriets cirkulære  

 om timelønnet undervisning.
Medlemskab af organisationen? Medlemskab af Danmarks Lærerforening, Landsforbundet af Voksen- og  

 Ungdomsundervisere eller Speciallærerforeningen af 1981 er ikke nogen  

 betingelse for, at ansatte kan opnå en lønforbedring af puljen.  

 Organisationerne er forpligtet til at forhandle forslag for såvel medlemmer  

 som ikkemedlemmer inden for de områder, som er omfattet af amtets pulje.
Hvad kan puljen bruges til? Puljen anvendes til individuelle lønforbedringer.
Det er det enkelte amt  

 og vedkommende amtskreds, der fastlægger, hvorledes puljen skal anvendes.
 Puljen kan eksempelvis anvendes i følgende situationer:
 * Til løsning af rekrutterings- og fastholdelsesproblemer.
 * Til ydelse eller forhøjelse af tillæg i forbindelse med særlige  

 funktioner.
 * Til ydelse af personlige tillæg eller engangsvederlag i forbindelse med  

 særlig indsats efter objektive kriterier.
 * Til personlige omklassificeringer, såfremt den pågældende er af- lønnet  

 i lønramme 25 eller derover.
Hvilke typer lønforbedringer? Individuelle lønforbedringer kan gives i form af engangsvederlag eller som  

 personlige tillæg.
Personlige tillæg kan aftales ydet for en periode (f.eks.  

 et antal år) eller så længe den pågældende person er ansat i den stilling/  

 varetager den funktion, som tillægget er knyttet til.
Tillægget skal senest  

 falde bort, når den pågældende person forlader den stilling/ophører med at  

 varetage den funktion, som tillægget er knyttet til.
Herudover kan der for personer ansat i stillinger klassificeret over  

 lærerlønrammeforløb, dvs. for tiden lønramme 25 og derover, gives  

 lønforbedring i form af en personlig omklassificering.
Denne omklassificering  

 er gældende så længe personen er ansat i stillingen.
Ved stillingsledighed  

 opslås stillingen i den lønramme, som fremgår af den generelle  

 klassificeringsaftale.
 Der kan ikke aftales stillingsmæssige omklassificeringer inden for puljen.  

 Sådanne omklassificeringer vil som hidtil skulle aftales mellem  

 Finansministeriet og Lærernes Centralorganisation.
 Engangsvederlag og personlige tillæg er ikke pensionsgivende.
 Engangsvederlag og personlige tillæg ydet af puljen indgår i den årsløn,  

 som danner grundlag for beregningen af sædvanlig feriegodtgørelse.
Hvor store lønforbedringer? Der er ingen regler om, hvor stor en lønforbedring skal være.
Det er alene  

 forudsat, at den enkelte lønforbedring har en sådan størrelse, at den lever  

 op til ordningens formål.
Regulering af vederlag og tillæg Amtets pulje er anført som et antal enheder a 100 kr. i grundbeløb pr. 1.  

 oktober 1984. Vederlag og tillæg aftales ligeledes som et antal enheder a 100  

 kr. i grundbeløb pr. 1. oktober 1984. Tillæg og vederlag reguleres som  

 særlige tillæg for tjenestemænd i staten.
 Procentreguleringen fremgår af det uddrag af Finansministeriets  

 lønoversigter, som sendes til kommunerne hvert år pr. 1. april.
 Pr. 1. april 1991 er procentreguleringen 21,6382 pct.
Lønforbedringer og overtidssatser Lønforbedringer, der ydes som personlige tillæg, indgår i  

 beregningsgrundlaget ved beregning af overtimebetaling mv. efter reglerne i  

 aftalerne om afspadsering mv.
 Lønforbedringer, der ydes som engangsvederlag, indgår ikke i  

 beregningsgrundlaget ved beregningen af overtimebetaling mv.
Hvem kan stille forslag? Forslag om at yde en individuel lønforbedring kan fremsættes af såvel  

 amtsrådet som den lokale amtskreds af henholdsvis Danmarks Lærerforening,  

 Landsforbundet af Voksen- og Ungdomsundervisere og Speciallærerforeningen af  

 1981.
Hvem forhandler forslagene og indgår aftaler? Forslag forhandles og aftales mellem amtsrådet og vedkommende amtskreds.
 Forhandlingen skal påbegyndes snarest muligt og senest 6 uger efter, at  

 forslaget er modtaget.
 Kun de forslag, der opnås enighed om, gennemføres.
Lokal enighed Rammeaftalens parter har forudsat, at forhandlingen og aftaleindgåelsen  

 sker lokalt.
Rammeaftalen giver derfor ingen mulighed for, at den ene eller  

 begge parter i en lokal forhandling kan anmode rammeaftalens parter  

 (Finansministeriet og Lærernes Centralorganisation) om at overtage  

 forhandlingerne og indgå aftaler om anvendelse af amtskommunens pulje.
Puljen er udtryk for, at en del af den lønforhøjelse, der er aftalt ved  

 CFU-forliget, fordeles efter lokal aftale.
Det vil derfor være i strid med  

 CFU-forliget, hvis parterne undlader at forhandle om anvendelsen af puljen.
Puljeregnskabet Det er amtskommunens opgave at føre regnskab over forbruget af puljen.  

 Hvert år pr. 31. marts udarbejder amtskommunen en opgørelse over årets  

 puljeforbrug.
Den årlige opgørelse omfatter perioden 1. april - 31. marts.De  

 forskellige lønforbedringer indgår i puljeregnskabet i overensstemmelse med  

 varighed og type:
Eksempel: Der aftales et engangsvederlag på 10 enheder a 100 kr. til en  

 lærer.
Vederlaget føres på puljeregnskabet for det år, som vederlaget  

 vedrører.
Eksempel: Der aftales et særligt tillæg på 15 enheder a 100 kr. årligt  

 til en lærer.
Dette tillæg føres på regnskabet hvert år fra det år, hvor  

 tillægget første gang udbetales, til og med det sidste år, hvor tillægget  

 udbetales.
 Eksempel: En varig lønforbedring, der iværksættes f.eks. pr. 1. august  

 indregnes med 2/3 af puljeregnskabet for 1. år, og med sin fulde udgift i 2.  

 år.
Beregning af personlige omklassificeringer Ved en personlig omklassificering foretages udgiftsberegningen på grundlag  

 af slutlønsforskellen mellem den hidtidige og den nye lønramme.
Beregningen  

 sker altid på grundlag af slutlønsforskellen i stedtillægssats III.
Dette forskelsbeløb reduceres herefter med 2 pct. for hvert år, det tager  

 at nå sluttrinnet i den nye, højere lønramme.
Denne rabat modsvares af, at  

 den fulde merudgift først slår igennem, når vedkommende er kommet op på  

 sluttrinnet i den nye lønramme.
 Den beregnede udgift omregnes og afrundes til nærmeste hele antal enheder  

 a 100 kr., som fradrages i puljeregnskabet.
Ved beregning af merudgiften skal der ikke beregnes særlig  

 feriegodtgørelse.
Finansministeriet og Lærernes Centralorganisation har  

 allerede ved beregning af amtets pulje fradraget værdien af den særlige  

 feriegodtgørelse.
 Eksempel: En viceforstander/viceskoleinspektør aflønnet i lønramme 29,  

 skalatrin 42, omklassifceres til lønramme 31.
 Ved omklassificering fra lønramme 29 til lønramme 31 beregnes merudgiften  

 som slutlønsforskellen mellem de to lønrammer.
 Årsløn 1. april 1991, stedtillægssats III:
 Ved omklassificeringen indplaceres viceskoleinspektøren på skalatrin 44,  

 dvs. slutlønnen i den nye lønramme.
 Merudgiften omregnes til enheder:
 92,7 afrundes til 93 enheder a 100 kr.
 Denne omklassificering føres på regnskabet hvert år fra det år, hvor  

 omklassificeringen gennemføres, og indtil stillingen bliver ledig.
 Ved genbesættelse af stillingen opslås denne i lønramme 29.
Evaluering For at rammeaftalens parter (Finansministeriet og Lærernes  

 Centralorganisation) i samarbejde med Amtsrådsforeningen i Danmark og  

 fagministerierne løbende kan evaluere puljens anvendelse, anmodes  

 amtskommunerne om en gang årligt til Kulturministeriet at indsende  

 oplysninger om puljens anvendelse.
 Et eksemplar af indberetningsskemaet er optrykt som bilag 2.  

 Kulturministeriet udsender indberetningsskemaet en gang årligt for årene 1991  

 og 1992.
Råd og vejledning Amtskommuner, der ønsker yderligere oplysninger, kan henvende sig til  

 Amtsrådsforeningen i Danmark, Undervisningsministeriet samt  

 Kulturministeriet.
 Amtskredse, der ønsker yderligere oplysninger, kan henvende sig til  

 henholdsvis Danmarks Lærerforening, Landsforbundet af Voksen- og  

 Ungdomsundervisere og Speciallærerforeningen af 1981.
Bilag 1 RAMMEAFTALE MELLEM FINANSMINISTERIET OG LÆRERNES CENTRALORGANISATION OM AMTETS LOKALE PULJE TIL FOLKESKOLEN, DEN ALMENE VOKSENUDDANNELSE, SPECIALUNDERVISNINGEN FOR VOKSNE MV.
 I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, aftales  

 følgende:
Indledning § 1. Med henblik på, at det enkelte amt kan yde individuelle  

 lønforbedringer til amtets tjenestemænd ansat ved amtets skolevæsen og  

 amtskommunal undervisningsvirksomhed mv., afsættes til hvert amt en pulje.
 Stk. 2. Puljen anvendes ved aftale mellem amtsrådet og Danmarks  

 Lærerforening (den lokale amtskreds), Landsforbundet af Voksen- og  

 Ungdomsundervisere (den lokale amtskreds) og Speciallærerforeningen af 1981  

 (den lokale amtskreds), jf. bilag A til aftalen.
 Stk. 3. I Frederiksberg Kommune varetager kommunalbestyrelsen (kommunen)  

 de beføjelser og opgaver, der i rammeaftalen er henlagt til amtsrådet  

 (amtet).
Personkreds § 2. Rammeaftalen omfatter amtskommunalt ansatte tjenestemænd i  

 folkeskolen, tjenestemænd ved den almene voksenuddannelse og tjenestemænd ved  

 amtskommunale undervisningsinstitutioner med undervisning efter lov om  

 specialundervisning for voksne.
Amtets pulje § 3. Amtets pulje udgør for året 1. april 1991 - 31. marts 1992  

 følgende beløb:
 Stk. 2. For året 1. april 1992 - 31. marts 1993 udgør puljen følgende  

 beløb:
 * Amtets gruppenummer fremgår af vedlagte bilag B.
 Stk. 3. I beløbene i stk. 1 og 2 indgår de personlige tillæg, som i  

 perioden 1989-91 måtte være aftalt udbetalt ud over 1. april 1991 i henhold  

 til rammeaftale af 5. juli 1989 om amtskommunens pulje til folkeskolen, den  

 almene voksenuddannelse, specialundervisningen for voksne mv.
Lønforbedringsformer § 4. Individuelle lønforbedringer kan ydes i form af:
 Stk. 2. Engangsvederlag og personlige tillæg, ydet efter denne  

 rammeaftale, er ikke-pensionsgivende og fastsættes som et antal enheder a 100  

 kr. i grundbeløb pr. 1. oktober 1984.
 Stk. 3. Grundbeløb reguleres som særlige tillæg til tjenestemænd i  

 overensstemmelse med den til enhver tid gældende aftale mellem  

 Finansministeriet og Centralorganisationernes Fællesudvalg om justering af  

 tjenestemandslønninger.
Procedure § 5. Forslag om anvendelse af puljen kan fremsættes af såvel amtsrådet som af vedkommende lokale amtskreds.
Forslag fremsættes  

 skriftligt.
 Stk. 2. Forhandlingen af fremsatte forslag gennemføres snarest muligt og  

 senest 6 uger efter, at de er modtaget af den anden part.
 Stk. 3. Forslag kan kun gennemføres, såfremt der ved aftale er opnået  

 enighed mellem parterne.
Opgørelse af forbruget § 6. Amtskommunen foretager hvert år pr. 31. marts en opgørelse  

 over årets puljeforbrug.
Opgørelsen omfatter perioden 1. april - 31. marts.
 Stk. 2. Meddelelse om puljeforbruget sendes til Kulturministeriet,  

 Direktoratet for Folkeoplysning, Frie Grundskoler mv., hvert år pr. 1. april.
 Ikrafttræden mv.
 § 7. Rammeaftalen har virkning fra 1. april 1991.
 Stk. 2. Samtidig ophæves aftale af 5. juli 1989 mellem Finansministeriet  

 og Lærernes Centralorganisation om amtskommunens pulje til folkeskolen, den  

 almene voksenuddannelse, specialundervisning for voksne mv.
 Stk. 3. Eventuelle ikke-anvendte enheder fra 1990 og/eller 1991 kan  

 aftales anvendt efter 1. april 1991. Anvendelse og aftaleindgåelse sker efter  

 reglerne i den i stk. 2 nævnte aftale.
København, den 28. juni 1991 Lærernes Finansministeriet Centralorganisation P.
M.
V.
E.
B.
Martin Rømer Bodil Henriksen Bilag A Grænsedragning af stillingerne Lærernes Centralorganisation har oplyst, at stillingerne er grænsedraget  

 således:
1. Tjenestemænd i folkeskolen, herunder  

 amtsskolepsykologer, skolekonsulenter og skolepsykologer: Danmarks  

 Lærerforening 2. Forstandere og viceforstandere ved  

 voksenuddannelsescentre: Danmarks Lærerforening 3. Lærere/overlærere ved almen voksenuddannelse:  

 Landsforbundet af Voksen- og Ungdomsundervisere 4. Tjenestemænd ved amtskommunale  

 undervisningsinstitutioner med undervisning efter lov om specialundervisning  

 for voksne: Speciallærerforeningen af 1981 Bilag B Amternes pulje i 1989, 1990, 1991 og 1992 Gruppe 1 Omfatter Frederiksberg Kommune og Bornholms Amt, der hver disponerer over:
350 enheder i perioden 1.4.1989 - 31.3.1990 350 enheder i perioden 1.4.1990 - 31.3.1991 505 enheder i perioden 1.4.1991 - 31.3.1992 660 enheder i perioden 1.4.1992 - 31.3.1993 Gruppe 2 Omfatter Roskilde Amt, Storstrøms Amt, Sønderjyllands Amt, Ribe Amt,  

 Ringkøbing Amt og Viborg Amt, der hver disponerer over:
700 enheder i perioden 1.4.1989 - 31.3.1990 700 enheder i perioden 1.4.1990 - 31.3.1991 1010 enheder i perioden 1.4.1991 - 31.3.1992 1320 enheder i perioden 1.4.1992 - 31.3.1993 Gruppe 3 Omfatter Frederiksborg Amt, Vestsjællands Amt og Vejle Amt, der hver  

 disponerer over:
1050 enheder i perioden 1.4.1989 - 31.3.1990 1050 enheder i perioden 1.4.1990 - 31.3.1991 1515 enheder i perioden 1.4.1991 - 31.3.1992 1980 enheder i perioden 1.4.1992 - 31.3.1993 Gruppe 4 Omfatter Københavns Amt, Fyns Amt, Århus Amt og Nordjyllands Amt, der hver  

 disponerer over:
1400 enheder i perioden 1.4.1989 - 31.3.1990 1400 enheder i perioden 1.4.1990 - 31.3.1991 2015 enheder i perioden 1.4.1991 - 31.3.1992 2630 enheder i perioden 1.4.1992 - 31.3.1993 Bilag 2 Skema til indberetning til Kulturministeriet Årstal:
 Amtskommunens navn:
 Antal enheder i perioden:
 Heraf anvendt til engangsvederlag:
 Heraf anvendt til personlige tillæg:
 Heraf anvendt til personlige omklassificeringer:
 Evt. restbeløb:
 Eventuelle oplysninger, som parterne ønsker at meddele i forbindelse med  

 indsendelse af skemaet:
 Indsendes til:
Kulturministeriet, Direktoratet for Folkeoplysning, Frie Grundskoler mv.
