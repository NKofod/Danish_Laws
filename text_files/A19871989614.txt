(Bistandsloven) Denne datasammenskrivning omfatter lov om social bistand,  

 jf. lovbekendtgørelse nr. 171 af 25. marts 1987 med de ændringer, der følger  

 af lov nr. 213 af 10. april 1987, lov nr. 391 af 10. juni 1987 og lov nr. 870  

 af 23. december 1987. Datasammenskrivningen gælder først fuldt ud fra den 1.  

 januar 1989, jf. § 2 i lov nr. 391 af 10. juni 1987, der gengives i  

 datasammenskrivningens slutning.
Almindelige bestemmelser Kap. 1. Det offentliges forpligtelser over for den enkelte § 1.  Det offentlige er forpligtet til efter reglerne  

 i denne lov at yde bistand til enhver, der opholder sig her i landet, og som  

 af hensyn til sine egne eller sin families forhold har brug for rådgivning,  

 økonomisk eller praktisk hjælp, støtte til udvikling eller genoprettelse af  

 erhvervsevnen eller for pleje, særlig behandling eller opdragelsesmæssig  

 støtte.
 § 2.  Ret til bistand i form af vedvarende hjælp til  

 forsørgelse er betinget af dansk indfødsret.
 § 3.  Der kan ved aftale med andre stater eller  

 internationale organisationer gives personer, der ikke har dansk indfødsret,  

 ret til vedvarende hjælp til forsørgelse under ophold her i landet.
 § 4.  Bliver der behov for vedvarende hjælp til  

 forsørgelse af en person, der ikke har dansk indfødsret eller ret til hjælp i  

 medfør af § 3, afgør socialministeren eller den myndighed, ministeren giver  

 bemyndigelse hertil, om pågældende skal hjemsendes.
 Stk. 2.  Der kan dog ikke træffes beslutning om  

 hjemsendelse af udlændinge, der bor her i landet med henblik på varigt  

 ophold, og som lovligt har boet her i mere end de sidste 2 år.
 § 5.  Der kan efter socialministerens bestemmelse ydes  

 hjælp til en dansk statsborgers forsørgelse i udlandet, når hjemsendelse  

 herved kan undgås, og omstændighederne i øvrigt taler herfor.
Kap. 2. Den enkeltes forpligtelser over for det offentlige § 6.  Enhver mand og kvinde er over for det offentlige  

 forpligtet til at forsørge sig selv, sin ægtefælle og sine børn under 18 år.
 Stk. 2.  Forsørgelsespligten over for en ægtefælle  

 ophører ved separation eller skilsmisse.
Stk. 3.  Forsørgelsespligten over for et barn ophører, § 7.  Medmindre andet er bestemt i denne lov, skal  

 den, der modtager bistand fra det offentlige til sig selv, sin ægtefælle  

 eller sine børn, yde betaling efter de regler, der gælder for den modtagne  

 bistand.
For kontanthjælp samt anden hjælp, der ydes under hensyn til  

 økonomisk trang, skal modtageren ikke yde betaling.
 Stk. 2.  Betalingen inddrives efter reglerne for  

 inddrivelse af personlige skatter.
 Stk. 3.  Er der ikke betalt rettidigt, indtræder det  

 sociale udvalg for et beløb, der svarer til den skyldige betaling, i retten  

 til udbetaling af overskydende skat med godtgørelse og renter samt  

 tilbagebetaling efter kildeskattelovens § 55.
 Stk. 4.  Socialministeren kan fastsætte regler om  

 opkrævning af et gebyr ved ikke-rettidig betaling for ydelser efter denne  

 lov.
 § 8.  Er det efter lovgivningen om retsforholdet  

 mellem ægtefæller eller om børns retsstilling pålagt en person at svare  

 underholdsbidrag m. v. til en anden person, der modtager hjælp til  

 forsørgelse, indtræder det offentlige for et beløb, der svarer til hjælpen, i  

 kravet mod den bidragsskyldige, uanset om forsørgelsespligten efter reglerne  

 i § 6 er ophørt.
Stk. 2.  Det offentlige indtræder endvidere i retten til  

 at kræve bidrag fastsat eller kræve et bidrag forhøjet.
Ved fastsættelsen  

 eller forhøjelsen af bidrag kan vedkommende myndighed tilsidesætte en aftale  

 om bidrag, der må anses indgået med det formål at hindre det offentlige i at  

 indtræde i retten til bidrag.
Kap. 3. Administration § 9.  Bistand efter denne lov ydes, medmindre andet er  

 bestemt for de enkelte hjælpeformer, af det sociale udvalg, der er nedsat  

 efter reglerne i lov om kommunernes styrelse.
I kommuner, hvor forvaltningen  

 af sociale anliggender ifølge en godkendt magistratsordning er henlagt til  

 magistraten, varetager denne sager om social bistand.
 § 10.  Pligten til at yde bistand påhviler det sociale  

 udvalg i opholdskommunen.
 Stk. 2.  Ægtefæller anses for at have opholdskommune,  

 hvor den fælles bopæl er, så længe samlivet består.
Stk. 3.  Et barn, der lever sammen med begge forældre,  

 anses at have opholdskommune, hvor forældrene bor.
Lever barnet kun sammen  

 med den ene af forældrene, har det opholdskommune, hvor denne bor.
Lever  

 forældre, der har fælles forældremyndighed, ikke sammen, og opholder barnet  

 sig lige meget hos begge forældre, har barnet dog med hensyn til  

 foranstaltninger efter §§ 48, stk. 1 og 2, nr. 1 og 2, 58, 64, 69, 91 og 95 a  

 opholdskommune, hvor det er tilmeldt folkeregisteret.
Et barn, der ikke lever  

 sammen med nogen af forældrene, har selvstændig opholdskommune.
 Stk. 4.  Øjeblikkelig bistand til en person, der  

 befinder sig uden for opholdskommunen efter stk. 2 eller stk. 3, ydes af det  

 stedlige sociale udvalg.
§ 11.  Opholdskommunen kan kræve sin del af udgifterne  

 til bistand refunderet af en tidligere opholdskommune, § 12.  Amtskommunernes socialcentre yder de sociale  

 udvalg vejledning i sager om social bistand, navnlig ved at stille sagkyndige  

 til rådighed for udvalgene, og varetager i øvrigt de opgaver, der efter  

 reglerne for de enkelte hjælpeformer er henlagt til centrene.
 Stk. 2.  Revaliderings- og pensionsnævnene behandler  

 spørgsmål om revalideringsmæssig bistand og hjælpemidler i det omfang, det  

 bestemmes i denne lov.
 Stk. 3.  I Københavns og Frederiksberg kommuner  

 varetages de opgaver, der efter denne lov er henlagt til amtskommunerne, af  

 henholdsvis magistraten og kommunalbestyrelsen.
 § 13.  Socialstyrelsen varetager centrale opgaver  

 vedrørende social bistand i det omfang, det bestemmes i denne lov eller ved  

 bemyndigelse fra socialministeren.
 § 14.  Socialministeren er øverste administrative  

 myndighed vedrørende social bistand og fastsætter almindelige regler om  

 behandling af sager efter denne lov og om uddannelse af personale.
 Stk. 2.  Undervisningsministeren fastsætter dog  

 bestemmelser om uddannelsen af socialpædagoger og om uddannelsen på  

 socialpædagogisk højskole.
 Stk. 3.  Undervisningsministeren kan bemyndige  

 undervisningsministeriets direktorater til at udøve de beføjelser, der i  

 denne lov er tillagt undervisningsministeren.
 Stk. 4.  Undervisningsministeren kan fastsætte  

 bestemmelser om adgangen til at klage over afgørelser, der er truffet i  

 henhold til bemyndigelse efter stk. 3, herunder om at afgørelser ikke skal  

 kunne indbringes for ministeren.
Stk. 5.  Anvendelse af sikrede og lukkede afdelinger,  

 isolation, fiksering m. v. i institutioner beregnet til døgnophold for børn  

 og unge og for voksne med vidtgående fysiske eller psykiske handicap må alene  

 ske, når forholdene i det enkelte tilfælde gør det absolut påkrævet.  

 Socialministeren fastsætter nærmere regler om betingelserne herfor.
Aflåsning  

 om natten af værelser i sikrede afdelinger betragtes ikke som isolation.
 Stk. 6.  Under andre døgnophold uden for hjemmet end  

 nævnt i stk. 5, som er formidlet af det sociale udvalg, må magtanvendelse kun  

 ske, når forholdene i det enkelte tilfælde gør det absolut påkrævet.  

 Socialministeren fastsætter nærmere regler herom.
 Kap. 4. Klageadgang m.v.
 § 15.  Det sociale udvalgs afgørelser efter denne lov  

 kan, medmindre andet er bestemt i loven, indbringes for amtsankenævnet, i  

 Københavns og Frederiksberg kommuner for den sociale ankestyrelse.
 Stk. 2.  De afgørelser, der efter denne lov træffes af  

 revaliderings- og pensionsnævnet, kan indbringes for den sociale  

 ankestyrelse.
Stk. 3.  Amtsankenævnets afgørelser kan ikke indbringes  

 for anden administrativ myndighed.
Den sociale ankestyrelse kan dog optage en  

 sag til behandling, når ankestyrelsen skønner, at sagen er af principiel  

 betydning.
Stk. 4.  Klage til amtsankenævnet eller ankestyrelsen  

 skal indgives inden 4 uger efter, at klageren har fået meddelelse om  

 afgørelsen.
Anmodning til ankestyrelsen om optagelse af en sag til behandling  

 efter stk. 3, 2. pkt., skal indgives inden for samme tidsfrist.  

 Amtsankenævnet og ankestyrelsen kan se bort fra overskridelse af fristen, når  

 der er særlig grund hertil.
Afgørelse herom træffes af formanden for  

 amtsankenævnet henholdsvis chefen for ankestyrelsen.
 Stk. 5.  Amtskommunens social- og sundhedsudvalgs  

 afgørelser efter denne lov kan indbringes for den sociale ankestyrelse,  

 medmindre andet er bestemt i loven.
 Stk. 6.  Socialministeren kan fastsætte nærmere regler  

 om behandlingen af klagesager.
 § 16.  Uenighed mellem kommuner om deres forpligtelser  

 efter denne lov afgøres af det amtsankenævn, som den kommune, som  

 forpligtelsen gøres gældende mod, hører under. § 15, stk. 3, og stk. 4, 2.-4.  

 pkt., finder tilsvarende anvendelse.
 Stk. 2.  Gøres forpligtelsen gældende mod Københavns  

 eller Frederiksberg kommuner, træffes afgørelsen af den sociale ankestyrelse.
Kap. 5. Oplysningspligt og straffebestemmelser § 17.  Den myndighed, der behandler en sag efter denne  

 lov, kan pålægge den, der søger bistand, at medvirke til sagens oplysning,  

 herunder ved at lade sig undersøge af en læge eller indlægge til observation  

 og behandling.
Vedkommende myndighed kan endvidere afkræve andre, der har  

 kendskab til forholdene, oplysninger, som må anses for nødvendige for sagen,  

 herunder indhente sygehusjournaler eller udskrifter heraf.
Endvidere kan  

 vedkommende myndighed forlange optaget retsligt forhør i overensstemmelse med  

 retsplejelovens § 1018.
 § 18.  Den, der modtager social bistand, har pligt til  

 at underrette det sociale udvalg om forandringer i sine forhold, der kan  

 medføre, at bistanden indskrænkes eller ophører.
 § 19.  Socialministeren kan fastsætte regler,  

 hvorefter personer, der udøver offentlig tjeneste eller hverv, skal  

 underrette de sociale udvalg, hvis de under udøvelsen af tjenesten eller  

 hvervet får kendskab til forhold, der giver formodning om, at en person har  

 behov for social bistand.
 Stk. 2.  Socialministeren kan fastsætte regler om  

 underretningspligt for andre grupper af personer, der under udøvelse af deres  

 erhverv får kendskab til forhold, som bevirker, at der kan være anledning til  

 hjælpeforanstaltninger efter denne lov.
 § 20.  Den, der får kendskab til, at et barn under 18  

 år fra forældres eller andre opdrageres side udsættes for vanrøgt eller  

 nedværdigende behandling eller lever under forhold, der bringer dets sundhed  

 eller udvikling i fare, har pligt til at underrette det sociale udvalg.
§ 21.  Med bøde eller hæfte straffes, medmindre højere  

 straf er forskyldt efter den øvrige lovgivning, den, der § 22.  (Ophævet ved lov nr. 301 af 6. juni 1984).
 § 23.  Den, som tilskynder eller hjælper et barn, der  

 er anbragt uden for hjemmet efter denne lov, til at undvige eller holder den  

 undvegne skjult, straffes med hæfte eller fængsel i indtil 2 år eller under  

 formildende omstændigheder med bøde.
 § 24.  Den, der i strid med reglerne i denne lov  

 anbringer eller modtager et barn i pleje eller fjerner et barn fra  

 familiepleje, straffes med bøde.
Kap. 6. Tilbagebetaling § 25.  Det sociale udvalg træffer beslutning om  

 tilbagebetaling, § 26.  Det sociale udvalg kan træffe beslutning om  

 tilbagebetaling, Stk. 2.  I de tilfælde, der er nævnt i stk. 1, nr. 1-3,  

 kan tilbagebetaling kun kræves, hvis det sociale udvalg ved hjælpens  

 udbetaling har gjort modtageren bekendt med tilbagebetalingspligten.
 § 27.  Tilbagebetalingskravet gennemføres ved en  

 betalingsordning, der fastsættes af det sociale udvalg under hensyn til, hvad  

 pågældende kan udrede uden at komme til at mangle, hvad der må anses for  

 nødvendigt til eget eller familiens underhold.
 Stk. 2.  Inddrivelsen sker efter de regler, der er nævnt  

 i § 7, stk. 2.
 Stk. 3.  Når der er fastsat en betalingsordning, jfr.  

 stk. 1, som ikke er overholdt, indtræder det sociale udvalg for et beløb, der  

 svarer til de forfaldne afdrag, i retten til udbetaling af overskydende skat  

 med godtgørelse og renter samt tilbagebetaling efter kildeskattelovens § 55.
 Stk. 4.  Tilbagebetalingskravet bortfalder, når der er  

 gået 5 år efter hjælpens ophør, uden at der efter reglerne i stk. 1 og 2 har  

 været økonomisk mulighed for at gennemføre kravet.
Rådgivning og tilsyn Kap. 7. Almindelige regler om rådgivning m. v.
§ 28.  Det sociale udvalg kan tilbyde enlige og  

 familier vederlagsfri løbende vejledning og rådgivning og er forpligtet til  

 ved opsøgende virksomhed at rette sådant tilbud til enhver, som må antages at  

 trænge hertil.
Målet for vejledningsarbejdet er at hjælpe de pågældende over  

 øjeblikkelige vanskeligheder og på længere sigt sætte dem i stand til at løse  

 opstående problemer ved egen hjælp.
Vejledningen kan ydes alene eller i  

 forbindelse med anden hjælp eller bistand.
§ 29.  I vejledningsarbejdet skal anvendes personer,  

 der i kraft af deres uddannelse eller tidligere virksomhed har særlige  

 forudsætninger for arbejdet.
Til støtte for vejlederne stiller amtskommunens  

 socialcenter i fornødent omfang sagkyndige til rådighed og påtager sig i  

 specielle tilfælde selv vejledningsarbejdet.
Stk. 2.  De under socialstyrelsen hørende konsulenter  

 for åndssvage, blinde, døve, tunghøre og vanføre bistår de i stk. 1 nævnte  

 vejledere og særligt sagkyndige.
Socialministeren fastsætter nærmere  

 retningslinier for konsulenternes virksomhed.
§ 30.  Hvor det sociale udvalg eller revaliderings- og  

 pensionsnævnet skønner, at ydelse af støtte efter afsnit III med henblik på  

 at tilvejebringe, bevare eller forbedre en persons erhvervsmuligheder kan  

 komme på tale, søger udvalget (nævnet) vejledning hos den offentlige  

 arbejdsformidling.
Nærmere regler herom fastsættes af socialministeren efter  

 forhandling med arbejdsministeren og vedkommende kommunale organisationer.
 Stk. 2.  Arbejdsministeren fastsætter regler om  

 fortrinsadgang til visse offentligt regulerede beskæftigelser for personer,  

 der på grund af invaliditet har vanskeligt ved at få beskæftigelse på det  

 almindelige arbejdsmarked.
 § 31.  Når en familie er husvild, er det sociale  

 udvalg forpligtet til at anvise familien husly mod betaling, der ikke må  

 overstige hverken lejeværdien af den beboelse, der anvises, eller den  

 sædvanlige boligudgift på stedet for en familie af denne størrelse.
 Stk. 2.  Betalingen inddrives efter de regler, der er  

 nævnt i § 7, stk. 2.
 Stk. 3.  Det sociale udvalgs afgørelser efter denne  

 bestemmelse kan indbringes for amtsankenævnet, men ikke for højere  

 administrativ myndighed.
Kap. 8. Særlige regler for børn og unge § 32.  Det påhviler det sociale udvalg at føre tilsyn  

 med de forhold, hvorunder børn i kommunen lever, og at støtte forældrene med  

 hensyn til børnenes opdragelse og pleje.
 Stk. 2.  Hvis ingen har forældremyndigheden over et  

 barn, skal det sociale udvalg i fornødent omfang medvirke til, at der udpeges  

 en egnet indehaver af forældremyndigheden.
Stk. 3.  Må det antages, at et barn trænger til særlig  

 støtte, skal det sociale udvalg sørge for, at barnets forhold undersøges.
I  

 påkrævet fald skal det sociale udvalg lade barnet undersøge af en læge eller  

 en psykolog, eventuelt ved henvisning til det i kap. 17 nævnte  

 rådgivningscenter.
 Stk. 4.  Det påhviler det sociale udvalg at yde  

 forældremyndighedens indehaver eller den, der faktisk sørger for barnet,  

 særlig vejledning og støtte, når barnet har vanskeligheder i forhold til sine  

 daglige omgivelser, skolen eller samfundet, eller når barnet i øvrigt lever  

 under utilfredsstillende forhold.
 Stk. 5.  Amtsrådet skal ved sit socialcenter, sine  

 institutioner m.v. yde det sociale udvalg vejledning og konsulentstøtte med  

 hensyn til udvalgets virksomhed for børn og unge.
 Stk. 6.  Amtsrådets forpligtelse efter stk. 5 omfatter  

 såvel planlægning som udførelse af udvalgets virksomhed for børn og unge,  

 herunder forebyggelse af, at ophold uden for hjemmet bliver nødvendigt.
§ 33.  Når hjælpeforanstaltninger er påkrævet af  

 hensyn til barnets tarv, jfr. § 32, stk. 4, kan det sociale udvalg, så vidt  

 muligt i forståelse med barnet og hjemmet, Stk. 2.  Rådgiveren kan beskikkes i tilfælde, hvor  

 familien ikke ønsker at modtage almindelig rådgivning.
Endvidere kan der  

 beskikkes personlig rådgiver for unge over 15 år i forbindelse med  

 tiltalefrafald eller som vilkår for en betinget dom.
 Stk. 3.  Det sociale udvalg kan bestemme, at den unges  

 arbejdsindtægt skal administreres af rådgiveren.
 Stk. 4.  Når det sociale udvalg har besluttet at  

 anbringe et barn uden for hjemmet, jfr. stk. 1, nr. 3, skal udvalget i  

 samarbejde med amtskommunens socialcenter vælge et egnet opholdssted ud fra  

 hensynet til barnet og dets forhold til familien, jfr. §§ 66 og 96. Kan  

 anbringelsen af hensyn til barnets velfærd ikke opsættes, træffes en  

 foreløbig beslutning af det sociale udvalg.
 Stk. 5.  Er opholdsstedet beliggende i en anden kommune  

 end barnets opholdskommune, underrettes den stedlige kommune og amtskommune  

 forud for anbringelsen.
§ 34.  Såfremt forældremyndighedens indehaver ikke  

 ønsker en hjælpeforanstaltning efter § 33 iværksat, skal beslutning træffes i  

 et møde i det sociale udvalg.
Anbringelse uden for hjemmet uden samtykke kan  

 dog kun iværksættes eller opretholdes, når betingelserne i afsnit VIII er  

 opfyldt.
§ 35.  Såfremt det sociale udvalg ikke foretager  

 fornødne undersøgelser eller undlader at iværksætte påkrævede  

 hjælpeforanstaltninger, kan amtsankenævnet træffe beslutning herom og pålægge  

 udvalget at gennemføre beslutningen.
Tilsvarende beføjelser har den sociale  

 ankestyrelse.
 § 36.  Hjælpeforanstaltninger efter § 33, stk. 1, nr.  

 2 og 3, for unge over 18 år kan opretholdes eller iværksættes med den unges  

 samtykke.
Kontanthjælp Kap. 9. Kontanthjælp til underhold m.v.
 § 37.  Til en person, der på grund af ændringer i sine  

 forhold er afskåret fra at skaffe det fornødne til sit eget eller familiens  

 underhold, ydes der efter dette kapitel kontanthjælp, der består af en  

 grundydelse, et boligtillæg og et børnetillæg.
Stk. 2.  Grundydelsen udgør 2.579 kr. månedlig for  

 enlige og det dobbelte for ægtepar.
For unge under 23 år, der ikke har  

 forsørgelsespligt over for ægtefælle eller børn, udgør grundydelsen dog 1.325  

 kr. månedlig for hjemmeboende og 1.847 kr. månedlig for udeboende, såfremt de  

 ikke hidtil har haft indtægter, der overstiger disse grundydelser.
Unge  

 gravide, der har passeret 12. svangerskabsuge, får grundydelse efter 1. pkt.  

 Når der er ydet hjælp i en sammenhængende periode på 9 måneder, udgør  

 grundydelsen efter 1. pkt. 2.269 kr. månedlig, medmindre det kan godtgøres,  

 at pågældende i den nærmeste fremtid vil være i stand til at klare sig selv.
Stk. 3.  Boligtillægget ydes til dækning af enten  

 husleje efter fradrag af tilskud efter boliglovgivningen eller terminsydelser  

 vedrørende fast ejendom.
Boligtillægget skal endvidere dække vand, varme,  

 gas, elektricitet, ydelser vedrørende boligindskudslån og lignende løbende  

 udgifter, der har tilknytning til boligen.
For personer, der har fælles  

 husførelse med andre end en ægtefælle, beregnes boligtillægget som  

 udgangspunkt med lige andele til hver af parterne.
Hvis de pågældende i  

 fællesskab ejer en fast ejendom, beregnes tillægget dog forholdsmæssigt efter  

 de tinglyste andele.
Hvis boligudgiften efter en samlet bedømmelse af  

 familiens størrelse og forhold i øvrigt skønnes at være for høj og der kan  

 fremskaffes en rimelig og billigere bolig, udgør udgifterne til denne  

 grundlaget for boligtillægget.
Der kan ikke ydes hjælp til den del af  

 boligudgiften, der er påtaget med henblik på at få den dækket af  

 kontanthjælp.
De årlige udgifter omregnes til eet månedligt beløb, der ydes  

 sammen med grundydelsen.
Stk. 4.  Børnetillægget udgør et månedligt beløb  

 svarende til 5/3 af normalbidraget for hvert barn under 18 år.
For det ældste  

 barn i hjemmet forhøjes beløbet til det dobbelte af normalbidraget.
Betaler  

 ansøgeren underholdsbidrag til barnet, eller er bidraget på tidspunktet for  

 hjælpens udbetaling udlagt forskudsvis af det offentlige, udgør  

 børnetillægget samme beløb som det fastsatte bidrag, dog højst  

 normalbidraget.
Hvis personer, der har fælles husførelse med andre end en  

 ægtefælle, har fælles børn, fradrages et beløb i børnetillægget svarende til  

 normalbidraget, hvis kun den ene person modtager kontanthjælp.
Der ydes ikke  

 børnetillæg, hvis barnet er anbragt uden for hjemmet efter denne lov eller er  

 i stand til at forsørge sig selv ved egne indtægter.
Stk. 5.  Den samlede hjælp kan højst udgøre 90 pct. af  

 den hidtidige indtægt.
Dette gælder dog ikke, hvis den samlede hjælp er  

 mindre end eller svarer til det beløb, der udbetales som højeste dagpenge  

 efter § 47 i lov om arbejdsformidling og arbejdsløshedsforsikring m.v. med  

 fradrag for skat af dette beløb.
Hvis den samlede hjælp overstiger  

 dagpengenes højeste beløb med fradrag af skat og 90 pct. af pågældendes  

 hidtidige indtægter ligger under dette beløb, udbetales en hjælp svarende til  

 dagpengenes højeste beløb efter fradrag af skat.
Ved beregning af skatten  

 lægges det til grund, at personen alene beskattes af dagpengebeløbet.
Ved  

 hidtidig indtægt forstås indtægten i den seneste kalendermåned.
Hvis dette  

 beløb i det enkelte tilfælde ikke er et rimeligt udtryk for ansøgerens  

 indtjeningsevne, anvendes i stedet den gennemsnitlige indtægt i de seneste 3  

 kalendermåneder.
 Stk. 6.  Socialministeren kan fastsætte regler om hjælp  

 til personer, der aftjener civil værnepligt eller værnepligt ved  

 bistandsarbejde i udviklingslandene, og personer, der opholder sig i  

 institutioner under Kriminalforsorgen.
Stk. 7.  De beløb, der er nævnt i stk. 2, reguleres een  

 gang årlig med en procent, der fastsættes på finansloven for det pågældende  

 år.
Socialministeren bekendtgør størrelsen af de regulerede beløb.
§ 38.  I den beregnede, samlede kontanthjælp, jf. §  

 37, fradrages pågældendes og ægtefællens indtægter.
Forinden nedsættes  

 indtægterne dog med de nødvendige udgifter til arbejdsredskaber og  

 -beklædning samt til transport i forbindelse med erhvervelse af indtægterne.  

 Feriegodtgørelse efter ferielovgivningen skal fradrages i kontanthjælpen, når  

 ferien holdes, og der kan kun foretages fradrag svarende til kontanthjælpen  

 for det antal dage, som feriegodtgørelsen er bestemt til at dække.
 Stk. 2.  Fradrag i hjælpen efter stk. 1 og begrænsning  

 af hjælpen efter § 37, stk. 5, medfører en forholdsmæssig nedsættelse af de  

 beløb, der skal tilbagebetales efter § 25, stk. 1.
Stk. 3.  Invaliditetsydelse og invaliditetsbeløb efter  

 lov om social pension skal ikke fradrages.
Det samme gælder erstatninger for  

 varigt meen, indtægter, der hidrører herfra, og godtgørelse for  

 ikke-økonomisk skade.
Stk. 4.  Der foretages ikke fradrag i kontanthjælpen for  

 ydelser fra godkendte sociale fonde, stiftelser, foreninger m.v., der er  

 fritaget for beskatning hos modtageren, jf. ligningsloven § 7, litra z.
Der  

 foretages heller ikke fradrag for værdien af kost m.v. under midlertidig  

 indlæggelse på sygehus eller lignende behandlingsinstitution eller for  

 offentlig støtte til højskoleophold.
Hvis sygehusopholdet bliver af mere end  

 6 måneders varighed, kan der foretages fradrag i grundydelsen svarende til  

 den besparelse, der er en følge af indlæggelsen.
 Stk. 5.  Ved beregningen af hjælpen ses der bort fra  

 halvdelen af den godtgørelse, som udbetales deltagere i produktionsskoler  

 efter lov om produktionsskoler, vejledningskurser efter lov om  

 ungdomsvejledning og visse uddannelsesforanstaltninger og erhvervsmæssige  

 introduktionskurser for unge efter lov om arbejdsmarkedsuddannelser.
Stk. 6.  Ved beregningen af hjælpen ses der bort fra  

 indtægter hos børnene.
Indtægter fra bidrag til børnenes underhold efter lov  

 om børns retsstilling og særlige børnetilskud efter børnetilskudsloven  

 fradrages i børnetillægget efter § 37, stk. 4.
§ 39.  Ydelse af hjælp forudsætter, at hverken den,  

 der søger hjælpen, eller ægtefællen er i besiddelse af formue, hvoraf det  

 økonomiske behov kan dækkes.
Der skal dog ses bort fra formue, der er  

 nødvendig for bevarelse eller opnåelse af en nødvendig boligstandard, eller  

 som bør bevares af hensyn til pågældendes og familiens erhvervs- eller  

 uddannelsesmuligheder.
 Stk. 2.  Der skal endvidere ses bort fra erstatning, som  

 udbetales som kompensation for varigt men og godtgørelse for ikkeøkonomisk  

 skade samt ydelser fra godkendte sociale fonde, stiftelser, foreninger m.v.,  

 der er fritaget for beskatning hos modtageren, jf. ligningslovens § 7, litra  

 z.
§ 40.  Ydelse af hjælp forudsætter, at såvel den, der  

 søger hjælpen, som ægtefællen har udnyttet sine arbejdsmuligheder.
Dette kan  

 f.eks. anses for godtgjort, Stk. 2.  Der kan ikke ydes hjælp til personer, som er  

 under uddannelse.
Socialministeren fastsætter nærmere regler for, i hvilke  

 særlige tilfælde der kan ydes hjælp uanset bestemmelsen i 1. pkt.
 Stk. 3.  Reglerne i stk. 1 og stk. 2, 1. pkt., er ikke  

 til hinder for, at der ydes hjælp til en person, hvis ægtefælle er under  

 uddannelse.
 § 41.  Det sociale udvalg skal, når der ydes hjælp  

 efter § 37, vurdere, om der er grund til at iværksætte særlige  

 hjælpeforanstaltninger med henblik på, at modtageren igen bliver i stand til  

 at klare sig selv.
 Stk. 2.  Det sociale udvalg skal i øvrigt senest 3  

 måneder efter hjælpens påbegyndelse tage den pågældendes og familiens forhold  

 op til bedømmelse af, om der er grundlag for at yde andre former for bistand  

 end løbende økonomisk hjælp, herunder rådgivning om afvikling eller  

 nedbringelse af faste udgifter, som pågældende ikke kan forventes at blive i  

 stand til at afholde fremtidig.
 Stk. 3.  Hvis hjælpen er begrundet i sygebehandling  

 eller erhvervsmæssige foranstaltninger, er det en betingelse, at lægens eller  

 de sociale myndigheders anvisninger følges.
 § 42.  Når det må anses for påkrævet af hensyn til en  

 persons mulighed for fremtidig at klare sig selv og sørge for sin familie,  

 kan der ydes pågældende hjælp til uddannelse og erhvervsmæssig optræning  

 eller omskoling i det omfang, der ikke kan ydes tilskud hertil af Statens  

 Uddannelsesstøtte eller efter andre regler uden for den sociale lovgivning.
Stk. 2.  Når der er truffet beslutning efter stk. 1,  

 beregnes hjælpen efter reglerne i § 37. Dog udgør grundydelsen til unge under  

 23 år altid 2.579 kr. månedlig.
Bestemmelserne i § 37, stk. 2, 4. pkt., og  

 stk. 5, finder ikke anvendelse.
Ud over grundydelse, boligtillæg og  

 børnetillæg kan der ydes hjælp til de særlige udgifter, der er en følge af  

 uddannelsen eller handicappet.
 Stk. 3.  Ved optræning eller oplæring på det almindelige  

 arbejdsmarked kan hjælpen ydes som løn eller løntilskud, der fastsættes  

 uanset stk. 2.
 Stk. 4.  Socialministeren fastsætter regler for, hvornår  

 hjælpen til den uddannelsessøgende og dennes familie ydes som lån.
Stk. 5.  Lån ydet efter stk. 4 tilbagebetales ved en  

 tilbagebetalingsordning, der fastsættes af det sociale udvalg efter  

 forhandling med låntageren.
Lånet, der er rentefrit, skal normalt være  

 afdraget over en tiårig periode.
De enkelte afdrag fastsættes således, at  

 pågældende kan udrede disse uden at komme til at mangle, hvad der må anses  

 for nødvendigt til eget eller familiens underhold.
 Stk. 6.  Inddrivelse af forfaldne, ikke betalte afdrag  

 sker efter reglerne for inddrivelse af personlige skatter.
 Stk. 7.  Hvis låntageren i en periode på 5 år ikke har  

 haft økonomisk mulighed for at tilbagebetale på lånet, bortfalder den  

 resterende del af tilbagebetalingskravet.
 Stk. 8.  Hvis det skønnes rimeligt ud fra den  

 pågældendes økonomiske forhold, kan der ydes hjælp til anskaffelse af værktøj  

 og arbejdsmaskiner, når det er af afgørende betydning for en person med  

 nedsat erhvervsevne.
Stk. 9.  Der kan ydes hjælp til iværksættelse af  

 selvstændig virksomhed, herunder anskaffelse af et motorkøretøj, der indgår  

 som et sædvanligt led i den pågældende virksomhed.
Hjælpen kan ydes som lån,  

 når det findes rimeligt under hensyn til pågældendes fremtidige  

 erhvervsmuligheder.
 Stk. 10.  Afgørelse om hjælp efter stk. 9 træffes af  

 revaliderings- og pensionsnævnet efter indstilling fra det sociale udvalg.  

 Afgørelse om henstand med tilbagebetaling eller eftergivelse af lån ydet  

 efter stk. 9 træffes af det sociale udvalg.
 Kap. 10 (Ophævet ved lov nr. 938 af 23. december 1986).
Kap. 11. Hjælp i særlige tilfælde § 46.  Til en person, der kommer ud for ændringer i  

 sine forhold, kan der særskilt eller i forbindelse med udbetalingen af  

 kontanthjælpen ydes hjælp til dækning af rimeligt begrundede enkeltudgifter,  

 såfremt pågældendes egen afholdelse af disse udgifter i afgørende grad ville  

 vanskeliggøre pågældendes og familiens økonomiske muligheder for fremtidig at  

 klare sig selv.
 § 46 a.  Der kan ydes hjælp til dækning af udgifter  

 til sygebehandling, medicin, tandbehandling eller lignende, der ikke kan  

 dækkes efter anden lovgivning, såfremt pågældende ikke selv har midler til at  

 afholde udgifterne.
§ 46 b.  Der kan ydes hjælp til afholdelse af  

 udgifter, der står i direkte sammenhæng med henstillinger eller pålæg, der  

 meddeles af offentlige myndigheder med hensyn til et barns pleje eller  

 behandling, opdragelse, uddannelse eller arbejde, når forsørgeren ikke selv  

 har midler dertil.
Der kan under samme betingelse ydes hjælp til dækning af  

 udgifter til at opretholde en samværsret med eet eller flere børn under 18  

 år.
Stk. 2.  Der kan ydes hjælp til afholdelse af  

 rejseudgifter med henblik på kontakt til børn, der af den ene af forældrene  

 eller af pårørende er ført til udlandet uden samtykke fra  

 forældremyndighedens indehaver.
Det er herved en forudsætning, at det sociale  

 udvalg har forelagt sagen for Udenrigsministeriet, og at indehaveren af  

 forældremyndigheden ikke selv har midler til at afholde udgiften.
 § 46 c.  Under forbigående vanskeligheder kan der til  

 en familie med eet eller flere børn under 18 år ydes hjælp til  

 foranstaltninger, der bevirker, at børnenes anbringelse uden for hjemmet kan  

 undgås, eller at deres hjemgivelse kan fremskyndes, såfremt familien ikke  

 selv har midler til at afholde udgifterne herved.
 § 47.  Der kan ydes en person, som ikke selv har  

 midler dertil, hjælp til en flytning, som medfører forbedring af pågældendes  

 eller familiens boligmæssige eller erhvervsmæssige forhold.
Stk. 2.  Det sociale udvalg skal, såfremt flytning sker  

 til en anden kommune, indhente samtykke fra det sociale udvalg i denne  

 kommune, inden hjælpen ydes.
Hvis denne fremgangsmåde ikke er fulgt,  

 betragtes den kommune, der har ydet hjælpen, fortsat som opholdskommune,  

 indtil pågældende i mindst 3 måneder har klaret sig uden bistand efter denne  

 lov, dog længst i 2 år efter flytningen.
 Stk. 3.  Såfremt flytning sker til udlandet, er det en  

 forudsætning for, at der kan ydes hjælp hertil, at pågældende er statsborger  

 i eller har særlig tilknytning til vedkommende land, eller at der er sikret  

 pågældende varige arbejdsmuligheder i landet.
 § 48.  Personer, der i hjemmet forsørger et barn under  

 18 år med et fysisk eller psykisk handicap, har ret til at få dækket de  

 nødvendige merudgifter ved forsørgelsen, der er en følge af handicappet,  

 såfremt disse overstiger 2.400 kr. i løbet af et kalenderår.
 Stk. 2.  Beløbsbegrænsningen i stk. 1 gælder dog ikke:
 Stk. 3.  Personer med et vidtgående fysisk eller psykisk  

 handicap, der har ophold i eget hjem, har ret til at få dækket de nødvendige  

 merudgifter ved forsørgelsen, der er en følge af handicappet.  

 Socialministeren fastsætter regler om afgrænsningen af den personkreds, der  

 har ret til bistand.
 Stk. 4.  Hjælpen efter stk. 1 og 3 er betinget af, at  

 det sociale udvalgs anvisninger med hensyn til pasning m. v. følges.
 § 49.  Hvis en person, der søger hjælp efter  

 bestemmelserne i dette afsnit, ikke skønnes i stand til ved bistand fra den  

 kommunale rådgivning at administrere kontante beløb, kan det sociale udvalg  

 undtagelsesvis beslutte, på hvilken måde hjælpen skal udbetales.
Kap. 12. Praktisk bistand i hjemmet § 50.  Det påhviler kommunalbestyrelsen at sørge for,  

 at der i kommunen findes en hjemmehjælpsordning, således at der kan ydes  

 praktisk bistand i hjemmene af hjemmehjælpere, der er uddannet til at  

 varetage dette hverv.
 § 51.  Midlertidig hjemmehjælp ydes til varetagelse af  

 normale huslige arbejdsopgaver i hjemmet, når der er behov herfor på grund af  

 sygdom, fødsel eller rekonvalescens.
 Stk. 2.  Når der er ydet hjemmehjælp i 3 uger, skal det  

 sociale udvalg tage op til bedømmelse, om der fortsat er behov herfor, og om  

 der er brug for andre hjælpeforanstaltninger.
 § 52.  Hjemmehjælpere kan udsendes til lejlighedsvis  

 afløsning af personer, der i hjemmet passer et barn eller en voksen med en  

 fysisk eller psykisk lidelse.
 § 53.  Varig hjemmehjælp ydes som bistand til husligt  

 arbejde og personlige fornødenheder, som en person på grund af en vedvarende  

 lidelse eller svækkelse ikke kan udføre på egen hånd.
§ 54.  Midlertidig hjemmehjælp ydes gratis til  

 personer, hvis socialindkomst ikke overstiger folkepensionens grundbeløb med  

 pensionstillæg og et tillæg for hvert barn svarende til særligt børnetilskud  

 efter § 4, stk. 3, i lov om børnetilskud og forskudsvis udbetaling af  

 børnebidrag.
I øvrigt kræves en betaling, der er afpasset efter modtagerens  

 økonomiske forhold.
Socialministeren fastsætter regler herom.
 Stk. 2.  Betalingen for midlertidig hjemmehjælp inden  

 for perioden fra den 1. maj til den 30. april det følgende år fastsættes på  

 grundlag af modtagerens socialindkomst den 1. maj og under hensyn til de  

 pensions- og børnetilskudssatser, jfr. stk. 1, der gælder på dette tidspunkt.
 Stk. 3.  Socialministeren fastsætter regler om  

 fravigelse af socialindkomsten ved ændrede økonomiske forhold.
 § 55.  Ydes der varig hjemmehjælp, kræves der ikke  

 betaling.
 Stk. 2.  Ydes der hjemmehjælp efter § 52, kræves der  

 ikke betaling, hvis udgiften omfattes af § 48.
 § 56.  Hvis der i et hjem er behov for hjemmehjælp,  

 men det sociale udvalg ikke kan stille den nødvendige bistand til rådighed,  

 kan der i stedet ydes tilskud til dækning af udgifter til hushjælp, som  

 familien selv antager.
 Stk. 2.  Tilskuddet fastsættes således, at modtageren så  

 vidt muligt stilles, som om der var ydet hjemmehjælp med anvendelse af §§ 54  

 og 55.
 § 57.  Det sociale udvalgs afgørelse om den bistand,  

 der kan ydes i det enkelte tilfælde, kan ikke indbringes for anden  

 administrativ myndighed.
 Kap. 13. Hjælpemidler m. v.
§ 58.  Til personer med invaliditet eller varig  

 sygdoms- eller aldersbetinget svagelighed kan der ydes støtte til  

 hjælpemidler, herunder merudgifter til særlige beklædningsgenstande, som Stk. 2.  Socialministeren fastsætter regler om Stk. 3.  Til personer, der er omfattet af stk. 1, kan  

 der ydes støtte til erhvervelse af motorkøretøj.
Støtten ydes som rentefri  

 lån inden for en ramme på 92.000 kr.
Socialministeren fastsætter regler om  

 tilbagebetaling af lån, herunder om, at pligten til at tilbagebetale en del  

 af lånet kan bortfalde.
Den del af lånet, der skal tilbagebetales, forhøjes  

 med 20 pct. af den del af socialindkomsten, der overstiger 108.000 kr.
Stk. 4.  Socialministeren fastsætter regler om  

 fravigelse af socialindkomsten ved væsentlige ændringer af ansøgerens  

 økonomiske forhold.
Endvidere fastsætter socialministeren regler om, i  

 hvilket omfang ansøgeren selv skal betale en del af udgiften til  

 invalideaggregater m. v.
Stk. 5.  Foreligger der ganske særlige forhold i  

 forbindelse med en persons invaliditet, kan der ydes et rente- og afdragsfrit  

 lån til betaling af forskellen mellem støtte efter stk. 3 og  

 anskaffelsesprisen.
Socialministeren fastsætter nærmere regler herom.
Stk. 6.  Afgørelsen om støtte til motorkøretøjer træffes  

 efter indstilling fra det sociale udvalg af revaliderings- og pensionsnævnet,  

 hvortil også afgørelser om støtte til andre bekostelige hjælpemidler kan  

 henlægges efter socialministerens bestemmelse.
Afgørelser om henstand med  

 tilbagebetaling og eftergivelse af lån træffes dog af det sociale udvalg.
 Stk. 7.  Det er en forudsætning for støtte efter denne  

 bestemmelse, at hjælpemidlet ikke kan ydes efter lovgivningen om social  

 ulykkesforsikring eller som led i behandling på offentligt sygehus.
Stk. 8.  De beløb, der er nævnt i stk. 3, reguleres een  

 gang årligt med en procent, der fastsættes på finansloven for det pågældende  

 år.
Beløbene afrundes til nærmeste kronebeløb, der er deleligt med 1.000.
§ 58 a.  Som led i rådgivningsforpligtelsen efter § 29  

 påhviler det amtskommunerne at medvirke til at tilvejebringe hensigtsmæssige  

 og sikre hjælpemidler.
Amtskommunerne skal sørge for at koordinere samt  

 deltage i prøvnings-, forsknings- og informationsvirksomhed på  

 hjælpemiddelområdet.
 § 59.  Til personer med invaliditet eller varig  

 sygdoms- eller aldersbetinget svagelighed kan der ydes nødvendig hjælp til  

 indretning af boligen for at gøre denne bedre egnet som opholdssted for  

 pågældende.
 Stk. 2.  Der kan ydes støtte til dækning af udgifter til  

 medhjælp eller særlige indretninger i kollektivboliger for invalider eller  

 folkepensionister.
 § 60.  Kommunalbestyrelsen iværksætter eller yder  

 støtte til omsorgsarbejde for personer, der modtager social pension bortset  

 fra invaliditetsydelse.
 Stk. 2.  Socialministeren fastsætter retningslinier for,  

 hvilke foranstaltninger der er berettiget til støtte efter stk. 1.
 § 61.  Til personer, der modtager social pension  

 bortset fra invaliditetsydelse, kan der ydes tilskud til abonnement til  

 kollektive transportmidler samt, når helbredsmæssige grunde taler derfor, til  

 befordring med individuelle transportmidler.
 § 62.  Det sociale udvalgs afgørelser om bistand efter  

 §§ 59, stk. 2, 60 og 61 kan ikke indbringes for anden administrativ  

 myndighed.
Dag- og døgnpleje Kap. 14. Dagpleje § 63.  Ingen må modtage mere end 2 børn under 14 år i  

 privat dagpleje mod betaling uden at have tilladelse dertil fra det sociale  

 udvalg.
Der kan ikke gives tilladelse til at have mere end 5 børn i privat  

 dagpleje.
 Stk. 2.  Dagplejehjem og lignende, der modtager flere  

 end 5 børn under 14 år mod betaling, og som drives af private uden offentlige  

 midler, må kun oprettes og drives med tilladelse fra det sociale udvalg.
 Stk. 3.  Det sociale udvalg fører tilsyn med forholdene  

 i hjemmene.
§ 64.  Det sociale udvalg kan formidle anbringelse af  

 børn i dagpleje i private hjem, der forud er godkendt af udvalget til dette  

 formål.
Det sociale udvalgs afgørelse om anbringelse i dagpleje kan ikke  

 indbringes for anden administrativ myndighed.
 Stk. 2.  Det sociale udvalg fører tilsyn med dagplejens  

 udøvelse.
 Stk. 3.  Børnenes forældre betaler for dagplejen efter  

 samme regler som ved anbringelse i daginstitutioner.
Kap. 15. Døgnpleje Privat familiepleje § 65.  Ingen må modtage et barn under 14 år til  

 døgnophold i privat familiepleje uden at have tilladelse dertil fra det  

 sociale udvalg.
Der kan ikke gives tilladelse til at have mere end 4 børn i  

 pleje, medmindre der er tale om søskende.
Stk. 2.  Plejetilladelse kan kun udstedes, når det efter  

 en undersøgelse af familieplejen må antages, at opholdet vil være til gavn  

 for barnet.
Ved udstedelse af plejetilladelse skal det sociale udvalg gøre  

 barnets forældre opmærksom på bestemmelsen i § 124.
 Stk. 3.  Hjem, der modtager flere end 4 børn under 18 år  

 i familiepleje, og som drives af private uden offentlige midler, må kun  

 oprettes og drives med tilladelse af amtskommunens social- og sundhedsudvalg.
 Stk. 4.  Det påhviler den, der anbringer eller medvirker  

 til at anbringe et barn i pleje, at sikre sig, at plejehjemmet har fornøden  

 plejetilladelse.
Stk. 5.  Det sociale udvalg fører tilsyn med forholdene  

 i hjemmene og kan træffe beslutning om, at et barn ikke uden rimelig grund må  

 flyttes fra en familiepleje.
Flytning efter 2 års ophold i en privat  

 familiepleje kan kun ske efter forudgående tilladelse fra det sociale udvalg.
 Stk. 6.  Det sociale udvalgs afgørelser efter stk. 5  

 træffes efter reglerne i § 126. Dette gælder dog ikke, hvis der er enighed  

 mellem samtlige berørte parter, herunder barnet, hvis det er fyldt 12 år, om  

 flytningen.
Formidlet døgnophold § 66.  Opholdssteder for børn og unge, herunder  

 plejefamilier, skal være godkendt som egnede af det stedlige sociale udvalg,  

 hvis de modtager indtil 4 personer.
Stk. 2.  Opholdssteder for børn og unge, der modtager  

 flere end 4 personer, skal være godkendt som egnede af social- og  

 sundhedsudvalget i den stedlige amtskommune eller af anden offentlig  

 myndighed efter reglerne herom.
For anbringelse i døgninstitution for børn og  

 unge gælder reglerne i §§ 96-100.
 Stk. 3.  Afgørelser efter stk. 1 og stk. 2 kan ikke  

 indbringes for anden administrativ myndighed.
 Stk. 4.  Det sociale udvalg fører med støtte fra  

 amtskommunens socialcenter løbende tilsyn med barnets forhold under dets  

 ophold uden for hjemmet og træffer bestemmelse om ændret opholdssted,  

 uddannelse, behandling m.v., så vidt muligt i samarbejde med  

 forældremyndighedens indehaver.
 Stk. 5.  Det sociale udvalg betaler for barnets ophold.  

 Socialministeren kan fastsætte satser for ydelsen eller dele deraf.
 Stk. 6.  Forældrene og barnet betaler for døgnopholdet  

 efter samme regler som ved anbringelse i døgninstitution efter § 96.
 Stk. 7.  Reglerne i stk. 1-6 finder tilsvarende  

 anvendelse, når det sociale udvalg beslutter at yde støtte til ophold for  

 unge over 18 år efter § 36.
 § 67.  Det påhviler det sociale udvalg, medmindre  

 hensynet til barnets velfærd i det enkelte tilfælde taler derimod, i  

 samarbejde med opholdsstedet eller institutionen at sørge for, at  

 forbindelsen mellem barnet og dets hjem holdes ved lige, og at søge at skabe  

 mulighed for barnets tilbagevenden til hjemmet.
 Stk. 2.  Når det er absolut påkrævet af hensyn til et  

 barns velfærd, kan det sociale udvalg beslutte at afbryde barnets forbindelse  

 med forældremyndighedens indehaver for en bestemt periode.
 Stk. 3.  En beslutning efter stk. 2, der vedrører en  

 periode på indtil 3 måneder, kan indbringes for socialstyrelsen.
 Stk. 4.  En beslutning efter stk. 2, der vedrører en  

 periode ud over 3 måneder, skal træffes efter reglerne i § 126.
 § 68.  Personer med et vidtgående fysisk eller psykisk  

 handicap kan anbringes i pleje i private hjem eller tilbydes ophold i et  

 bofællesskab.
 Stk. 2.  Det sociale udvalg fastsætter en økonomisk  

 ydelse for plejeforholdet eller den nødvendige medhjælp i bofællesskabet og  

 træffer herunder beslutning om, hvilket beløb pågældende skal have til  

 rådighed til personlige fornødenheder.
 Stk. 3.  Socialministeren fastsætter retningslinier for  

 bistand efter stk. 1 og 2.
Institutioner Kap. 16. Institutioner under kommunerne Daginstitutioner for børn § 69.  Kommunalbestyrelsen skal sørge for, at der er  

 det nødvendige antal pladser på daginstitutioner for børn og unge, herunder  

 socialpædagogiske fritidsforanstaltninger, jfr. dog § 95 a.
Stk. 2.  Daginstitutioner for børn og unge kan oprettes  

 og drives af en eller flere kommuner eller som private institutioner, med  

 hvilke kommunalbestyrelsen indgår overenskomst.
Private institutioner skal  

 være selvejende, hvis der er plads til mindst 6 børn.
 Stk. 3.  Socialministeren fastsætter vejledende regler  

 for institutionernes ledelse og drift.
 § 70.  Kommunalbestyrelsen skal påse, at planer for  

 oprettelse eller ændring af daginstitutioner er i overensstemmelse med  

 retningslinier, der er udarbejdet af socialministeren.
 § 71.  Kommunalbestyrelsen fører tilsyn med den  

 daglige drift af daginstitutioner i kommunen.
 Stk. 2.  Amtsrådet yder vejledning og kan foretage  

 undersøgelser i forbindelse med spørgsmål om driften af daginstitutioner i  

 amtskommunen.
 § 72.  Bestemmelse om optagelse i en daginstitution  

 træffes af det sociale udvalg, hvis afgørelse ikke kan indbringes for anden  

 administrativ myndighed.
 § 73.  Børnenes forældre betaler for opholdet med et  

 beløb, der svarer til 35 pct. af udgifterne ved ophold i institutionen,  

 bortset fra ejendomsudgifter, herunder husleje og vedligeholdelse, jfr. dog  

 stk. 2. Kommunalbestyrelsen afgør, om betalingen skal beregnes på grundlag af  

 udgifterne ved driften af den enkelte institution eller på grundlag af de  

 gennemsnitlige udgifter ved driften af institutioner af samme type i  

 kommunen.
Stk. 2.  Socialministeren fastsætter nærmere regler om  

 betalingen efter stk. 1 og kan herunder bestemme, at der skal ske nedsættelse  

 eller bortfald af betalingen under hensyn til forældrenes økonomiske forhold  

 og børnenes særlige behov for ophold i daginstitution.
Der kan endvidere  

 fastsættes en lavere betaling for særlige grupper af institutioner.
 Stk. 3.  Særlige indtægter for institutionerne anvendes  

 til nedsættelse af forældrenes betaling.
 Stk. 4.  Betalingen fastsættes for et regnskabsår ad  

 gangen på grundlag af institutionernes budgetter.
Daghjem og dagcentre § 74.  Kommunalbestyrelsen skal sørge for, at  

 personer, hvis tilstand kræver vedvarende tilsyn og pleje, som ikke kan ydes  

 i deres hjem i dagtimerne, får mulighed for optagelse i daghjem.
Endvidere  

 skal kommunalbestyrelsen sørge for, at der i kommunen indrettes dagcentre til  

 det omsorgsarbejde, der bedst kan foregå på en institution.
 Stk. 2.  Daghjem og dagcentre kan oprettes og drives af  

 en eller flere kommuner, amtskommuner eller som selvejende institutioner, med  

 hvilke kommunalbestyrelsen indgår overenskomst.
 § 75.  Kommunalbestyrelsen skal påse, at planer for  

 oprettelse eller ændring af daghjem og dagcentre er i overensstemmelse med  

 retningslinier, der er udarbejdet af socialministeren.
 § 76.  Kommunalbestyrelsen fører tilsyn med den  

 daglige drift af daghjem og dagcentre i kommunen.
 Stk. 2.  Amtsrådet yder vejledning og kan foretage  

 undersøgelser i forbindelse med spørgsmål om driften af daghjem og dagcentre  

 i amtskommunen.
 § 77.  Bestemmelse om optagelse i et daghjem træffes  

 af det sociale udvalg.
 Stk. 2.  Deltagelse i et dagcenters foranstaltninger for  

 personer med behov for særligt omsorgsarbejde forudsætter godkendelse af det  

 sociale udvalg.
 Stk. 3.  Det sociale udvalgs afgørelse om optagelse i  

 daghjem eller dagcenter kan ikke indbringes for anden administrativ  

 myndighed.
 § 78.  Personer, der er optaget i et daghjem, betaler  

 for kost og pleje et beløb, der fastsættes af socialministeren.
 Stk. 2.  For deltagelse i et dagcenters foranstaltninger  

 betales efter regler, der fastsættes af det sociale udvalg efter  

 retningslinier udarbejdet af socialministeren.
Plejehjem og beskyttede boliger § 79.  Kommunalbestyrelsen skal sørge for, at  

 personer, hvis helbredstilstand bevirker, at de ikke med bistand efter  

 reglerne i afsnit IV og V kan klare sig i eget hjem, får mulighed for  

 optagelse i plejehjem.
 Stk. 2.  For personer, der ikke kan klare sig i en  

 almindelig bolig, men hvis tilstand dog ikke nødvendiggør optagelse i  

 plejehjem eller daghjem, skal der være mulighed for indflytning i en  

 beskyttet bolig, der er særligt indrettet for personer med vedvarende  

 lidelser.
 § 80.  Plejehjem og beskyttede boliger kan oprettes og  

 drives af en eller flere kommuner, amtskommuner eller som selvejende  

 institutioner, med hvilke kommunalbestyrelsen indgår overenskomst.
 § 81.  Opførelse af plejehjem og beskyttede boliger  

 efter denne lov kan ikke påbegyndes efter 1. januar 1988.
 Stk. 2.  Allerede oprettede plejehjem og beskyttede  

 boliger kan, også efter istandsættelse og ombygning, fortsat drives efter  

 denne lov.
 § 82.  Kommunalbestyrelsen fører tilsyn med den  

 daglige drift af plejehjem og beskyttede boliger i kommunen, så vidt muligt i  

 samarbejde med beboerråd.
 Stk. 2.  Amtsrådet yder vejledning og kan foretage  

 undersøgelser i forbindelse med spørgsmål om driften af plejehjem og  

 beskyttede boliger i amtskommunen.
 § 83.  Amtsrådet nedsætter til bedømmelse af personers  

 plejebehov eet eller flere udvalg med repræsentanter for amtskommunens  

 socialcenter og sygehusvæsen - fortrinsvis en afdeling for medicinsk  

 langtidsbehandling - og embedslægevæsenet.
 Stk. 2.  Bestemmelse om optagelse i et plejehjem eller  

 indflytning i en beskyttet bolig træffes af det sociale udvalg, efter at der  

 er indhentet udtalelse fra det rådgivende udvalg, der omtales i stk. 1. Det  

 kan ved aftale mellem et amtsråd og en kommunalbestyrelse fastsættes, at det  

 sociale udvalg kan undlade at indhente en sådan udtalelse.
Stk. 3.  Krav om fraflytning af boligen for beboere i  

 plejehjem og beskyttede boliger kan kun gennemføres, såfremt kravet støttes  

 på forhold, der kan sidestilles med en af de i lejelovens kapitel XIII nævnte  

 opsigelsesgrunde.
Afgørelse om fraflytning træffes af det sociale udvalg.
§ 84.  Når en person, der modtager pension efter den  

 sociale pensionslovgivning, optages i et plejehjem, udbetales af pensionen et  

 beløb til personlige fornødenheder, medens resten af pensionen benyttes til  

 betaling for opholdet.
Beløbet til personlige fornødenheder udgør 4.572 kr.  

 årlig.
For pensionister under 60 år ydes et tillæg svarende til 20 pct. af  

 dette beløb.
Når forholdene i det enkelte tilfælde taler derfor, kan der dog  

 efter retningslinier udarbejdet af socialministeren ydes en pensionist under  

 60 år et beløb af den størrelse, der er angivet i § 118, stk. 1, 2. og 3.  

 pkt., til personlige fornødenheder.
Har pensionisten indtægter ud over  

 pensionen, benyttes 60 pct. heraf som yderligere betaling for opholdet.
Den  

 samlede betaling kan dog ikke overstige et beløb, der fastsættes af  

 socialministeren.
 Stk. 2.  Beløbet til personlige fornødenheder  

 pristalsreguleres efter de regler, der gælder for regulering af pensionen.
 Stk. 3.  For personer, der ikke modtager pension,  

 fastsættes en betaling inden for den grænse, der er angivet i stk. 1, sidste  

 pkt., således at pågældende bevarer samme beløb til personlige fornødenheder  

 som en pensionist i samme alder.
§ 85.  Betaling for ophold i plejehjem ydes med  

 virkning fra udgangen af den måned, der følger efter indlæggelsesmåneden.
Er  

 der rimelig udsigt til, at pågældende vil kunne udskrives inden for et  

 tidsrum af omkring 3 måneder efter optagelsen, kan betalingen nedsættes,  

 således at pågældende yderligere beholder et beløb til dækning af udgifter  

 til husleje og lignende.
 Stk. 2.  Har den, der optages i et plejehjem,  

 forsørgelsespligt over for en ægtefælle, der ikke er optaget i et hjem, eller  

 over for børn, beregnes betalingen af indtægten ud over pensionen først,  

 efter at der er afsat et sådant beløb til opfyldelse af forsørgelsespligten,  

 at ægtefællens og børnenes levevilkår ikke forringes på grund af pågældendes  

 optagelse i plejehjemmet.
 Stk. 3.  Ved opgørelsen af indtægten for en beboer i  

 plejehjem bortses der fra indtægter ved pågældendes personlige arbejde under  

 ophold i hjemmet, når disse ikke overstiger det dobbelte af beløbet til  

 personlige fornødenheder.
 Stk. 4.  Ved beregningen af betalingen finder de regler,  

 der er fastsat i § 28, stk. 2, nr. 7, i lov om social pension, tilsvarende  

 anvendelse.
§ 85a.
Kommunalbestyrelsen kan beslutte, at beboerne i eet eller flere af  

 de plejehjem, der hører under kommunen, får udbetalt social pension.
Der  

 betales herefter for de ydelser, den enkelte beboer modtager som led i  

 plejehjemsopholdet.
Kommunalbestyrelsen underretter Socialstyrelsen om  

 sådanne ordninger, inden de gennemføres.
Stk. 2.  Betalingen for bolig udgør 15 pct. af beboerens  

 indkomst, medens betaling for varme og el svarer til omkostningerne.
For  

 praktisk bistand og for øvrige ydelser fastsættes betaling som for personer i  

 eget hjem.
Betalingen kan modregnes i den sociale pension.
 Stk. 3.  Den enkelte beboer skal efter betaling for de  

 samlede ydelser mindst have et beløb til rådighed, der svarer til beløbet til  

 personlige fornødenheder efter § 84. Reglen i § 85, stk. 2, finder  

 tilsvarende anvendelse.
 Stk. 4.  Hvis det sociale udvalg skønner, at en  

 plejehjemsbeboer ikke kan administrere pensionen, finder reglerne i § 36 i  

 lov om social pension tilsvarende anvendelse.
§ 85b.
Forslag til revision af reglerne om ydelser og betaling for beboere  

 i plejehjem fremsættes for Folketinget inden udgangen af 1990.
§ 86.  Beboere i beskyttede boliger betaler en leje,  

 der fastsættes efter regler, der er udarbejdet af socialministeren under  

 hensyn til reglerne i lov om individuel boligstøtte.
For el og varme samt for  

 praktisk bistand fastsættes betalingen som for personer i egen bolig.
Kap. 17. Institutioner under amtskommunerne Rådgivningscentre for børn og unge § 87.  Amtsrådet skal sørge for, at der er mulighed  

 for undersøgelse og behandling i rådgivningscentre af børn og unge med  

 adfærdsvanskeligheder.
 Stk. 2.  Centrene drives af een eller flere amtskommuner  

 i forbindelse med amtskommunernes socialcentre.
 Stk. 3.  Socialministeren fastsætter vejledende regler  

 for centrenes ledelse og drift.
 § 88.  Amtsrådet skal påse, at planer for oprettelse  

 eller ændring af centrene er i overensstemmelse med retningslinier, der er  

 udarbejdet af socialministeren.
 § 89.  Henvendelse om optagelse rettes til centrene.  

 Disse skal fortrinsvis modtage børn og unge, der henvises af de sociale  

 udvalg.
 § 90.  Undersøgelsen og behandlingen på  

 rådgivningscentrene er gratis.
 Revalideringsinstitutioner m. v.
 § 91.  Amtsrådet skal sørge for, at invaliderede og  

 andre erhvervshæmmede har mulighed for optagelse på institutioner til  

 erhvervsmæssig optræning og uddannelse samt arbejdsprøvning og omskoling.  

 Amtsrådet skal endvidere sørge for, at personer, der af fysiske eller  

 psykiske årsager m. v. ikke er i stand til at fastholde eller opnå normal  

 beskæftigelse i det almindelige erhvervsliv, har mulighed for beskæftigelse  

 på beskyttede virksomheder og lignende eller ved andre erhvervsmæssige  

 foranstaltninger.
Stk. 2.  Revalideringsinstitutioner og beskyttede  

 virksomheder m. v. kan oprettes og drives af en eller flere amtskommuner,  

 kommuner eller som selvejende institutioner, med hvilke amtsrådet indgår  

 overenskomst.
I overenskomsten fastsættes bestemmelse om institutionens  

 ledelse og drift, der ikke må påføre andre virksomheder ubillig konkurrence.
 § 92.  Amtsrådet skal påse, at planer for oprettelse  

 eller ændring af revalideringsinstitutioner og beskyttede virksomheder m. v.  

 er i overensstemmelse med retningslinier, der er udarbejdet af  

 socialministeren.
 § 93.  Amtsrådet fører tilsyn med  

 revalideringsinstitutioner og beskyttede virksomheder i amtskommunen.
§ 94.  Beslutning om optagelse på  

 revalideringsinstitutioner og beskyttede virksomheder m. v. træffes af  

 amtskommunens social- og sundhedsudvalg efter indstilling fra det sociale  

 udvalg i pågældendes opholdskommune.
Beslutning om optagelse på beskyttede  

 virksomheder m. v., som alene er beregnet for personer med bopæl i en bestemt  

 kommune, træffes dog af det sociale udvalg i vedkommende kommune.
 § 95.  Amtsrådet fastsætter efter retningslinier  

 udarbejdet af socialministeren regler om beregning og udbetaling af  

 arbejdsvederlag samt befordring m. v. under beskæftigelse på  

 revalideringsinstitutioner og beskyttede virksomheder m. v.
Særlige daginstitutioner for børn og unge med vidtgående fysiske eller  

 psykiske handicap § 95 a.  Amtsrådet skal sørge for, at der er det  

 nødvendige antal pladser på særlige daginstitutioner for børn og unge, der på  

 grund af et vidtgående fysisk eller psykisk handicap har et særligt behov for  

 støtte, behandling m. v., der ikke kan dækkes gennem ophold på en af de i §  

 69 nævnte daginstitutioner.
 Stk. 2.  Institutionerne kan oprettes og drives af en  

 amtskommune, en kommune eller som selvejende institution, med hvilke  

 amtsrådet indgår overenskomst.
 Stk. 3.  Socialministeren fastsætter vejledende regler  

 for institutionernes ledelse og drift.
 § 95 b.  Amtsrådet skal påse, at planer for oprettelse  

 og ændring af særlige daginstitutioner for børn og unge er i overensstemmelse  

 med retningslinier, der er udarbejdet af socialministeren.
§ 95 c.  Amtsrådet fører det almindelige tilsyn med de  

 særlige daginstitutioner for børn og unge i amtskommunen.
Det pædagogiske  

 tilsyn udøves af amtskommunens socialcenter.
 § 95 d.  Bestemmelse om optagelse i en institution  

 træffes af amtskommunens social- og sundhedsudvalg efter indstilling fra det  

 sociale udvalg i opholdskommunen.
 § 95 e.  Der betales for opholdet i de særlige  

 daginstitutioner efter regler, der fastsættes af socialministeren.
Døgninstitutioner for børn og unge § 96.  Amtsrådet skal sørge for, at der er det  

 nødvendige antal pladser på institutioner, herunder pensioner, til børn og  

 unge, der skal anbringes uden for hjemmet eller på grund af et vidtgående  

 fysisk eller psykisk handicap har et særligt behov for pleje, behandling m.  

 v.
Endvidere skal amtsrådet sørge for, at der er det nødvendige antal pladser  

 og mulighed for ambulant behandling på institutioner for børn og unge med  

 sociale adfærdsproblemer.
 Stk. 2.  Institutionerne kan oprettes og drives af en  

 eller flere amtskommuner, kommuner eller som selvejende institutioner, med  

 hvilke amtsrådet indgår overenskomst.
 Stk. 3.  Socialministeren fastsætter vejledende regler  

 for institutionernes ledelse og drift, herunder om lommepenge og  

 arbejdsvederlag til børnene og de unge.
 § 97.  Amtsrådet skal påse, at planer for oprettelse  

 eller ændring af døgninstitutioner for børn og unge er i overensstemmelse med  

 retningslinier, der er udarbejdet af socialministeren.
§ 98.  Amtsrådet fører det almindelige tilsyn med  

 døgninstitutioner for børn og unge i amtskommunen.
Det pædagogiske tilsyn  

 udøves af amtskommunens socialcenter.
 § 99.  (Ophævet ved lov nr. 301 af 6. juni 1984).
 § 100.  Der betales for opholdet efter regler, der  

 fastsættes af socialministeren.
Svangre- og mødrehjem § 101.  Amtsrådet kan drive hjem for gravide kvinder  

 og mødre med små børn.
Amtsrådet kan endvidere indgå overenskomst med en  

 selvejende institution om ret til at råde over pladser på denne.
Stk. 2.  Der skal i hjemmene kunne optages kvinder, hvis  

 forhold i tiden omkring en fødsel er særlig vanskelige.
Endvidere skal  

 hjemmene kunne optage mødre med små børn på rekreationsophold.
Mødrene kan  

 under opholdet medbringe deres børn.
 § 102.  Amtsrådet i den amtskommune, hvor et hjem er  

 beliggende, fører tilsyn med dettes daglige drift.
 § 103.  Bestemmelse om optagelse i svangre- og  

 mødrehjem træffes af amtskommunens social- og sundhedsudvalg efter  

 indstilling fra det sociale udvalg i opholdskommunen.
 § 104.  Personer, der er optaget i svangre- og  

 mødrehjem, betaler ikke for opholdet.
 Forsorgshjem m. v.
 § 105.  Amtsrådet skal sørge for, at der er mulighed  

 for optagelse i forsorgshjem og andre institutioner for personer, der er  

 hjemløse eller ikke kan tilvænne sig det almindelige samfundsliv.
 Stk. 2.  Forsorgshjem og tilsvarende institutioner kan  

 oprettes og drives af en eller flere amtskommuner eller som selvejende  

 institutioner, med hvilke amtsrådet indgår overenskomst.
 § 106.  Amtsrådet skal påse, at planer for oprettelse  

 eller ændring af forsorgshjem og tilsvarende institutioner er i  

 overensstemmelse med retningslinier, der er udarbejdet af socialministeren.
 § 107.  Amtsrådet fører tilsyn med forsorgshjem og  

 tilsvarende institutioner i amtskommunen.
 § 108.  Optagelse i forsorgshjem og tilsvarende  

 institutioner kan ske dels ved henvisning fra offentlige myndigheder, dels  

 ved pågældendes egen henvendelse til institutionen.
Stk. 2.  Er der tvivl om anbringelsens  

 hensigtsmæssighed, skal der indhentes en udtalelse fra amtskommunens  

 socialcenter.
Den afgørelse, der af institutionens ledelse træffes om  

 optagelse og om betaling, kan indbringes for amtsankenævnet.
 § 109.  Ved hver optagelse i forsorgshjem og  

 tilsvarende institutioner, der ikke må anses for ganske kortvarig,  

 iværksættes der et samarbejde med det sociale udvalg i pågældendes  

 opholdskommune med henblik på behovet for andre støtteforanstaltninger over  

 for pågældende og hans familie.
 § 110.  Når en person, der modtager pension efter den  

 sociale pensionslovgivning, optages i forsorgshjem eller en tilsvarende  

 institution, der er beregnet til længerevarende ophold, anvendes pensionen  

 fra den måned, der følger efter indlæggelsesmåneden, som betaling efter samme  

 regler som ved optagelse af pensionister i plejehjem.
Stk. 2.  For personer, der ikke modtager pension,  

 fastsættes en betaling efter de retningslinier, der er angivet i stk. 1,  

 således at pågældende bevarer samme beløb til personlige fornødenheder som en  

 pensionist.
Har pågældende ingen indtægter, udbetales under opholdet på  

 institutionen et tilsvarende beløb til personlige fornødenheder.
 § 111.  For institutioner, der er beregnet som  

 midlertidigt opholdssted for hjemløse, fastsætter amtsrådet efter  

 retningslinier udarbejdet af socialministeren en betalingstakst pr.  

 opholdsdag.
Institutioner for personer med vidtgående fysiske eller psykiske handicap  

 og særlige plejehjem § 112.  Amtsrådet skal sørge for, at der er det  

 nødvendige antal pladser på institutioner for voksne, der på grund af et  

 vidtgående fysisk eller psykisk handicap har et særligt behov for pleje,  

 behandling m. v., som ikke kan dækkes gennem optagelse på sygehus eller  

 ophold på de øvrige i kapitel 16 og 17 nævnte institutioner.
 Stk. 2.  Amtsrådet skal endvidere sørge for, at der  

 findes særlige plejehjem for yngre og for personer med lidelser, der enten  

 forudsætter en bestemt indretning af plejehjemmet eller gør periodevis  

 indlæggelse til rekreation eller behandling påkrævet.
 Stk. 3.  Institutionerne kan oprettes og drives af en  

 amtskommune, en kommune eller som selvejende institution, med hvilken  

 amtsrådet indgår overenskomst.
 Stk. 4.  Socialministeren kan fastsætte vejledende  

 regler for institutionernes ledelse og drift.
 § 113.  Amtsrådet skal påse, at planer for oprettelse  

 eller ændring af de i § 112, stk. 1 og 2, nævnte institutioner er i  

 overensstemmelse med retningslinier, der er udarbejdet af socialministeren.
 § 114.  Amtsrådet fører tilsyn med de i § 112, stk. 1  

 og 2, nævnte institutioner.
 § 115.  Beslutning om optagelse på de i § 112, stk. 1  

 og 2, nævnte institutioner træffes af amtskommunens social- og sundhedsudvalg  

 efter indstilling fra det sociale udvalg i opholdskommunen.
 § 116.  Socialministeren fastsætter regler om ydelse  

 af lommepenge, beklædning samt befordring og kostgodtgørelse m. v. til  

 personer på de i § 112, stk. 1, nævnte institutioner.
§ 117.  Ophold på de i § 112, stk. 1, nævnte  

 institutioner er gratis for personer under 60 år, der ikke har lønindtægter  

 af væsentligt omfang.
For personer med højere lønindtægter fastsætter  

 socialministeren betalingsregler.
 Stk. 2.  For personer over 60 år gælder efter udløbet af  

 de frister efter indlæggelsen, der er angivet i den sociale  

 pensionslovgivning, bestemmelserne i denne lovs § 84 om udbetaling af et  

 beløb til personlige fornødenheder og om indbetaling af egne indtægter.
 Stk. 3.  Anden bistand fra de i § 112, stk. 1, nævnte  

 institutioner er gratis.
 Stk. 4.  Socialministeren fastsætter regler vedrørende  

 betaling for udenlandske statsborgeres ophold på de i § 112, stk. 1, nævnte  

 institutioner.
§ 118.  Ved optagelse i de i § 112, stk. 2, nævnte  

 særlige plejehjem, der er bestemt til længerevarende ophold, finder  

 betalingsreglerne for almindelige plejehjem tilsvarende anvendelse.
For  

 personer under 60 år på særlige plejehjem for yngre, udgør beløbet til  

 personlige fornødenheder dog 12.144 kr. årligt.
Beløbet pristalsreguleres  

 efter de regler, der gælder for regulering af pensionen.
 Stk. 2.  For særlige plejehjem, der er bestemt til  

 periodevis indlæggelse til rekreation eller behandling, fastsætter  

 socialministeren en betalingstakst pr. opholdsdag.
 §§ 119 og 120. (Ophævet ved lov nr. 258 af 8. juni 1978).
 §§ 121 og 122. (Ophævet ved lov nr. 328 af 26. juni 1975).
Kap. 18. Hjælpeforanstaltninger uden  

 samtykke § 123.  Når det er absolut påkrævet af hensyn til et  

 barns velfærd, kan det sociale udvalg indtil barnets fyldte 18. år uden  

 samtykke fra forældremyndighedens indehaver træffe beslutning om Stk. 2.  Opretholdelse af hjælpeforanstaltninger efter  

 stk. 1 ud over 1 år forudsætter fornyet behandling af sagen i det sociale  

 udvalg.
Er den unge fyldt 18 år, kan hjælpeforanstaltningerne kun  

 opretholdes, såfremt den pågældende giver samtykke hertil.
§ 124.  Er barnet anbragt uden for hjemmet uden  

 medvirken af det sociale udvalg, kan udvalget nægte hjemtagelse, såfremt  

 hjemtagelse ville stride imod barnets tarv.
Hjemtagelse efter 2 års ophold i  

 et privat plejehjem kan kun ske efter forudgående tilladelse fra det sociale  

 udvalg.
 Stk. 2.  Stk. 1 gælder ikke i tilfælde, hvor kun den ene  

 af forældrene har forældremyndigheden, men barnet er anbragt hos den anden af  

 forældrene.
§ 125.  Under en sag om de foranstaltninger, der er  

 nævnt i §§ 123 og 124, skal forældremyndighedens indehaver have tilbud om  

 advokatbistand samtidig med, at pågældende skal gøres bekendt med retten til  

 indsigt i sagens akter efter lov om offentlighed i forvaltningen.
Forinden  

 afgørelse træffes, skal forældremyndighedens indehaver, værgen, barnet,  

 advokaten og eventuel anden bisidder have adgang til at udtale sig over for  

 udvalget.
 Stk. 2.  En afgørelse efter §§ 123 og 124 skal indeholde  

 angivelse af de faktiske og retlige forhold, der ligger til grund for  

 afgørelsen.
§ 126.  Afgørelser efter §§ 123 og 124 skal træffes i  

 et møde i det sociale udvalg.
Til vedtagelse af en hjælpeforanstaltning  

 kræves, at mindst 2/3 af udvalgets medlemmer stemmer herfor.
Byretsdommeren i  

 retskredsen samt en pædagogisk-psykologisk konsulent, der er udpeget af  

 amtsrådet for den kommunale valgperiode, deltager i mødet uden stemmeret.
Er  

 der flere dommere i retskredsen, bestemmer justitsministeren, hvem af disse  

 der skal modtage hvervet.
Stk. 2.  Dommeren yder udvalget vejledning med hensyn  

 til lovens forståelse og anvendelse samt vurdering af foreliggende  

 oplysninger.
Dommeren leder forhandlingen og påser, at sagen er  

 tilstrækkeligt oplyst.
 Stk. 3.  I Københavns kommune træffes disse afgørelser  

 efter reglerne i en vedtægt, der skal godkendes af socialministeren.
 Stk. 4.  Det sociale udvalg kan om fornødent forlange  

 bistand af politiet til gennemførelse af afgørelserne.
 § 127.  Når det sociale udvalg ikke kan holde møde,  

 kan foranstaltninger, som af hensyn til barnets velfærd ikke kan opsættes,  

 iværksættes foreløbigt af formanden eller i dennes forfald af næstformanden.  

 Forældremyndighedens indehaver skal inden 24 timer efter afgørelsen have  

 skriftlig meddelelse herom med angivelse af de faktiske og retlige forhold,  

 der ligger til grund for foranstaltningens iværksættelse med oplysning om  

 retten til indsigt i sagens akter efter lov om offentlighed i forvaltningen.  

 Meddelelsen skal endvidere indeholde tilbud om advokatbistand.
Stk. 2.  En foreløbig afgørelse skal snarest muligt og  

 senest inden 7 dage forelægges det sociale udvalg til godkendelse efter §§  

 125 og 126, uanset om hjemgivelse af barnet har fundet sted.
Godkendes den  

 foreløbige afgørelse, forelægges denne det sociale udvalg til endelig  

 afgørelse inden 1 måned.
 Stk. 3.  Chefen for den sociale ankestyrelse eller den  

 af ankecheferne, som styrelseschefen bemyndiger hertil, kan give pålæg om  

 iværksættelse af en foreløbig foranstaltning efter stk. 1.
 § 128.  Beslutninger, der er truffet efter § 123, stk.  

 1, og § 124, kan indbringes for den sociale ankestyrelse inden 4 uger efter,  

 at klageren har fået meddelelse om afgørelsen.
Stk. 2.  Berettiget til at indbringe en sag for  

 ankestyrelsen er forældremyndighedens indehaver, den, der faktisk udøver  

 forældremyndigheden, samt, såfremt sagen vedrører en person, der ikke står  

 under forældremyndighed, den unge eller værgen.
Endvidere kan plejeforældre  

 indbringe beslutninger efter § 65, stk. 5, eller efter § 124.
Stk. 3.  Indbringelse af sagen for ankestyrelsen hindrer  

 ikke iværksættelse af de besluttede foranstaltninger.
Dog kan styrelseschefen  

 eller den af ankecheferne, som styrelseschefen bemyndiger hertil, under  

 ganske særlige omstændigheder bestemme, at en beslutning ikke må iværksættes,  

 før ankestyrelsen har truffet afgørelse i sagen.
 Stk. 4.  Ved behandling af sagen i den sociale  

 ankestyrelse finder § 125, stk. 1, tilsvarende anvendelse.
 § 129.  Ankestyrelsens beslutninger efter § 128 kan  

 ved henvendelse til ankestyrelsen inden 4 uger efter, at klageren har fået  

 meddelelse om afgørelsen, kræves forelagt for landsretten.
 Stk. 2.  Er ankestyrelsens beslutning stadfæstet ved  

 dom, kan fornyet prøvelse for retten ikke kræves, før der er forløbet 6  

 måneder, medmindre en kortere frist er fastsat af retten.
 § 130.  Landsretten tiltrædes ved behandling af  

 sagerne af en børneforsorgskyndig dommer og en dommer, der er kyndig i børne-  

 eller ungdomspsykiatri eller i psykologi.
 Stk. 2.  Sagerne behandles i øvrigt i overensstemmelse  

 med de almindelige regler om borgerlige sager i lov om rettens pleje, jfr.  

 dens kapitel 43a, med de nedenfor angivne ændringer.
 Stk. 3.  Angår sagen et barn under 18 år, kan pågældende  

 kun med rettens tilladelse overvære retsmøderne.
 Stk. 4.  Retten kan bestemme, at retsmøderne skal foregå  

 for lukkede døre.
 Stk. 5.  Ved offentlig gengivelse af forhandlingerne i  

 retten eller af dommen må der ikke uden rettens tilladelse anføres navn,  

 stilling eller bopæl for nogen af de under sagen nævnte personer.  

 Overtrædelse af forbudet straffes med bøde.
 Stk. 6.  Bestemmelsen i § 218, stk. 1, 3. pkt., i lov om  

 rettens pleje finder ikke anvendelse på behandlingen ved landsretten af disse  

 sager.
§ 131.  Landsrettens afgørelse kan kun indbringes for  

 højesteret, når justitsministeren undtagelsesvis tillader det.
Ansøgning om  

 tilladelse til anke eller kære må fremsættes henholdsvis inden 1 år og inden  

 6 måneder efter afgørelsen.
§ 132.  De i § 130 nævnte dommere beskikkes af  

 justitsministeren efter forhandling med socialministeren.
Justitsministeren  

 fastsætter deres antal og træffer bestemmelse om vederlag og  

 rejsegodtgørelse.
De beskikkede skal være myndige, uberygtede og  

 vederhæftige.
Stk. 2.  Beskikkelse gælder for 4 år.
En dommer afgår  

 dog ved udgangen af den måned, i hvilken pågældende fylder 70 år.
 Stk. 3.  Ingen, der fyldestgør de foreskrevne  

 betingelser, kan undslå sig for at modtage beskikkelse, medmindre pågældende  

 er over 65 år eller kan anføre anden fritagelsesgrund, som justitsministeren  

 finder antagelig.
Stk. 4.  Udtagelsen for den enkelte sag blandt de  

 beskikkede dommere foretages af præsidenten for vedkommende landsret.
Ingen  

 kan udtages, som ifølge §§ 60 og 62 i lov om rettens pleje ville være  

 udelukket fra at handle som dommer i sagen.
Kap. 19. Finansiering § 133.  En kommunes udgifter til rådgivning og tilsyn  

 efter afsnit II, til administration i øvrigt samt til dagforanstaltninger for  

 børn og unge efter § 64 og § 69 afholdes endeligt af kommunen.
 Stk. 2.  Af en kommunes udgifter til bistand efter  

 afsnit III refunderer staten 50 pct.
 Stk. 3.  Socialministeren fastsætter regler for  

 afholdelse af udgifter til lægeerklæringer m. v. efter § 17.
 § 134.  Staten afholder udgifterne vedrørende de  

 institutioner m. v., der forbliver under staten efter lov om udlægning af  

 åndssvageforsorgen og den øvrige særforsorg m. v.
 Stk. 2.  Staten afholder udgifterne efter § 5 til  

 forsørgelse i udlandet.
Stk. 3.  Staten afholder udgifter efter afsnit III-VII,  

 med undtagelse af § 87, til en udlænding, der har fået opholdstilladelse  

 efter Dette gælder i 61/2 år efter datoen for opholdstilladelsen.
 § 135.  Staten refunderer 75 pct. af amtskommunens  

 udgifter vedrørende forsorgshjem m. v., jfr. §§ 105-111. Socialministeren kan  

 bestemme, at udgifterne vedrørende en institution, der er beregnet til  

 midlertidigt opholdssted for hjemløse, i særlige tilfælde afholdes fuldt ud  

 af staten.
Stk. 2.  Udgifterne vedrørende de i § 87 nævnte  

 rådgivningscentre samt ved rådgivning og vejledning, som påhviler en  

 amtskommunes socialcenter, afholdes endeligt af amtskommunen.
For  

 specialrådgivning, som udøves af institutioner, der varetager lands- og  

 landsdelsdækkende funktioner, og for den virksomhed, der er nævnt i § 58 a,  

 kan socialministeren fastsætte særlige regler om fordelingen af udgifterne  

 mellem amtskommunerne.
Stk. 3.  Af udgifterne vedrørende ophold i andre  

 institutioner under amtskommunerne end dem, der er nævnt i stk. 1, betaler  

 kommunen en takst, der fastsættes for et regnskabsår ad gangen på grundlag af  

 institutionernes budgetter.
Taksten skal for personer, der er fyldt 67 år,  

 svare til 100 pct. og for personer under 67 år svare til 50 pct. af  

 udgifterne ved opholdet.
 Stk. 4.  Socialministeren kan fastsætte regler om  

 fordeling af udgifterne ved ophold i sikrede afdelinger i døgninstitutioner  

 for børn og unge mellem amtskommunerne og kommunerne samt mellem disse  

 indbyrdes.
 Stk. 5.  For personer, der er fyldt 67 år, afholder  

 kommunen endeligt udgifterne vedrørende:
Stk. 6.  For personer under 67 år afholder kommunen og  

 amtskommunen hver 50 pct. af de udgifter, der er nævnt i stk. 5, og af  

 udgifter vedrørende formidlet døgnophold efter § 66. Har de nævnte personer  

 ophold i de institutioner under kommunerne, der er nævnt i stk. 5, betaler  

 amtskommunen en takst, der fastsættes for et regnskabsår ad gangen på  

 grundlag af institutionernes budgetter.
Taksten skal svare til 50 pct. af  

 udgifterne ved opholdet.
 Stk. 7.  Socialministeren kan efter forhandling med de  

 kommunale organisationer fastsætte nærmere regler om fordeling mellem kommune  

 og amtskommune af udgifter i forbindelse med ydelser til personer under 67 år  

 og personer, der er fyldt 67 år.
§ 136.  For en person med pension efter den sociale  

 pensionslovgivning, som er optaget i en institution, hvor den sociale pension  

 benyttes til betaling for opholdet, udbetaler staten til kommunen et beløb,  

 der svarer til den sociale pensions grundbeløb.
Beløbet udbetales fra det  

 tidspunkt, da pensionen benyttes til betaling for opholdet.
Beløbet deles  

 mellem de offentlige myndigheder, der afholder udgifterne ved  

 institutionsopholdet.
§ 137.  Socialministeren fastsætter regler for  

 anvisning af refusion, regnskabsaflæggelse og revision.
Socialministeren kan  

 endvidere fastsætte regler om indsendelse til centrale myndigheder af  

 revisionsmateriale også for områder, hvor der ikke ydes statsrefusion.
 § 138.  Socialministeren kan fastsætte regler om  

 vedtægter m. v. for foreninger, der driver virksomhed, hvortil udgifter  

 afholdes efter denne lov.
Kap. 19 a.
Forskellige bestemmelser § 138 a.  Socialministeren kan efter indstilling fra  

 kommunalbestyrelsen tillade, at det sociale udvalg i en forsøgsperiode yder  

 hjælp efter regler, der fraviger bestemmelserne i § 37, såfremt reglerne er  

 godkendt af socialministeren.
 § 138 b.  Socialministeren kan efter indstilling fra  

 kommunalbestyrelsen eller amtsrådet tillade, at der for en forsøgsperiode  

 oprettes andre socialpædagogiske tilbud for børn og andre institutionsformer  

 for børn og voksne end dem, der er omtalt i afsnit VI og VII.
 Stk. 2.  Socialministeren kan i forbindelse med en  

 tilladelse efter stk. 1 godkende betalingsordninger og ordninger vedrørende  

 udgiftsfordeling, selv om ordningerne fraviger reglerne herom.  

 Forældrebetalingen kan dog ikke ved sådanne ordninger fastsættes højere end  

 den sædvanlige forældrebetaling for tilsvarende pædagogiske tilbud for samme  

 aldersgruppe i kommunen.
 § 138 c.  (Ophævet ved lov nr. 948 af 23. december  

 1986).
Kap. 20. Overgangs- og  

 slutningsbestemmelser § 139.  Loven træder i kraft den 1. april 1976.
Stk. 2.  Samtidig ophæves § 140.  Socialministeren kan fastsætte regler for  

 administrationen af opgaver, der ved denne lov er henført til kommunerne fra  

 andre administrative organer, når den enkelte kommune ved lovens ikrafttræden  

 ikke har afsluttet sine forberedelser til at overtage administrationen.
§ 141.  Overenskomster med private institutioner, med  

 hvilke der ikke skulle indgås overenskomst efter den lovgivning, der er nævnt  

 i § 139, stk. 2, skal indgås inden 2 år efter lovens ikrafttræden.
En  

 kommunes eller amtskommunes nægtelse af at indgå en sådan overenskomst kan  

 indbringes for socialministeren.
§ 142.  For private institutioner, der er oprettet  

 inden lovens ikrafttræden, gælder krav om, at de skal være selvejende, kun,  

 såfremt det tilsvarende krav fandtes i den lovgivning, der var gældende på § 143.  Socialministeren kan overføre fast ejendom og  

 inventar, der hidtil har været anvendt af institutioner for særlige grupper  

 som nævnt i §§ 87-104, til en eller flere amtskommuner, såfremt ejendommen og  

 inventaret vil blive anvendt til en af de nævnte institutioner.
Det samme  

 gælder inventar, der har været anvendt i forbindelse med administrationen af  

 de nævnte institutioner.
Socialministeren bestemmer omfanget af overførelsen  

 og den nærmere fordeling af ejendomsretten, såfremt overførelsen sker til  

 flere amtskommuner i forening.
Stk. 2.  Indgår en amtskommune overenskomst med en  

 privat institution til opfyldelse af amtskommunens forpligtelser efter §§  

 87-104, overfører socialministeren statens rettigheder ifølge lån, der er  

 ydet institutionen til opførelse af bygninger, om- og tilbygning m. v., til  

 amtskommunen.
Det samme gælder beføjelser, der er tillagt socialministeren  

 som følge af tilskud til en privat institution.
Stk. 3.  Overførslen efter stk. 1 og 2 sker  

 vederlagsfrit.
Overgår ejendommen til anden brug end nævnt i §§ 87-118 inden  

 den 1. januar 1991, eller bortfalder inden samme dato overenskomsten til  

 opfyldelse af amtskommunens forpligtelse efter de nævnte bestemmelser,  

 betaler amtskommunen dog den forholdsmæssigt nedskrevne værdi af det  

 overførte på overførselstidspunktet.
 Stk. 4.  Socialministeren kan, indtil overførelse er  

 sket efter stk. 1, bestemme, at en institution fortsat drives af staten, men  

 således at udgifterne afholdes efter § 135, stk. 3.
 § 144.  Hjemmehjælpere, der ikke har fulgt  

 undervisning på et godkendt kursus for husmoderafløsere og hjemmehjælpere,  

 kan fortsætte deres beskæftigelse under forudsætning af, at de søger  

 optagelse på et godkendt kursus inden 1. april 1978.
 § 145.  Inden der fremsættes forslag om ændringer i  

 lovens regler om folke- og førtidspensionisters beløb til personlige  

 fornødenheder under ophold på institution, optager socialministeren  

 forhandling med Folkepensionistforeningernes og Invalideorganisationernes  

 Kontaktudvalg.
 § 146.  Loven gælder ikke for Færøerne og Grønland.
---------- Lov nr. 258 af 8. juni 1978 indeholder følgende  

 ikrafttrædelsesbestemmelse:
 § 6.  Loven træder i kraft den 1. januar 1980.
 Stk. 2.  Samtidig ophæves:
---------- Lov nr. 620 af 8. december 1982 (* 1) indeholder følgende ikrafttrædelses-  

 og overgangsbestemmelser:
 § 2.  Loven træder i kraft den 1. januar 1983.
 § 3.  For personer, der pr. 1. januar 1983 får løbende  

 kontanthjælp efter §§ 37 og 42, og for hvilke reglerne i § 1, nr. 3 (* 2) og  

 4 (* 3), vil bevirke en nedgang i hjælpen nedtrapper det sociale udvalg  

 gradvis hjælpen indtil 1. april 1983.
 Stk. 2.  § 1, nr. 1 (* 4), finder kun anvendelse på  

 hjælp, der er søgt efter den 1. januar 1983.
 Stk. 3.  Uanset bestemmelsen i § 1, nr. 11 (* 5),  

 betaler børnenes forældre for opholdet med et beløb for børn i eller over  

 skolealderen, der svarer til 27,5 pct. pr. 1. januar 1983, 30 pct. pr. 1.  

 januar 1984 og 32,5 pct. pr. 1. januar 1985.
---------- Lov nr. 195 af 25. maj 1983 (* 6) indeholder følgende  

 ikrafttrædelsesbestemmelse:
 § 2.  Loven har virkning fra den 1. januar 1980.
---------- Lov nr. 196 af 25. maj 1983 (* 7) indeholder følgende  

 ikrafttrædelsesbestemmelse:
 § 8.  Loven træder i kraft den 1. juli 1983.
 Stk. 2.  Afgørelser truffet af amtsankenævnet før lovens  

 ikrafttræden kan indbringes for den sociale ankestyrelse efter de hidtil  

 gældende bestemmelser.
 Stk. 3.  Funktionsperioden for de personer, der er  

 blevet beskikket som medlemmer af den sociale ankestyrelse indtil udgangen af  

 juni 1985, forlænges indtil udgangen af marts 1986.
---------- Lov nr. 581 af 19. december 1983 (* 8) indeholder følgende  

 ikrafttrædelses- og overgangsbestemmelser:
 § 2.  Loven træder i kraft den 1. januar 1984.
 § 3.  Til personer, som den 1. januar 1984 modtager  

 hjælp efter de hidtidige regler i bistandslovens § 37, stk. 4, eller § 43,  

 der sammen med eventuelle indtægter er mindre end beløbet i lovens § 43, stk.  

 1, 1. pkt., forhøjes hjælpen, således at de pågældende i alt får rådighed  

 over dette beløb, såfremt såvel de hidtidige levevilkår som summen af  

 underholdsbeløbet i lovens § 37, stk. 2, 1. pkt., og de rimelige faste  

 udgifter har ligget over eller svaret til beløbet i lovens § 43, stk. 1, 1.  

 pkt.
---------- Lov nr. 218 af 16. maj 1984 (* 9) indeholder følgende  

 ikrafttrædelsesbestemmelse:
 § 10.  Loven træder i kraft den 1. oktober 1984.
---------- Lov nr. 241 af 23. maj 1984 (* 10) indeholder følgende  

 ikrafttrædelsesbestemmelse:
 § 4.  Loven træder i kraft den 1. januar 1985.
---------- Lov nr. 301 af 6. juni 1984 indeholder følgende  

 ikrafttrædelsesbestemmelse:
 § 2.  Loven træder i kraft den 1. januar 1985 (* 11),  

 § 1, nr. 1, nr. 3 og nr. 19, dog den 1. juli 1984 (* 12).
---------- Lov nr. 54 af 20. februar 1985 indeholder følgende ikrafttrædelses- og  

 overgangsbestemmelser:
 § 7.  Loven træder i kraft den 1. april 1985.
Stk. 2.  § 3, nr. 2 (* 13), finder anvendelse, hvis  

 amtsankenævnets afgørelse er truffet efter lovens ikrafttræden.
Er afgørelsen  

 truffet før, finder de hidtidige regler anvendelse.
Stk. 3.  § 3, nr. 3-5 (* 14), finder anvendelse, hvis  

 det sociale udvalgs afgørelse er truffet efter lovens ikrafttræden.
Er  

 afgørelsen truffet før, finder de hidtidige regler anvendelse.
---------- Lov nr. 262 af 6. juni 1985 (* 15) indeholder følgende  

 ikrafttrædelsesbestemmelse:
 § 2.  Loven træder i kraft den 1. januar 1987.
---------- Lov nr. 250 af 22. maj 1986 (* 16) indeholder følgende  

 ikrafttrædelsesbestemmelse:
§ 3.  Loven træder i kraft ved bekendtgørelsen i  

 Lovtidende.
Reglen i § 2, nr. 1 og 2, om det offentliges indtræden i krav på  

 overskydende skat finder anvendelse på overskydende skat med godtgørelse og  

 renter samt tilbagebetaling efter kildeskattelovens § 55, der kommer til  

 udbetaling efter tidspunktet for denne lovs bekendtgørelse i Lovtidende.
---------- Lov nr. 938 af 23. december 1986 indeholder følgende  

 ikrafttrædelsesbestemmelser:
 § 2.  Personer, der efter 1. april 1987 ansøger om  

 kontanthjælp, orienteres af det sociale udvalg om de ændrede beregningsregler  

 pr. 1. juli 1987 og om de eventuelle konsekvenser for hjælpens størrelse.
 § 3.  Loven træder i kraft den 1. juli 1987 (* 17), §  

 1, nr. 7, dog den 1. januar 1987 og § 2 den 1. april 1987.
 § 4.  Det sociale udvalg kan foranledige aflysning af  

 krav, der tidligere er tinglyst efter bistandslovens § 25, stk. 2.
Stk. 2.  Ved anvendelse af § 37, stk. 2, som affattet  

 ved denne lovs § 1, nr. 3, skal der medregnes perioder, hvor pågældende har  

 modtaget kontanthjælp efter de hidtil gældende regler.
Personer, som den 1.  

 juli 1987 modtager hjælp efter de hidtidige regler i § 43, skal efter lovens  

 ikrafttræden have beregnet hjælpen efter § 37, stk. 2, sidste pkt., som  

 affattet ved denne lovs § 1, nr. 3.
 Stk. 3.  For personer, som i tiden fra 1. januar 1987  

 til 30. juni 1987 modtager hjælp efter de hidtidige regler i §§ 37 og 43,  

 skal der ved beregningen af hjælpen ses bort fra halvdelen af den  

 godtgørelse, som udbetales deltagere i produktionsskoler efter lov om  

 produktionsskoler, vejledningskurser efter lov om ungdomsvejledning og visse  

 uddannelsesforanstaltninger og erhvervsmæssige introduktionskurser for unge  

 efter lov om arbejdsmarkedsuddannelser.
--------- Lov nr. 213 af 10. april 1987 (* 18) indeholder følgende  

 ikrafttrædelsesbestemmelse:
 § 2.  Loven har virkning fra den 1. april 1987.
--------- Lov nr. 391 af 10. juni 1987 (* 19) indeholder følgende  

 ikrafttrædelsesbestemmelser:
 § 2.  Loven træder i kraft den 1. januar 1989. § 1,  

 nr. 2 og 5, træder i kraft dagen efter bekendtgørelsen i Lovtidende.
---------- Lov nr. 870 af 23. december 1987 (* 20) indeholder følgende ikrafttrædelsesbestemmelser: §2 Stk. 1.  Loven træder i kraft den 1. januar 1988.
 stk. 2.  Efter anmodning udbetales dog et beløb svarende  

 til fradrag, der i perioden fra den 1. juli 1987 til lovens ikrafttræden er  

 foretaget i grundydelsen for værdien af kost m.v. under midlertidig  

 indlæggelse på sygehus eller lignende, jf. lovens § 1, nr. 4.
(* 1) Vedrører ændringer af §§ 25, 37, 43, 58 og 73. Herudover er indsat  

 kap. 19 a.
Forskellige bestemmelser.
 (* 2) Vedrører § 37, stk. 2.
 (* 3) Vedrører § 37, stk. 4.
 (* 4) Vedrører § 25, stk. 1, nr. 2.
 (* 5) Vedrører § 73, stk. 1.
 (* 6) Vedrører § 135, stk. 2.
 (* 7) Vedrører §§ 15, 16, 27, 57, 62 og 108.
 (* 8) Vedrører §§ 37 og 43.
 (* 9) Vedrører ændringer af §§ 60, 61, 85, 110, 117, 136 og 145 som følge  

 af nye regler om social pension.
 (* 10) Vedrører regulering af beløbene i §§ 37, stk. 5, 43, stk. 4, 58,  

 stk. 3, og 58, stk. 8, samt § 138 c.
 (* 11) Vedrører ændringer af §§ 14, stk. 3, 32, 33, 36, 66, 67, 68, 99,  

 123 og 135.
 (* 12) Vedrører ændringer af §§ 14, stk. 2, 22 og 135.
 (* 13) Vedrører § 16.
 (* 14) Vedrører §§ 64, 72 og 77.
 (* 15) Vedrører ændringer af §§ 133, 135, 136 og 137 som følge af nye  

 regler om finansiering.
 (* 16) Vedrører ændringer af §§ 7 og 27.
 (* 17) Vedrører ændringer af §§ 2, 25, stk. 2, 37-46, 49, 134, stk. 3 og §  

 138 a.
 (* 18) Vedrører ændringer af §§ 84, stk. 1, og 118, stk. 1.
 (* 19) Vedrører ændringer af §§ 54, stk. 1, 55, stk. 1, 56, stk. 2, 81,  

 85, 85a, 85b, og 86. (* 20) Vedrører § 37, stk. 4, 5 og 6, § 38, stk. 4, §  

 39, stk. 2, og § 83, stk. 3.
