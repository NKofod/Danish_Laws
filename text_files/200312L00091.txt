Fremsat den 19. november 2003 af  

 justitsministeren (Lene Espersen) Forslag til Lov om ændring af lov om ligsyn, obduktion og  

  

 transplantation m.v. og børneloven (Ændring af grænsen mellem spontan abort og dødfødsel og  

 forenkling af reglerne om registrering af faderskab til dødfødte børn) § 1 I lov nr. 402 af 13. juni 1990 om ligsyn, obduktion og  

 transplantation m.v., som ændret ved lov nr. 259 af 12. april 2000 og lov nr.  

 432 af 29. maj 2001, foretages følgende ændring:
 1.  


  

 § 17, stk. 1,  

  

 affattes således:
»Loven finder tilsvarende anvendelse på børn, der efter udgangen  

 af 22. svangerskabsuge fødes uden at vise livstegn (dødfødte børn).« § 2 I børneloven, lov nr. 460 af 7. juni 2001, foretages  

 følgende ændringer:
 1.  

  

 I  

  

 § 2  

  

 indsættes efter stk. 1 som nyt  

 stykke:
»Stk. 2  

 . Hvis et barn  

 er dødfødt eller dør, før registreringen af barnets fødsel finder sted, kan  

 en  

 mand i forbindelse med registreringen af barnets fødsel registreres som far  

 til  

 barnet, hvis han og moderen sammen skriftligt erklærer, at de ønsker ham  

 registreret som faderen.« Stk. 2 bliver herefter stk. 3.
 2.  

  

 I  

  

 § 2, stk. 2,  

  

 der bliver stk. 3,  

 ændres »Bestemmelsen i stk. 1« til: »Bestemmelserne i stk. 1 og 2«.
§ 3 Stk. 1.  

  

 Loven træder i kraft den 1. februar 2004.
 Stk. 2.  

  

 Loven  

 finder anvendelse på børn, der fødes efter lovens ikrafttræden.
§ 4 Loven gælder ikke for Færøerne og Grønland, men kan ved  

 kongelig anordning sættes i kraft for disse landsdele med de afvigelser, som  

 de  

 særlige færøske eller grønlandske forhold tilsiger.
Bemærkninger til lovforslaget Almindelig bemærkninger 1. Indledning Med lovforslaget foreslås det, at den tidsmæssige grænse  

 mellem en spontan abort og en dødfødsel nedsættes fra udgangen af 28.  

 svangerskabsuge til udgangen af 22. svangerskabsuge.
Formålet med forslaget  

 er  

 at skabe en højere grad af overensstemmelse mellem reglerne og forældrenes  

 oplevelse at have mistet et barn, således at forældrene i højere grad oplever  

 samfundets accept af og respekt for deres sorg over tabet af et barn, også  

 når  

 det sker før udgangen af 28. svangerskabsuge.
 Lovforslaget bygger bl.a. på redegørelsen »Spontan abort  

 eller fødsel  En vurdering af praksis og konsekvenser ved gældende  

 regelsæt  

 samt forslag til ændringer«, som en arbejdsgruppe under Sundhedsstyrelsen  

 fremlagde i 1996. Redegørelsen indeholder bl.a. et forslag om en ændring af  

 grænsen mellem spontane aborter og fødsler.
 Lovforslaget indeholder endvidere en ændring af børneloven,  

 der har til formål at gøre det lettere for ugifte forældre til dødfødte børn  

 og  

 børn, som dør umiddelbart efter fødslen, at få mandens faderskab registreret  

 i  

 forbindelse med fødslen.
 2. Forslag om ændring af lov om ligsyn, obduktion  

 og transplantation m.v.
2.1. Gældende ret Lov nr. 402 af 13. juni 1990 om ligsyn, obduktion og  

 transplantation m.v., som ændret ved lov nr. 259 af 14. april 2000 og lov nr.  

 432 af 29. maj 2001, (ligsynsloven) indeholder en række regler om foretagelse  

 af ligsyn, udstedelse af dødsattest, hvornår der kan og skal foretages  

 obduktion og om transplantation af væv og andet biologisk materiale fra såvel  

 levende som afdøde personer.
Det følger af lovens § 17, stk. 1, at  

 loven finder tilsvarende anvendelse på dødfødte personer.
Det er ikke  

 defineret  

 i loven, hvornår en person er dødfødt.
 Den nugældende ligsynslov afløste lov nr. 279 af 26. maj 1976  

 om ligsyn m.v., som indeholdt en tilsvarende bestemmelse om dødfødte.  

 1976-loven byggede på betænkning nr. 537 fra 1969 vedrørende revision af  

 ligsynsloven (ligsynsbetænkningen).
 I ligsynsbetænkningen var følgende anført om forståelsen af  

 begrebet »dødfødte«:
»Under den gældende ligsynslov har man fastsat denne grænse  

 til fostre, der har nået en sådan udvikling, at den 28. svangerskabsuge må  

 antages at være passeret.
Fostre, der kommer til verden forud for dette  

 tidspunkt, anses for aborter, medens fostre, der kommer døde til verden efter  

 det nævnte tidspunkt, anses for dødfødte børn.
Kun for så vidt angår dødfødte  

 børn har man hidtil krævet ligsyn og dødsattest.
I alle tilfælde, hvor  

 fostret  

 har vist livstegn uden for moderens liv, selv om det ikke er levedygtigt,  

 betragtes det  uanset om det er født før eller efter 28.  

 svangerskabsuge  som  

 levendefødt, således at de almindelige regler om ligsyn og dødsattest finder  

 anvendelse, når livstegnene er ophørt.« Det konstateredes i ligsynsbetænkningen, at den hidtidige  

 grænsedragning, der beroede på administrativt fastsatte bestemmelser,  

 fungerede  

 tilfredsstillende, og det forudsattes, at der ikke under en ny ligsynslov  

 skete  

 nogen ændring heraf.
 Ovennævnte citat er gengivet i forarbejderne til den  

 gældende ligsynslovs § 17 (forslag til lov om ligsyn, obduktion og  

 transplantation m.v. (L 149), fremsat den 17. januar 1990, Folketingstidende  

 1989-90, tillæg A, side 3787 ff), hvoraf det fremgår, at den hidtidige  

 grænsedragning mellem aborter og dødfødte børn ikke foreslås ændret.
Det er derfor på baggrund af forarbejderne til ligsynsloven  

 antaget, at grænsen mellem spontane aborter og dødfødsler i dag er udgangen  

 af  

 28. svangerskabsuge.
Denne grænse er således bl.a. angivet i vejledning nr.  

 52  

 af 28. januar 1997 om ligsyn og udstedelse af dødsattester m.v., pkt. 5.4.
Grænsen mellem abort og dødfødsel har i første række  

 betydning for, om ligsynsloven finder anvendelse, herunder om der skal  

 foretages ligsyn og udstedes dødsattest m.v.
Grænsen har imidlertid også  

 betydning  

 for en række sociale og kirkelige ydelser.
 Af betydning for forældrene til dødfødte børn er således  

 særligt adgangen til barselsorlov med dagpenge i medfør af den nugældende lov  

 om ligebehandling af mænd og kvinder med hensyn til beskæftigelse og  

 barselsorlov m.v., jf. lovbekendtgørelse nr. 711 af 20. august 2002,  

 sammenholdt med lov om dagpenge ved sygdom eller fødsel, jf.  

 lovbekendtgørelse  

 nr. 761 af 11. september 2002 med senere ændringer.
Af lov om dagpenge ved sygdom eller fødsel, § 13,  

 stk. 7, følger, at hvis barnet er dødfødt, har moderen ret til dagpenge  

 i  

 14 uger efter barnets død.
Det følger endvidere af loven, at faderen har ret  

 til dagpenge i to sammenhængende uger, hvis barnet er dødfødt.
I medfør af  

 § 7, stk. 6, i lov om ligebehandling af mænd og kvinder med hensyn  

 til beskæftigelse og barselsorlov m.v., har en lønmodtager ret til fravær fra  

 arbejdet i forbindelse med barsel i de perioder, hvor lønmodtageren er  

 berettiget til dagpenge i henhold til kapitel 7, herunder § 13, i lov om  

 dagpenge ved sygdom eller fødsel.
 I det omfang det følger af en kollektiv overenskomst eller  

 af ansættelsesaftalen, har forældrene endvidere ret til løn under barsel.
Forældrene har intet krav på barselsorlov, hvis et foster  

 kommer til verden ved en spontan abort.
I det omfang betingelserne herfor er  

 opfyldt, vil forældrene eventuelt være berettiget til sygedagpenge.
Af betydning for forældrene til dødfødte børn i øvrigt er  

 reglerne om retten og pligten til at få det dødfødte barn begravet/bisat i  

 medfør af lov nr. 346 af 26. juni 1975 om begravelse og ligbrænding.
Af  

 § 1 i loven følger, at lig enten skal begraves eller brændes.
Spontane  

 aborter er derimod ikke omfattet af pligten i medfør af § 1.
Efter de gældende regler er det dog muligt for forældre,  

 der mister et foster før udgangen af 28. uge, at få fostret begravet.
Der  

 eksisterer således i praksis en ordning, hvorefter fostre, der kommer til  

 verden inden udgangen af svangerskabets 28. uge, kan nedgraves på  

 kirkegårdene  

 efter aftale med graveren, når attest udfærdiget af jordemoderen (lægen) om  

 aborten foreligger.
Nedgravningen foretages på særligt udpegede arealer,  

 medmindre forældrene ønsker nedgravningen foretaget i et efter almindelige  

 regler erhvervet gravsted.
For så vidt angår udgifter til begravelse af barnet følger  

 det af bekendtgørelse nr. 176 af 15. marts 2000 om beregning og udbetaling af  

 begravelseshjælp efter lov om offentlig sygesikring, at kommunalbestyrelsen  

 yder en formueafhængig begravelseshjælp.
Begravelseshjælpen udgør for  

 personer  

 under 18 år som udgangspunkt 6.550 kr. (2003-satser). I henhold til  

 administrativ praksis ydes begravelseshjælpen uanset fosterets alder i alle  

 tilfælde, hvor et dødfødt barn eller foster er udleveret fra sygehuset til  

 begravelse/bisættelse.
Begravelseshjælp ydes således i dag efter  

 omstændighederne også til begravelse/bisættelse af et foster, der er kommet  

 til  

 verden før udgangen af 28. svangerskabsuge.
Det er kun levendefødte børn, der døbes eller navngives, og  

 hvis navne indføres i kirkebogen.
Et dødfødt barn tildeles i forbindelse med  

 registreringen af dødfødslen et administrativt CPR-nummer i medfør af  

 bekendtgørelse nr. 152 af 26. februar 2002 om folkeregistrering med henblik  

 på  

 optagelse i folkekirkens ministerialbog.
Barnets køn skal oplyses i  

 forbindelse  

 med registreringen i kirkebogen.
Det dødfødte barns kaldenavn kan indføjes i  

 kirkebogens anmærkningsrubrik, såfremt forældrene fremsætter ønske herom.
Er  

 der foretaget en kirkelig begravelse, tilføjes der endvidere oplysning om  

 begravelseshandlingen i kirkebogen.
Spontane aborter registreres ikke i  

 kirkebogen, medmindre der er sket begravelse/bisættelse af fostret.
I dette  

 tilfælde registreres kun oplysninger med direkte relation til den kirkelige  

 handling.
Også i dette tilfælde er det nødvendigt at modtage en  

 tilkendegivelse  

 om fosterets køn, idet fostret udstyres med et administrativt CPR-nummer.
Grænsen mellem abort og dødfødsel har tillige betydning  

 for, om faderskabet til barnet kan blive fastslået.
Børneloven giver således  

 ikke mulighed for, at faderskab til aborter kan anerkendes eller registreres.  

 Fastslåelse af faderskabet medfører, at der kan pålægges faderen bidrag til  

 moderens underhold i forbindelse med fødslen og til omkostningerne ved  

 barnets  

 begravelse.
Efter børnelovens § 7 skal faderskabet til et dødt barn dog  

 kun fastslås, hvis moderen eller en person, der har en retlig interesse heri,  

 anmoder om det.
I medfør af bekendtgørelse nr. 472 af 18. juni 2002 om  

 tilskud efter sygesikringsloven til psykologbehandling for særligt udsatte  

 grupper ydes der tilskud til psykologbehandling til bl.a. pårørende ved  

 dødsfald.
I henhold til administrativ praksis ydes der herefter tilskud til  

 forældre til et dødfødt barn, dog således at der ved dødsfald tillige forstås  

 ufrivillig abort efter udgangen af 19. graviditetsuge.
2.2. Lovforslagets baggrund Sundhedsstyrelsen nedsatte i 1994 en tværfaglig  

 arbejdsgruppe, der bl.a. havde til formål at vurdere, om der var behov for en  

 ændring af det eksisterende regelsæt om grænsen mellem spontan abort og  

 fødsel  

 af et dødt barn.
 Baggrunden for nedsættelsen af arbejdsgruppen var, at et  

 stigende antal meget tidligt fødte børn nu overlever også før udgangen af 28.  

 svangerskabsuge på grund af forbedret behandling, samt at det ofte er af stor  

 psykologisk betydning for et forældrepar, der mister et barn, at hændelsen  

 betragtes som en fødsel frem for en abort.
Arbejdsgruppen fremlagde i 1996 en redegørelse med titlen  

 »Spontan abort eller fødsel  En vurdering af praksis og konsekvenser  

 ved  

 gældende regelsæt samt forslag til ændringer«.
Redegørelsen, der blev sendt i  

 offentlig høring, indeholdt for så vidt angik spørgsmålet om grænsen mellem  

 dødfødsler og spontane aborter følgende vurdering og anbefaling:
 »Arbejdsgruppen vurderer, at jo længere det afsluttede  

 svangerskab har varet, jo større er kvindens/forældrenes behov for, at  

 omgivelserne og samfundet accepterer og respekterer deres tab og den sorg,  

 der  

 er knyttet til at abortere eller at føde et barn, der er dødt, eller som dør  

 umiddelbart efter fødslen.
 Arbejdsgruppen  

  

 anbefaler  

  

 ,  

 ud fra overvejelser om forældrenes situation og specielt de psykosociale  

 konsekvenser, der er forbundet med den nuværende grænsesætning samt ud fra en  

 afvejning af de etiske, samfundsøkonomiske og praktiske konsekvenser:
·  

  

 	  

    

 at  

 grænsen på 28 fulde uger mellem spontan abort og fødsel af et dødt barn  

 sænkes  

 til 22 fulde uger.
På dette tidspunkt har langt de fleste kvinder følt, at  

 barnet bevæger sig, både kvindens og mandens opmærksomhed er skærpet på  

 baggrund af den forestående forældrerolle, og nedsættelsen vil være i  

 overensstemmelse med WHOs anbefalinger, ·  

  

 	  

    

 at  

 samfundets rutinemæssige tilbud og krav tager udgangspunkt i de nuværende  

 bestemmelser, men knyttes til 22-ugers-grænsen.
Spørgsmålet om en nedsættelse af 28-ugers-grænsen bør efter  

 arbejdsgruppens opfattelse forelægges Folketinget.« Som det fremgår, var det arbejdsgruppens opfattelse, at en  

 ændring af grænsen mellem spontane aborter og dødfødsler først og fremmest  

 var  

 båret af hensynet til forældrene og deres opfattelse af, at samfundet  

 anerkendte deres tab.
Arbejdsgruppen konstaterede, at ved 22 fulde uger vil  

 langt de fleste kvinder have følt, at barnet bevæger sig.
En stor del af  

 forældrene  anslået til ca. 75 % - vil endvidere have set et levende  

 færdigudviklet foster på ultralydsskærmen.
Såvel kvindens som mandens  

 opmærksomhed vil være skærpet på baggrund af den forestående forældrerolle.  

 Arbejdsgruppen konstaterede endvidere, at en nedsættelse af grænsen til 22  

 uger  

 vil være i overensstemmelse med WHOs retningslinjer og dermed på linje  

 med en  

 række andre lande.
22-ugers grænsen er af WHO anvendt som et kriterium til  

 bestemmelse af, fra hvornår dødelighed i sene graviditeter (perinatal  

 dødelighed) optræder.
WHO definerer således den såkaldte perinatale periode  

 som  

 begyndende ved 22 fulde uger.
Redegørelsen blev sendt i høring.
I en stor del af  

 høringssvarene blev der udtrykt enighed med arbejdsgruppens konklusion om  

 nedsættelse af grænsen til udgangen af 22. svangerskabsuge.
I en række af  

 høringssvarerne blev der udtrykt uenighed med arbejdsgruppens konklusion.  

 Begrundelserne herfor var af forskellig karakter.
I en del af høringssvarerne  

 blev det således anført, at spørgsmålet om en ændring af grænsen mellem  

 spontan  

 abort og dødfødsel af børn ikke kunne isoleres fra spørgsmålet om en øvre  

 grænse for foretagelse af provokerede aborter.
I en anden del af  

 høringssvarerne blev der udtrykt bekymring for, at en nedsættelse af grænsen  

 til udgangen af 22. svangerskabsuge ville medføre en indskrænkning af  

 kvinders  

 adgang til provokeret abort.
 I forbindelse med Folketingets behandling af forslag til  

 lov om ændring af lov om svangerskabsafbrydelse (L 76, fremsat den 27.  

 oktober  

 1999, Folketingstidende 1999-2000, tillæg A, side 1818ff, tillæg B, side 631,  

 forhandlingerne, side 910ff, 8238ff og 8743ff), hvorved der skete en  

 regulering  

 af adgangen til at foretage provokeret abort på levedygtige fostre, bad  

 Retsudvalget den daværende justitsminister om at kommentere et høringssvar  

 fra  

 Landsforeningen til støtte ved Spædbarnsdød vedrørende en samtidig  

 nedsættelse  

 af grænsen mellem spontan abort og fødsel (Retsudvalgets spørgsmål nr. 32 (L  

 76  

  bilag 2 og 20)).
I høringssvaret anførte Landsforeningen til støtte ved  

 Spædbarnsdød, at forslaget om indførelse i lov om svangerskabsafbrydelse af  

 et  

 levedygtighedskriterium på baggrund af praksis og viden om mulighederne for  

 medicinsk at redde barnets liv indebærer en anerkendelse af, at der er tale  

 om  

 et barn.
Landsforeningen hæftede sig ved, at flere udtalelser fastlægger  

 levedygtigheden som indtræffende mellem 18. og 24. uge.
Landsforeningen fandt  

 derfor, at grænsen mellem spontan abort og dødfødsel burde nedsættes.
Justitsministeriet anførte i besvarelsen bl.a., at  

 ministeriet var enig i, at der kunne være grund til at overveje en ændring af  

 den nuværende grænse.
Justitsministeriet anførte dog, at en eventuel ændring  

 af  

 grænsen ikke burde ske ved en ændring af lov om svangerskabsafbrydelse, idet  

 grænsen fulgte af praksis i henhold til ligsynsloven, og at der ved en  

 ændring  

 af grænsen mellem spontan abort og dødfødsel ville kunne overvejes andre  

 grænser end grænsen for levedygtighed.
Justitsministeriet henviste til en  

 udtalelse indhentet fra Sundhedsstyrelsen, hvori Sundhedsstyrelsen  

 anbefalede,  

 at grænsen ikke bliver sammenfaldende med tidspunktet for fosterets generelle  

 levedygtighed, men i stedet sættes tidligere ved udgangen af 22.  

 svangerskabsuge.
2.3. Lovforslagets udformning Justitsministeriet har i samarbejde med Indenrigs- og  

 Sundhedsministeriet, Socialministeriet, Beskæftigelsesministeriet og  

 Kirkeministeriet overvejet behovet for og konsekvenserne af en nedsættelse af  

 grænsen mellem spontan abort og dødfødsel.
 Det er regeringens opfattelse, at grænsen mellem spontan  

 abort og dødfødsel bør nedsættes.
 Med de nuværende behandlingsmuligheder overlever mange børn  

 født før udgangen af 28. svangerskabsuge, og den nugældende grænse forekommer  

 derfor ikke tidssvarende.
 Den gældende 28 ugers grænse kan af de pågældende forældre  

 opleves som stridende mod deres egen opfattelse af, at de har fået et dødfødt  

 barn, og de kan derfor finde det sårende og krænkende, at de ikke - på samme  

 måde som forældre til børn, der er dødfødt efter udgangen af 28.  

 svangerskabsuge - har ret til kirkelige og sociale ydelser.
Regeringen har overvejet, om grænsen mellem spontan abort  

 og dødfødsel burde svare til det tidspunkt, hvor et barn med større  

 sandsynlighed kan overleve uden for moderens krop i hvert fald i nogle uger.  

 En  

 sådan grænse må med de nuværende behandlingsmuligheder antages at ligge  

 omkring  

 udgangen af 24. svangerskabsuge.
Sundhedsministeriet (Sundhedsstyrelsen) har  

 imidlertid givet udtryk for, at et sammenfald mellem på den ene side grænsen  

 mellem spontan abort og dødfødsel og på den anden side det tidspunkt, hvor et  

 barn med større sandsynlighed kan overleve uden for moderens krop, f.eks.  

 udgangen  

 af 24. svangerskabsuge, let samtidig bliver det tidspunkt, hvorefter maksimal  

 aktiv behandling forventes iværksat i tilfælde, hvor et barn fødes levende.  

 Dette vil efter Sundhedsstyrelsens opfattelse indebære en risiko for et  

 behandlingspres over for de behandlende læger  også i situationer, hvor  

 behandling ikke vurderes som rimelig ud fra en medicinsk og etisk synsvinkel.  

 En grænse på 22 uger som foreslået af arbejdsgruppen vil efter  

 Sundhedsstyrelsens opfattelse bedre end den nuværende svare til det  

 tidspunkt,  

 hvor et foster har en mulighed for at overleve, uden dog at medføre et  

 behandlingspres, idet overlevelse på dette tidspunkt ikke er almindelig.  

 Samtidig er grænsen så lav, at det formodentlig vil vare længe, inden det  

 bliver aktuelt at ændre den igen.
Det er endvidere regeringens opfattelse, at den  

 kendsgerning, at fosteret i dag af forældrene opfattes som et barn på et  

 tidligere tidspunkt end før  måske som følge af muligheden for at se  

 det ved  

 en ultralydsskanning  bør veje tungere end nærmere lægefaglige  

 vurderinger af,  

 hvilken udsigt der er til at redde for tidligt fødte børn.
Forældrene ønsker  

 i  

 dag større accept af og respekt for deres sorg over tabet af et barn, også  

 når  

 det sker før 28. uge.
 Grænsen på 22 uger svarer endvidere til, hvad der gælder i  

 Norge og forventes at blive fastsat i Finland, jf. nedenfor afsnit 2.5.2 og  

 afsnit 2.5.3.
 Regeringen finder på denne baggrund, at grænsen mellem  

 abort og dødfødsel i overensstemmelse med arbejdsgruppens anbefalinger bør  

 fastsættes til udgangen af 22. svangerskabsuge.
Med forslaget indsættes en udtrykkelig grænse mellem abort  

 og dødfødsel i ligsynsloven, hvorefter et foster, der fødes efter udgangen af  

 22. svangerskabsuge uden at vise livstegn, vil være at anse som et dødfødt  

 barn.
Et foster, der fødes inden udgangen af 22. svangerskabsuge uden at vise  

 livstegn, vil som hidtil ikke blive anset som et dødfødt barn, men som en  

 spontan abort.
Børn, som efter fødslen viser livstegn, vil som hidtil blive  

 anset som levendefødte uanset tidspunktet for fødslen og er ikke berørt af  

 lovforslaget.
 Lovforslaget indebærer, at antallet af børn, som er  

 omfattet af begrebet  

  

 dødfødte børn  

  

 ,  

 vil stige i et antal, der svarer til antallet af spontane aborter, som hidtil  

 har fundet sted mellem udgangen af 22. svangerskabsuge og udgangen af 28.  

 svangerskabsuge.
 Det var arbejdsgruppens skøn, at en sænkning af grænsen fra  

 28 fulde svangerskabsuger til 22 fulde svangerskabsuger ville medføre, at  

 antallet af dødfødte børn steg med 200, der ville modsvares af et fald i  

 antallet af spontane aborter med 200.
Siden 1995 er der sket en ændring i den statistiske  

 registrering af spontane aborter.
Siden 1995 er spontane aborter således  

 blevet  

 registreret i Landspatientregistret med oplysning om svangerskabslængde.  

 Sundhedsstyrelsen har på baggrund af oplysningerne i registret vurderet, at  

 en  

 nedsættelse af grænsen mellem spontan abort og dødfødsel fra 28 fulde uger  

 til  

 22 fulde uger vil medføre en stigning i antallet af registrerede dødfødte  

 børn  

 på 150-200 årligt.
Fastsættelse af den tidsmæssige grænse på 22 fulde  

 svangerskabsuger i ligsynsloven vil umiddelbart medføre, at et foster, der  

 fødes dødt efter udgangen af den 22. svangerskabsuge, vil blive anset som et  

 dødfødt barn, og dermed vil der kræves ligsyn og dødsattest i  

 overensstemmelse  

 med ligsynslovens regler.
Ligsyn er en undersøgelse foretaget af en læge,  

 hvorved dødstegn iagttages, og dødsårsag og dødsmåde så vidt muligt fastslås.  

 Når et ligsyn er afsluttet, udstedes der dødsattest af den læge, der har  

 iagttaget dødstegn og konstateret, at der ikke foreligger omstændigheder, der  

 nødvendiggør en anmeldelse af dødsfaldet til politiet.
For forældre til dødfødte børn, der kommer til verden  

 mellem udgangen af 22. svangerskabsuge og udgangen af 28. svangerskabsuge,  

 vil  

 lovforslaget i øvrigt give ret til de offentlige ydelser, der ydes i  

 forbindelse med en dødfødsel, og som hidtil har været forbeholdt forældre til  

 børn, der kommer døde til verden efter udgangen af 28. svangerskabsuge.  

 Forældrene vil således bl.a. opnå ret til barselsorlov.
Barnet skal begraves  

 eller bisættes og indføres i kirkebogen, og faderskabet kan fastslås.
Det er  

 hensigten med lovforslaget, at forældre til dødfødte børn herved føler, at  

 der  

 er samhørighed mellem deres oplevelse af tabet og samfundets officielle  

 anerkendelse  

 heraf.
Rækkevidden af de rettigheder, forældre til dødfødte børn har i dag,  

 foreslås derimod ikke ændret.
Det vil derfor fortsat bero på anden  

 lovgivning,  

 hvilke rettigheder disse forældre har, jf. ovenfor afsnit 2.1.
2.4. Forholdet til lov om svangerskabsafbrydelse Lovforslaget har ikke betydning for adgangen til at få  

 foretaget provokeret abort.
Efter de gældende regler i lov om  

 svangerskabsafbrydelse, jf. lovbekendtgørelse nr. 762 af 11. september 2002,  

 som ændret ved lov nr. 435 af 10. juni 2003, kan svangerskabsafbrydelse efter  

 udgangen af 12. svangerskabsuge kun ske med tilladelse fra et abortsamråd,  

 medmindre der er fare for kvindens liv eller alvorlig forringelse af hendes  

 helbred, jf. lovens § 2. Efter lovens § 3, stk. 2, kan  

 tilladelse til svangerskabsafbrydelse i tilfælde, hvor fostret må antages at  

 være levedygtigt, kun gives, hvis de i § 3, stk. 1, nr. 3, nævnte  

 omstændigheder (fare for at barnet får en alvorlig legemlig eller sjælelig  

 lidelse på grund af arvelige anlæg eller beskadigelse eller sygdom i  

 fostertilstanden) med afgørende vægt taler for det.
Om fostret må antages at  

 være levedygtigt, beror på en lægefaglig vurdering i det enkelte tilfælde.
I  

 forarbejderne til bestemmelsen, som blev indsat ved lov nr. 430 af 31. maj  

 2000, er anført, at grænsen for levedygtighed  som forholdene er i dag  

  må  

 antages i praksis at ligge omkring udgangen af 24. svangerskabsuge.
Det er således i dag ikke udelukket at foretage en  

 provokeret abort efter udgangen af 22. svangerskabsuge, og ændringen af  

 grænsen  

 i ligsynsloven ændrer ikke herved.
Den gældende grænse på 28 uger betyder  

 således heller ikke i dag, at provokeret abort er udelukket efter dette  

 tidspunkt, forudsat at betingelserne i § 2 eller § 3, stk. 2,  

 i  

 lov om svangerskabsafbrydelse er opfyldt.
Det kan i den forbindelse oplyses,  

 at  

 der i 2002 blev givet tilladelse til 24 provokerede aborter efter udgangen af  

 22. svangerskabsuge.
2.5. Retsstillingen i de andre nordiske lande 2.5.1. Sverige I henhold til den svenske lovgivning om folkeregistrering  

 skal et barns fødsel anmeldes til skattemyndighederne.
Med »barn« forstås  

 alle  

 levendefødte børn samt dødfødte børn, der kommer døde til verden efter 28.  

 svangerskabsuge.
Hvis graviditetens længde er usikker, bør der ske anmeldelse  

 af et dødfødt barn, der har en længde på over 35 cm.
For dødfødte børn, der  

 kommer til verden efter 28. svangerskabsuge, udfærdiges en dødsattest, som  

 afleveres til skattemyndighederne og indføres i et særligt register.
 For et foster, som kommer dødt til verden før udgangen af  

 den 28. svangerskabsuge, og som ikke viser livstegn, udfærdiges der ikke  

 dødsattest.
2.5.2. Norge I Norge findes der ikke lovbestemmelser, der udtrykkeligt  

 definerer grænsen mellem dødfødsel og spontan abort.
I henhold til  

 administrativ praksis omfatter ordet »født« alle børn, som er født efter et  

 afsluttet svangerskab efter 22 fulde svangerskabsuger.
2.5.3. Finland Der eksisterer ikke lovbestemmelser i Finland, der  

 definerer grænsen mellem dødfødsel og spontan abort.
Det er forventningen, at  

 der i løbet af efteråret 2003 vil blive udstedt en administrativ forordning,  

 hvorefter en læge skal konstatere, at et barn er dødt, hvis graviditeten har  

 varet i mindst 22 uger, eller hvis barnet vejer 500 gram eller derover.
3. Forslag til ændring af børneloven 3.1. Gældende ret Hvis et barn fødes af en gift kvinde, anses ægtemanden som  

 udgangspunkt som far til barnet.
Registrering af faderskabet sker i  

 forbindelse  

 med registreringen af barnets fødsel, jf. § 1, stk. 1, i  

 børneloven,  

 jf. lov nr. 460 af 7. juni 2001. I medfør af § 2, stk. 1, i  

 børneloven, kan ugifte forældre få mandens faderskab registreret i  

 forbindelse  

 med fødslen, hvis de sammen erklærer, at de vil varetage omsorgen og ansvaret  

 for barnet (omsorgs- og ansvarserklæring).
 Hvis faderskabet ikke registreres i forbindelse med  

 fødslen, kan manden i stedet anerkende faderskabet over for statsamtet, jf.  

 børnelovens § 14.
Hvis barnet er dødt  enten fordi det er dødfødt, eller  

 fordi det dør, inden faderskabet er fastslået  følger det af  

 børnelovens  

 § 7, at faderskabet kun skal søges fastslået, hvis moderen eller nogen,  

 som har retlig interesse heri, anmoder om det.
Derimod kan faderskab til  

 aborter ikke registreres eller anerkendes, jf. ovenfor afsnit 2.1.
I praksis har det givet anledning til tvivl, om forældrene  

 kan afgive en omsorgs- og ansvarserklæring i tilfælde, hvor barnet er dødt.
I  

 nogle tilfælde har forældre til dødfødte børn derfor været henvist til at  

 rejse  

 faderskabssag ved statsamtet for at kunne få faderskabet fastslået.
3.2. Justitsministeriets overvejelser Den ændring af ligsynsloven, der er beskrevet ovenfor under  

 afsnit 2, indebærer, at det fremover vil være muligt at fastslå faderskabet  

 til  

 børn, der fødes døde efter udgangen af 22. svangerskabsuge.
Det spørgsmål,  

 der  

 herefter skal tages stilling til, er, hvilken nærmere  

  

 fremgangsmåde  

  

 der bør følges ved fastslåelse af faderskab til  

 dødfødte børn.
 Formålet med børneloven var bl.a. at ligestille gifte og  

 ugifte forældre og deres børn, herunder ved at give ugifte forældre mulighed  

 for ved afgivelse af en fælles omsorgs- og ansvarserklæring at få registreret  

 manden som far til barnet i forbindelse med anmeldelse af barnets fødsel.
 Det er efter Justitsministeriets opfattelse vigtigt, at  

 ugifte forældre til et dødfødt barn eller et barn, som dør umiddelbart efter  

 fødslen, har den samme mulighed som andre forældre for enkelt og hurtigt at  

 få  

 mandens faderskab registreret i forbindelse med registreringen af fødslen.  

 Forældrene bør ikke i den meget vanskelige situation, de står i, være henvist  

 til at rejse faderskabssag ved statsamtet.
Da det i tilfælde, hvor barnet er dødfødt eller dør meget  

 tidligt, ikke bør kræves af forældrene, at de erklærer, at de vil varetage  

 omsorgen og ansvaret for barnet, foreslås det, at registrering af faderskabet  

 i  

 disse tilfælde skal kunne ske på grundlag af en erklæring fra parterne om, at  

 de ønsker manden registreret som far til barnet.
Som i de tilfælde, hvor der  

 afgives omsorgs- og ansvarserklæring, er det ikke en betingelse, at parret  

 lever sammen, eller at manden genetisk er far til barnet.
Det afgørende er,  

 at  

 begge parter ønsker manden registreret som far til barnet.
 Da registrering af faderskabet til et dødt barn normalt kun  

 har meget begrænsede retsvirkninger, finder Justitsministeriet ikke, at en  

 sådan enkel fremgangsmåde kan give anledning til betænkeligheder.
I de formentlig yderst få tilfælde, hvor der efter  

 registreringen måtte opstå tvist om faderskabet  f.eks. fordi det har  

 betydning i en arvesag  vil moderen og den registrerede far inden 6  

 måneder  

 efter fødslen kunne rejse faderskabssag efter børnelovens § 5, og en  

 mand,  

 der har været gift med moderen eller levet sammen med hende i et fast  

 samlivsforhold, da hun blev gravid, vil kunne rejse faderskabssag efter  

 § 6, stk. 2. Også de almindelige regler om genoptagelse finder  

 anvendelse.
Det er dog en betingelse for, at andre end moderen kan rejse  

 faderskabssag eller anmode om genoptagelse, at den pågældende har en retlig  

 interesse heri.
Det vil formentlig i praksis yderst sjældent være tilfældet.
4. Økonomiske konsekvenser for stat, amter og  

 kommuner Forslaget om ændring af ligsynsloven medfører øgede  

 offentlige udgifter til barselsdagpenge.
Et skøn over udgiften hertil er  

 behæftet med en væsentlig usikkerhed, idet udgiften foruden et skøn over  

 antallet af årlige dagpengeberettigende fødsler er afhængig af  

 udnyttelsesgraden af adgangen til barselsorlov.
Det kan således ikke antages,  

 at alle forældre vil vælge at udnytte den fulde barselsorlov.
Da det må  

 antages, at et betydeligt antal forældre, hvis barn kommer til verden ved en  

 spontan abort i dag, modtager sygedagpenge i en periode, skal mindre-udgiften  

 til sygedagpenge til forældre, hvis barn kommer dødt til verden mellem  

 udgangen  

 af 22. og udgangen af 28. svangerskabsuge, fratrækkes den øgede udgift til  

 barselsorlov.  

 Det er på den her skitserede baggrund regeringens vurdering, at lovforslaget  

 vil indebære årlige merudgifter på 1,7 mio. kr.
5. Administrative konsekvenser for stat, amter og  

 kommuner Lovforslaget forventes ikke at få administrative  

 konsekvenser for det offentlige af betydning.
6. Økonomiske eller administrative konsekvenser for  

 erhvervslivet I det omfang forældre til dødfødte børn har ret til løn  

 under barsel, vil forslaget medføre øgede lønudgifter for arbejdsgiverne.
Til  

 gengæld vil arbejdsgiverne opnå en besparelse, i det omfang de i dag betaler  

 løn under sygdom til forældre, der kommer ud for en spontan abort efter  

 udgangen af 22. svangerskabsuge.
Da der er tale om et meget begrænset antal  

 personer (150-200 fødsler om året), må det antages, at eventuelle merudgifter  

 for erhvervslivet vil være yderst begrænsede.
7. Konsekvenser for miljøet Lovforslaget har ingen konsekvenser for miljøet.
8. Administrative konsekvenser for borgerne Forslaget om ændring af børneloven vil medføre, at ugifte  

 forældre, der får et dødfødt barn eller et barn, der dør kort tid efter  

 fødslen, kan få manden registreret som far til barnet i forbindelse med  

 registreringen af barnets fødsel.
Dette indebærer en administrativ lettelse  

 for  

 de berørte forældre.
9. Forholdet til EU-retten Lovforslaget indeholder ingen EU-retlige aspekter.
Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amter Ingen En årlig merudgift på ca. 1,7 mio. kr.
Administrative konsekvenser for stat, kommuner og amter Ingen Ingen af betydning Økonomiske konsekvenser for erhvervslivet Ingen Ingen af betydning Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Lettere registrering af faderskab i forbindelse med  

 registreringen af barnets fødsel.
Ingen Forholdet til EU-retten Ingen Ingen 10. Hørte myndigheder, organisationer m.v.
 Foreningen af Statsamtmænd, Foreningen af  

 Statsamtsjurister, Foreningen af offentlige chefer i statsamterne og  

 Københavns  

 Overpræsidium, Advokatrådet, KL, Amtsrådsforeningen, Københavns Kommune,  

 Frederiksberg Kommune, Bornholms Regionskommune, Retslægerådet, Danmarks  

 Kordegneforening, HK/Stat-Landsklubben Indenrigsministeriet, Foreningen Mor  

 til  

 Støtte for Børns trivsel, Institut for Menneskerettigheder, Børnerådet, Det  

 Centrale Handicapråd, Mødrehjælpen af 1983, Foreningen Far til Støtte for  

 Børn  

 og Forældre, Dansk Kvindesamfund, Børns Vilkår, Danske Kvinders Nationalråd,  

 Arbejderbevægelsens Børnemiljøråd, Far & Børn, Landsforeningen Børn og  

 Samvær, Abortankenævnet, Det Etiske Råd, Den Almindelige Danske Lægeforening,  

 Dansk Selskab for Almen Medicin, Embedslægeforeningen, Praktiserende Lægers  

 Organisation, Foreningen af Speciallæger, Foreningen af Yngre Læger, Dansk  

 Psykolog Forening, Dansk Psykiatrisk Selskab, Dansk Selskab for Obstetrik og  

 Gynækologi, Dansk Præsteforening, Danske Bedemænd, Den Almindelige Danske  

 Jordemoderforening, Dansk Sygeplejeråd, Foreningen Sex og Samfund,  

 Landsforeningen til støtte ved Spædbarnsdød og Landsbevægelsen Respekt for  

 Menneskeliv.
Bemærkninger til lovforslagets enkelte bestemmelser Til § 1 Med forslaget indføjes en lovbestemt grænse, der fastslår,  

 at et foster, der fødes efter udgangen af 22. svangerskabsuge uden at vise  

 livstegn, er at anse som et dødfødt barn.
 Bestemmelsen af, om et foster kommer til verden efter  

 udgangen af 22. svangerskabsuge, skal som hidtil træffes på baggrund af en  

 lægefaglig vurdering af, hvilken alder fosteret må antages at have, når det  

 kommer til verden.
 Der henvises i øvrigt til lovforslagets afsnit 2.3.
Til § 2 Til nr. 1 og 2 I medfør af forslaget får ugifte forældre til et dødfødt  

 barn eller til et barn, der dør, før registreringen af barnets fødsel finder  

 sted, adgang til at få mandens faderskab registreret, hvis parret skriftligt  

 afgiver en erklæring om, at de ønsker manden registreret som far til det døde  

 barn.
 Det er en forudsætning, at barnet er dødt ved indleveringen  

 af erklæringen til ministerialbogsføreren, og at indleveringen af erklæringen  

 sker i forbindelse med registreringen af barnets fødsel.
 Justitsministeriet (Civilretsdirektoratet) vil i medfør af  

 børnelovens § 33, stk. 1 og 2, fastsætte regler om fremgangsmåden  

 ved  

 anmeldelse og registrering af faderskab samt udforme erklæringen til brug for  

 registrering af faderskab i de omhandlede situationer.
 Der henvises i øvrigt til lovforslagets afsnit 3.2.
Til § 3 Det foreslås, at lovforslaget træder i kraft den 1. februar  

 2004.
 Den nye grænse finder anvendelse på fostre, der efter den  

 1. februar 2004 fødes efter udgangen af 22. svangerskabsuge uden at vise  

 livstegn.
 Tilsvarende finder reglerne om faderskab anvendelse for  

 forældre til børn, der bliver født efter den 1. februar 2004.
Til § 4 Efter bestemmelsen kan lovforslaget ved kongelig anordning  

 sættes i kraft for Færøerne og Grønland.
Lovforslaget sammenholdt med gældende ret Gældende formulering Lovforslaget § 1 I lov nr. 402 af 13. juni 1990 om ligsyn, obduktion og  

 transplantation m.v., som ændret ved lov nr. 259 af 12. april 2000 og lov nr.  

 432 af 29. maj 2001, foretages følgende ændring:
 § 17.  

  

 Loven finder tilsvarende anvendelse på dødfødte personer.
Stk. 2  

                                                                      .  

                                                                            [ ]  

[ ] 1.  


  

 § 17, stk. 1,  

  

 affattes  

 således:
»Loven finder tilsvarende anvendelse på børn, der efter udgangen  

 af 22. svangerskabsuge fødes uden at vise livstegn (dødfødte børn).« § 2 I børneloven, lov nr. 460 af 7. juni 2001, foretages følgende  

 ændringer:
§ 2.  

  

 Fødes  

 et barn af en ugift kvinde, anses en mand som far til barnet, hvis han og  

 moderen skriftligt erklærer, at de sammen vil varetage omsorgen og ansvaret  

 for barnet.
Registrering af faderskabet sker i forbindelse med registrering  

 af barnets fødsel.
 1.  

  

 I  

  

 § 2  

  

 indsættes efter stk. 1  

 som nyt stykke:
»  

 Stk. 2.  

  

 Hvis et  

 barn er dødfødt eller dør, før registreringen af fødslen finder sted, kan en  

 mand registreres som far til barnet, hvis han og moderen sammen skriftligt  

 erklærer, at de ønsker ham registreret som faderen.« Stk. 2 bliver herefter stk. 3.
Stk. 2.  

  

 Bestemmelsen i stk. 1 gælder ikke, hvis 1)  

 	  

    

 moderen inden for  

 de sidste 10 måneder før barnets fødsel har været gift med en anden mand uden  

 at være separeret eller 2)  

 	  

    

 en eller begge  

 parter på tidspunktet for erklæringen er umyndig eller under værgemål.
 2.  

  

 I  

  

 § 2, stk. 2,  

  

 der bliver  

 stk. 3, ændres »Bestemmelsen i stk. 1« til: »Bestemmelserne i  

 stk. 1 og 2«.
