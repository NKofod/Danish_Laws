Ved CIRK I nr. 29/91 blev visse opgaver vedrørende indgivelse af  

 konkursbegæringer overført til regionerne med virkning fra 1. maj 1991. Der  

 henvises i den forbindelse til skrivelse af 1. maj 1991 til kommunerne, j.nr.  

 O 210/7100-1830 I fortsættelse af denne opgaveudlægning bemyndiges regionerne til med  

 virkning fra 1. juli 1994 til at træffe afgørelse om:
 - Indgivelse af konkursbegæring eller fastholdelse af fristdag, hvor den  

 primære årsag er, at der findes omstødelige dispositioner.
 - Opretholdelse af indsigelse mod kurators indstilling om, at en fordring  

 ikke kan anerkendes som anmeldt, og hvor skifteretten skal træffe afgørelse  

 ved dom.
 - Indgivelse af konkursbegæring for en personskatterestance efter  

 indstilling fra kommunen.
 Ønsker en kommune at indgive konkursbegæring for en skatterestance, bedes  

 sagen sendt til told- og skatteregionen.
 Retningslinierne for regionernes overtagelse af disse opgaver vil blive  

 medtaget i vejledning i inddrivelse og bobehandling.
 Kommunerne bemyndiges til at tiltræde akkorder uden de i SD-cirkulære  

 1989-40, pkt. 2.6.1. og pkt. 6 nævnte begrænsninger med hensyn til  

 skattekravets beløb, procentvise andel af den simple kreditormasse og  

 afviklingstiden for den tilbudte dividende.
 Kommunerne bemyndiges endvidere til at fravige det i cirkulærets pkt. 2.1.  

 nævnte krav om, at betalingsstandsning skal være anmeldt.
