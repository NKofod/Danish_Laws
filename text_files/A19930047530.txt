 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 812 af 21. december 1988 om læhegn foretages følgende ændringer:
 1. Lovens titel affattes således:
 » Lov om læhegn og tilskud til læplantning«.
 2. I § 14, stk. 2, indsættes efter nr. 2 som nyt nummer:
 3. anlæg af supplerende lægivende  

 løvtræplantninger,».
 Nr. 3 bliver herefter nr. 4.
 3. I § 15 indsættes efter »individuel  

 læplantning«: », supplerende lægivende løvtræplantninger«.
 4. I § 16, stk. 1, ændres »anlæg af læhegn, jf. § 14,  

 stk. 2, nr. 1 og 2« til: »anlæg af læhegn og supplerende lægivende  

 løvtræplantninger, jf. § 14, stk. 1, nr. 1-3«.
 5. I § 17, stk. 1, stk. 2 og stk. 4, indsættes efter  

 »læhegn«: »og supplerende lægivende løvtræplantninger«.
 6. I § 17, stk. 1, indsættes efter »ejere«:  

 »og, under forudsætning af ejers accept, til forpagtere«.
 7. I § 18, stk. 1 og 3, indsættes efter  

 »ejere«: »og forpagtere«.
 8. I § 18, stk. 2, ændres »50« til:  

 »70«.
 9. Efter § 19 indsættes:
»§ 19 a.  Supplerende lægivende løvtræplantninger  

 omfatter beplantninger af overvejende løvfældende træer og buske, der  

 etableres samtidig med og i tilknytning til anlæg af læhegn for at fremme  

 læhegnets lægivende virkning samt virkning for landskabs- og naturforhold.  

 Supplerende lægivende løvtræplantninger kan etableres som led i kollektive  

 eller individuelle læplantningsprojekter.
Tilskudsgrundlag og tilskudsprocent  

 for supplerende lægivende løvtræplantninger fastsættes af  

 landbrugsministeren.
For lægivende løvtræplantninger i forbindelse med  

 kollektive læplantningsprojekter anvendes altid den tilskudsprocent, der  

 fastsættes for læhegn med 1-5 planterækker.« 10. I § 23, stk. 2, ændres »§ 19, stk. 2« til:  

 »§ 19 og § 19 a«.
 11. § 23, stk. 3, ophæves og erstattes af:
»Stk. 3.  Tilskud efter denne lov bortfalder, og  

 udbetalte tilskud kan kræves tilbagebetalt med tillæg af renter, Stk. 4.  Landbrugsministeren kan fastsætte nærmere  

 regler om betingelserne for tilbagebetaling efter stk. 3.« 12. I § 24, stk. 1, indsættes efter »læhegn«:  

 »og supplerende lægivende løvtræplantninger«.
 13. § 24, stk. 2, ophæves, og stedet indsættes:
» Stk. 2.  Med henblik på at kontrollere  

 gennemførte foranstaltninger efter loven har landbrugsministeren eller den,  

 ministeren bemyndiger dertil, mod behørig legitimation adgang uden  

 retskendelse til bedrifter, der har opnået tilsagn om tilskud efter loven.
På  

 tilsvarende måde har landbrugsministeren eller den, ministeren bemyndiger  

 dertil, adgang til bedrifternes regnskaber, forretningsbøger m.m.
Stk. 3.  Bedrifternes indehavere eller forpagtere og de  

 på bedrifterne beskæftigede personer har pligt til at yde den fornødne  

 vejledning og hjælp ved kontrollens gennemførelse, og det i stk. 1 nævnte  

 materiale skal på de kontrollerende myndigheders begæring udleveres til de  

 kontrollerende myndigheder.« 14. Efter § 26 indsættes:
»§ 26 a.  Den, der til brug for afgørelser, der  

 træffes i henhold til de i denne lov eller de i medfør af loven fastsatte  

 regler, giver urigtige eller vildledende oplysninger eller fortier  

 oplysninger af betydning for afgørelsen, straffes med bøde, medmindre højere  

 straf er forskyldt efter anden lovgivning.
Det samme gælder den, der handler  

 i strid med vilkår, der er fastsat i en sådan afgørelse, eller som forsøger  

 herpå.
Stk. 2.  Den, der i øvrigt undlader at give oplysninger,  

 som den pågældende har pligt til at give i henhold til denne lov eller regler  

 fastsat i medfør af loven, straffes med bøde.
Det samme gælder den, som  

 afgiver urigtige eller vildledende oplysninger om sådanne forhold, medmindre  

 højere straf er forskyldt efter straffeloven.
 Stk. 3.  Den, der overtræder § 24, stk. 2, straffes med  

 bøde.
 Stk. 4.  I regler, der fastsættes i medfør af loven, kan  

 der fastsættes straf af bøde for overtrædelse af bestemmelserne i reglerne  

 eller forsøg herpå.
 Stk. 5.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Stk. 6.  Skønnes en overtrædelse ikke at ville medføre  

 højere straf end bøde, kan landbrugsministeren tilkendegive, at sagen kan  

 afgøres uden retslig forfølgning.
Det er en betingelse herfor, at den, der  

 har begået overtrædelsen, erklærer sig skyldig i overtrædelsen og erklærer  

 sig rede til inden for en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk. 7.  For så vidt angår den i stk. 6 nævnte  

 tilkendegivelse finder bestemmelsen om tiltalerejsning i retsplejelovens §  

 930, jf. § 926, tilsvarende anvendelse.
Stk. 8.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre  

 forfølgning.« § 2 I lov om påligning af indkomst- og formueskat til staten (ligningsloven),  

 jf. lovbekendtgørelse nr. 1223 af 17. december 1992, som senest ændret ved §  

 1 i lov nr. 271 af 6. maj 1993, ændres i § 8 K, stk. 3, »læhegn,  

 jf. lov om læhegn« til: »læhegn samt supplerende lægivende  

 løvtræplantning, jf. lov om læhegn og tilskud til læplantning«.
§ 3 Tidspunktet for lovens ikrafttræden fastsættes af landbrugsministeren.
Givet på Christiansborg Slot, den 30.  

 juni 1993 Under Vor Kongelige Hånd og Segl MARGRETHE R.
