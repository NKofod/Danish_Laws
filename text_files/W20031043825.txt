 Klage  

 over forsøg på at sætte brud på plads uden bedøvelse.
Patientklagenævnet fandt grundlag for at kritisere  

 lægens behandling.
Nævnet vurderede, at idet påpladssætning af et forskudt  

 brud, som i det foreliggende tilfælde, kun kan foretages ved betydelig  

 manipulation, som vil medføre betyde-lige smerter, bør den kun foretages på  

 en  

 bedøvet patient.
Patientklagenævnet fandt endvidere grundlag for at  

 kritisere lægens information.
Nævnet lagde til grund, at lægen ikke  

 informerede  

 patienten eller hans moder om, at han ville forsøge at skubbe bruddet på  

 plads,  

 hvilket ville medføre nogen smerte.
Nævnet oplyste, at ingen behandling som  

 udgangspunkt  

 må indledes eller fortsættes uden patientens informere-de samtykke.
