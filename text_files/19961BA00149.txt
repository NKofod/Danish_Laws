Nr BSF 149 Forslag til folketingsbeslutning om ændring af offentlighedsloven Fremsat af Gitte Seeberg (KF) Bendt Bendtsen (KF) Brian Mikkelsen (KF)  

 Helge Adam Møller (KF) John Vinther (KF) den 20. maj 1997 Folketinget opfordrer regeringen til inden 15. oktober 1997 at fremsætte forslag til ændring af offentlighedsloven, således 1. at der i denne stilles krav om, at der i alle offentligt ansattes  

 personalemapper ligger et oplysningsark, og at kun dette skal udleveres ved  

 begæring om aktindsigt, 2. at loven foreskriver, at den ansatte altid skal underrettes om, at der  

 gives aktindsigt i den pågældendes sag, samt at den, der begærer aktindsigt,  

 skal legitimere sig og oplyse navn og adresse.
Bemærkninger til forslaget Almindelige bemærkninger Efter de sidste måneders debat for og imod aktindsigt i offentligt  

 ansattes personalemapper mener forslagsstillerne, at det er på høje tid, at  

 der sker noget for at beskytte de offentligt ansatte.
Især har udsatte  

 grupper som politi og socialrådgivere givet udtryk for deres utilfredshed med  

 de nuværende regler, og forslagsstillerne anser det for særdeles uholdbart,  

 at bl.a. disse faggrupper bliver udsat for chikane fra borgere, som har et  

 horn i siden på dem.
Generelt er der offentlighed i forvaltningen, men der skal sættes grænser  

 for, hvilke oplysninger om en offentligt ansat der skal kunne udleveres.
Når  

 der i så mange andre sammenhænge, f.eks. i registerlovgivningen, værnes  

 ihærdigt om privatlivets fred, er det irrelevant at give aktindsigt i  

 oplysninger om offentligt ansattes faglige kvalifikationer, lederevner,  

 tjenesteforseelser m.v.
 Ud over at oplysningerne kan anvendes til chikane, kan man også forestille  

 sig den situation, at en offentligt ansat søger job i den private sektor, og  

 at den nye arbejdsgiver søger aktindsigt i den pågældendes personalemappe for  

 at tjekke faglige kvalifikationer, lederevner osv.
Bemærkninger til beslutningsforslagets enkelte punkter Ad 1 Det omtalte oplysningsark, en slags curriculum vitae, som skal ligge i  

 alle offentligt ansattes personalemapper, skal kun indeholde følgende  

 oplysninger:
- Navn (ingen adresse) - Fødselsår - Relevant uddannelse og år for afsluttet uddannelse - Relevant tidligere beskæftigelse - Stilling og funktion - Lønramme Når det kun er disse oplysninger, der er tilgængelige ved aktindsigt,  

 undgås det, at der hver gang skal foretages en konkret vurdering af, hvilke  

 oplysninger der skal undtages/undergives aktindsigt.
Dette vil tillige skabe en ensartet praksis for aktindsigt landet over.
På  

 den måde ved den enkelte borger også, hvilke oplysninger det er muligt at få,  

 hvilket højst sandsynligt vil medføre et stort fald i begæringer om  

 aktindsigt.
 Den begrænsede aktindsigt vil også i fremtiden forebygge, at f.eks.  

 kommuner gør sig til lovbrydere ved at nægte aktindsigt for at beskytte sine  

 ansatte mod borgere, der reelt har retten på deres side.
Ifølge Justitsministeriets lovafdeling er det ikke afklaret juridisk,  

 hvorvidt materiale fra personalemapper, herunder bedømmelse, kan friholdes  

 fra aktindsigt.
Sådanne oplysninger ville ikke være medtaget på et  

 oplysningsark og ville således være fritaget for aktindsigt.
De offentligt  

 ansatte skal kunne sætte sig til en personalesamtale med vished om, at det,  

 der bliver sagt under samtalen, ikke er offentligt tilgængeligt.
Fra politiets side har det været påpeget, at aktindsigt har været brugt  

 til chikane af betjente, der efterforsker f.eks. narkosager.
Konsekvensen har  

 været, at politifolk enten ikke har villet eller kunnet efterforske en sag  

 helt til bunds.
Ad 2 Den ansatte skal altid underrettes, når der gives aktindsigt i  

 vedkommendes sag.
Det er af afgørende betydning, at den ansatte ved, hvem der  

 begærer aktindsigt.
Dette kan dæmme op for frygten hos mange offentligt  

 ansatte for, at oplysningerne skal bruges til repressalier eller lignende.
Skriftlig fremsættelse Gitte Seeberg (KF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om ændring af offentlighedsloven.
(Beslutningsforslag nr.
B 149).
 Jeg henviser til de bemærkninger, der ledsager forslaget, og anbefaler det  

 til Tingets velvillige behandling.
