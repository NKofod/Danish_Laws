13. december 1988 Nr. 29 Søfartsstyrelsens Tekniske forskrift nr. 29 af 13. december 1988 I medfør  

 af § 2, stk. 5, § 4, § 11, stk. 2, § 12, stk. 2, og § 28 i lov nr. 98 af 12.  

 marts 1980 om skibes sikkerhed m.v., jfr.
Lovbekendtgørelse nr. 584 af 29.  

 september 1988 fastsættes.
 Definitioner:
 1.1 D.V.N. betyder Dansk Varedeklarations Nævn.
 1.2 Ved et drivankers slæbeline forstås den line, hvormed båden er  

 fastholdt til drivankeret, når dette er sat.
 1.3 Ved et drivankers indhalerline forstås en line fastgjort i  

 drivankerets mindste åbning og som anvendes til at hive drivankeret om bord i  

 båden efter endt brug.
 Anvendelsesområde:
 2.1 Forskriften gælder for alle fritidsfartøjer med en bruttotonnage under  

 20, der udlejes uden fører og/eller besætning.
 2.2 Et fartøj, der udlejes med fører/besætning, anses for at være  

 erhvervsfartøj og omfattes ikke af forskriften.
 2.3 Ved fartøjer forstås i denne forskrift kanoer, rojoller med eller uden  

 påhængsmotor og/eller sejl, sejlbåde, motorbåde og motorsejlere,  

 flerkrogsfartøjer og fartøjer med udriggere m.v.
 2.4 Fartøjer, som alene anvendes i beskyttede lavvandede søer i  

 forbindelse med forlystelsesparker og lignende, er undtaget fra denne  

 forskrift.
 2.5 Fartøjer med en længde under 3.5 m, vandcykler, vandscootere,  

 sejlbrætter og lignende er undtaget fra denne forskrift.
 2.6 Eventuel tilladelse til udlejning af fartøjer m.v. omfattet af  

 punkterne 2.4 og 2.5 hører under det stedlige politi.
 Konstruktion m.v.
 3.1 Ethvert udlejningsfartøj skal, jfr. dog punkt 3.2, være typegodkendt i  

 henhold til reglerne i »Nordisk Båd Standard«, af Søfartsstyrelsen,  

 af søfartsmyndighederne i et af de øvrige nordiske lande eller af et af  

 Søfartsstyrelsen hertil anerkendt klassifikationsselskab.
 3.2, Et fritidsfartøj, bygget i henhold til et anerkendt  

 klassifikationsselskabs konstruktionsregler, kan anvendes til udlejning,  

 såfremt det er forsynet med attest herfor, samt attest fra vedkommende  

 klassifikationsselskab om, at det opfylder bestemmelserne i punkt 5.1 og 5.3.
 3.3 Udlejningsfartøjer, omhandlet i punkt 3.1, skal være forsynet med  

 skilt i overensstemmelse med kravene i »Nordisk Båd Standard«.
 3.4 Skiltet skal angive, efter hvilke regler fartøjet er bygget og  

 godkendt og indeholde oplysning om maksimal motoreffekt og last samt det  

 maksimale antal personer, der må medtages.
 3.5 Fartøjer, godkendt efter punkt 3.2. skal forsynes med et af  

 vedkommende klassifikationsselskab fremstillet og af Søfartsstyrelsen  

 godkendt skilt.
 3.6 Uanset hvad der er angivet på skiltet om antal personer, må der aldrig  

 medtages flere personer, end der findes redningsmidler til om bord.
 Ankerudrustning:
 4.1 De i bilag 1 til denne forskrift viste kurver skal benyttes for  

 fastsættelse af ankerudrustning m.v. i fartøjer med en længde overalt på op  

 til 15 m.
 4.2 Ankervægten kan opdeles i 2 stk. ankre, hvoraf det ene dog skal have  

 en vægt på mindst 2/3 af de angivne.
 Den anførte ankervægt er baseret på traditionelle ankertyper.
 4.3 Anvendes ankertyper med stor holdeevne, dvs. ankre, der er godkendt af  

 et anerkendt klassifikationsselskab med betegnelsen »heigh holding  

 anchor«, kan ankervægten reduceres med op til 25 %.
 Motor- og el-installationer m.v.:
5.1 Motor- og el-installationer skal opfylde bestemmelserne i  

 »Nordisk Båd Standard« med undtagelse af, at benzin og gas ikke må  

 anvendes som brændstof i motorer i udlejningsfartøjer.
Benzin må dog anvendes  

 i påhængsmotorer, såfremt installationen opfylder kravene i Nordisk Båd  

 Standard.
 5.2 Alle kogeinstallationer samt alle gasinstallationer til andre formål  

 skal være udført i henhold til Søfartsstyrelsens seneste forskrifter.
 5.3 varmeaggregater andre end gasfyrede, ventilationssystemer o.lign.  

 anlæg skal installeres efter fabrikantens vejledning og kravene i  

 »Nordisk Båd Standard«.
 5.4 Såfremt der er installeret fast brandslukningsanlæg i motorrum og  

 eventuelt for brandstoftanke, skal det være et af Søfartsstyrelsen  

 typegodkendt halon 1301-anlæg.
 Udrustning m.v. i »lille fartsområde«:
 6.1 Fartøjer, der udlejes til sejlads i havne, søer, åer, kanaler, samt  

 inden for 1500 m fra andre kyster end den jyske vestkyst, skal være forsynet  

 med følgende udrustning:
 6.2 I sæt årer og åregafler eller tolde samt reserveåre i fartøjer, som  

 med rimelighed kan anses for at kunne fremdrives hermed.
 6.3 1 øsekar eller pøs.
 6.4 1 fangeline.
6.5 For hver ombordværende voksen og barn skal der være en af  

 Søfartsstyrelsen godkendt henholdsvis voksenredningsvest og  

 barneredningsvest.
D.V.N. deklarerede veste kan anvendes, og vestene skal i  

 så fald være beregnet til de ombordværendes aktuelle personvægt.
 6.6 De i de internationale søvejsregler forskrevne lydgivere.
 6.7 Et sæt lanterner med certifikat eller typegodkendelse, jfr. dog de  

 internationale søvejsregler 1972/81, regel 23, litra c, og regel 25, litra d.
 6.8 1 stk. vandtæt elektrisk lygte indrettet til signalering.
 6.9 Fartøjer over 6 m i længde samt alle motorfartøjer, der kan plane  

 (speed-både), skal være forsynet med en af Søfartsstyrelsen til  

 udlejningsfartøjer godkendt redningskrans forsynet med en 30 m line, der kan  

 flyde.
 6.10 Fartøjer, hvori kogeapperater forefindes, skal være udrustet med  

 mindst 1 stk. af Søfartsstyrelsen godkendt pulverslukker eller anden egnet  

 ildslukker, udover hvad der er foreskrevet i »Nordisk Båd  

 Standard«.
6.11 Enhver redningsvest, -krans og -flåde skal være forsynet med  

 refleksmateriale i overenstemmelse med seneste redningslinjer udgivet af  

 søfartsstyrelsen (p.t.
Søfartsstyrelsens tekniske forskrift nr. 18 af 1.  

 september 1988).
 Udrustning m.v. i »mellemstort fartområde«:
7.1 Fartøjer, der anvendes til sejlads uden for de i punkt 6.1 nævnte  

 områder, men inden for området øst for linjen Lindesnæs-Helgoland-Cuxhaven  

 samt i Østersøen og mellemliggende farvande, skal være forsynet med følgende  

 yderligere udrustning; 7.2 En af Søfartssstyrelsen til udlejningsfartøjer godkendt redningsflåde,  

 som er godkendt til at kunne optage samtlige ombordværende personer.  

 Overstiger antallet af ombordværende personer 12, skal der være mindst to af  

 Søfartsstyrelsen godkendte redningsflåder.
7.3 6 røde håndblus samt 6 faldskærmssignaler af en af Søfartsstyrelsen godkendt type.
 7.4 Drivanker med fornøden slæbeline.
 7.5 Drivankerets mindste dimensioner skal være således:
 7.6 Drivankeret skal være åbnet i begge ender og forholdet mellem  

 åbningernes diametre ca. 1:5.
 7.7 I den største åbning skal være indsyet en ring af rustfrit materiale.
 7.8 Slæbeliner skal have samme brudstyrke som angivet for ankertove, jfr.  

 punkt 4.1.
 7.9 Indhalerlinen skal have en brudstyrke på min. 10 kN.
7.10 Slæbelinen skal være ca. 3 gange fartøjets længde.
Indhalerlinen skal  

 være ca. 5 m længere end slæbelinen.
 7.11 I sort ankerkugle med min. 30 cm i diameter.
 7.12 Fartøjer, der kan fremdrives ved såvel sejl som motor, skal være  

 forsynet med en sort kegle, hvis højde og grundflade i diameter er mindst 30  

 cm.
 7.13 2 af Søfartsstyrelsen til udlejningsfartøjer godkendte  

 redningskranse, den ene med et af Søfartsstyrelsen godkendt selvtændende  

 elektriske blus samt en vager, den anden med 30 m line, der kan flyde på  

 vandet.
 7.14 1 kastering, der kan flyde på vandet, fastgjort til 30 m line, der  

 ligeledes kan flyde på vandet.
 7.15 1 funktionsdygtigt bådkompas, der er forsynet med belysning.
 7.16 Kompasset skal være anbragt på en sådan måde, at det kan kompenseres  

 forsvarligt.
 7.17 Deviationen skal holdes inden for rimelige grænser og være stabil.
 7.18 1 radarreflektor.
 7.19 Fornødne søkort og farvandsbeskrivelse til fartøjets sejlområde.
7.20 Midler til at sætte en kurs samt fiskeriårbogen.
Ved sejlads udenfor  

 Danmark kan fiskeriårbogen erstattes af tilsvarende materiale på relevante  

 sprog.
 7.22 En forbindskasse der mindst skal indeholde følgende:
 7.23 Mindst 1 stk. af Søfartsstyrelsen godkendt pulverslukker eller andet  

 egnet ildslukker, udover hvad der er foreskrevet under pkt. 6.10.
7.24 Sejlfartøjer skal være udstyret med D.V.N. deklarerede livliner og  

 sikkerhedsseler til samtlige ombordværende.
Linerne skal kunne fastgøres  

 forsvarligt om bord.
 7.25 Der skal om bord forefindes en tilsynsbog for skibe under 20 tons  

 brutto, hvori ejeren skal angive fartøjets data og udrustning, samt løbende  

 give oplysning om større havarier, reparationer og udskiftning af udstyr.
7.26 I værktøjskasse med passende indhold.
For sejlfartøjers vedkommende  

 skal kassen tillige indeholde en wiresaks eller nedstryger med HS-klinger.
 7.27 Der skal om bord forefindes en instruktionsmappe med en kortfattet  

 beskrivelse af fartøjet, den ombordværende udrustning og den  

 sikkerhedsmæssige anvendelse heraf samt oplysninger om i hvilket område  

 fartøjet må anvendes.
 Udrustning m.v. i »stort fartområde«:
 8.1 Fartøjer i fart uden for de i punkt 7 nævnte områder skal, udover  

 kravene i punkt 7, være forsynet med:
 8.2 1 kompas med certifikat af klasse A i stedet for det i pkt. 7.15  

 nævnte kompas.
 8.3 1 ekkolod.
 8.4 1 log.
 8.5 1 kikkert.
 8.6 1 barometer.
8.7 1 sekstant.
Ved sejlads indenfor 40 sm af kysten kan sekstanten dog  

 udelades.
 8.8 Fornødne fyrfortegnelser.
8.9 En af Søfartsstyrelsen i henhold til SOLAS godkendt  

 gummiredningsflåde, som er godkendt til at kunne optage samtlige  

 ombordværende personer.
Flåden kan være en 4 personers flåde, såfremt  

 antallet af ombordværende ikke overstiger dette tal.
Overstiger antallet af  

 ombordværende 12, skal der være mindst to flåder.
Flåden/ flåderne erstatter  

 den/de i pkt. 7.2 omhandlede flåde/flåder.
Ved sejlads indenfor 40 sm afstand af kysten kan flåderne, som beskrevet i pkt. 7.2, dog anvendes.
 Almindelige bestemmelser:
 9.1 Fartøjets ejer er ansvarlig for, at fartøjet ved hvert lejemåls  

 begyndelse opfylder denne forskrift.
 9.2 Udlejes fartøjet gennem dansk udlejningsbureau, kan ejerens ansvar ved  

 skriftlig aftale overføres til bureauet.
 9.3 Fartøjerne synes lejlighedsvis af Søfartsstyrelsen.
9.4 Denne forskrift skal forefindes om bord i alle udlejningsfartøjer.
For  

 fartøjer, der lejes ud over kortere tidsrum end en dag, er det dog  

 tilstrækkeligt, at forskriften er tilgængelig for lejerne på  

 udlejningsstedet.
 9.5 Søfartsstyrelsen kan tillade afvigelse fra denne forskrift, såfremt  

 man finder, at sikkerheden ikke derved forringes.
 Straffebestemmelser:
 10. Med bøde eller hæfte straffes den, der overtræder  

 punkterne 3-9.
 Ikrafttræden m.v.:
11.1 Forskriften træder i kraft den 1. februar 1989 11.2 Industriministeriets bekendtgørelse nr. 566 af 20. december 1972 om  

 tilsyn med udlejningsfartøjer og det i Skibstilsynets Meddelelser nr. 318  

 indeholdte vedrørende udlejningsfartøjer ophæves.
