Landsskatteretskendelse vedr. indtræden af skattepligt til  

 Danmark.
Fodboldspillers overgangssum ved klubskifte fra udenlandsk til dansk  

 klub.
Klagen vedrører  

 retserhvervelsestidspunktet for en overdragelsessum  

 modtaget i forbindelse med klubskifte.
Klagen vedrører endvidere tidspunktet  

 for indtræden af fuld skattepligt til Danmark.
Landsskatterettens  

 afgørelse Skattemyndigheden har forhøjet klagerens  

 skattepligtige indkomst med en modtagen overgangssum på 3.300.000 kr., idet  

 klageren blev omfattet af fuld skattepligt til Danmark den 12. august 1999,  

 og  

 han først efter dette tidspunkt erhvervede ret til overgangssummen.
 Landsskatteretten stadfæster  

 skattemyndighedens afgørelse.
 Skattemyndigheden har beregnet avance  

 som følge af klagerens afståelse af aktier med udgangspunkt i at klageren  

 blev  

 fuldt skattepligtig til Danmark den 12. august 1999.
 Landsskatteretten stadfæster  

 skattemyndighedens afgørelse.
Overgangssum Sagens  

 oplysninger Klageren har siden 1988 været  

 professionel fodboldspiller.
I 1998 spillede han for B, der solgte ham til  

 den  

 engelske klub C, hvor klageren begyndte at spille den 1. juli 1998.
 Klageren har over for skattevæsenet  

 meldt flytning til England pr. den 29. juni 1998. Klagerens kæreste og senere  

 ægtefælle D meldte flytning til England pr. den 30. november 1998.  

 Skattevæsenet  

 har registreret samme adresse i England for klageren og D.
 Af et brev dateret 7. august 1998 fra et  

 firma til D og klageren fremgår, at firmaet har foretaget en flytning for  

 parret.
 Efter flytningen ophørte klagerens fulde  

 skattepligt til Danmark.
Der er fremlagt kopi af en lejeaftale  

 dateret 7. februar 1998, hvoraf det fremgår, at klageren for perioden 7.  

 februar til 7. august 1998 har lejet bopæl i England.
Ifølge klagerens  

 repræsentant har klageren efterfølgende indgået en tidsubegrænset lejeaftale  

 vedrørende samme lejemål.
Ifølge denne kunne klageren opsige aftalen med én  

 måneds varsel.
 Af et brev dateret 4. august 1999 fra en  

 advokat, der tillige er bestyrelsesformand for klubben E, til en repræsentant  

 for den engelske klub C fremgår bl.a. følgende:
 Referring to our pleasant talk over the phone yesterday I hereby  

 confirm, that I represent E, who is interested in your player A.
According to our agreement I have been talking to A and his father, and  

 we have agreed the main conditions for at contract between E and A.
I am  

 certain that we can reach a final agreement.
Therefore it is now time to see if E can find an agreement with E, and  

 that is the reason for writing to you. ( ) Our behalf of my club E, I can make you a concret offer that E pay £  

 100.000,00 in cash.
Further I will offer a fair sharing of a profit, after  

 covering Es investment £ 100.000,00, if A is sold again from E to a  

 club abroad.  

 I could offer your client 30 % - max £ 200.00,00.  

 ( ) Af en aftale dateret 12. august 1999  

 mellem C og E fremgår bl.a. følgende:
 An agreement dated this 12th Day of AUGUST 1999, whereby the  

 registration of A is transferred from C to E for a fee of £200.000 /Two  

 Hundred  

 Thousand Pounds) payable as follows:
 £100.000 payable on the completion of transfer.
 £100.000 payable on the 12th August 2000.
 Should the Player be sold by E for a fee in excess of £200,000 then C  

 will receive 40 % of any subsequent excess.
This agreement is subject to the Player passing the Medical Examination  

 and agreeing terms with E. A rejste til Danmark den 12. august  

 1999. Han landede i lufthavnen kl. 20.45.
 Af en aftale dateret 12. august 1999  

 mellem klageren og E fremgår følgende:
 Mellem E A/S og A er indgået følgende  

 aftale, som er en kodifikation af parternes aftale pr. 05.08.1999, og som var  

 afhængig af, at E A/S opnåede en tilfredsstillende aftale med C.
 E A/S overtager Cs forpligtelser iht.  

 frigørelse af kontrakten C  A og godtgør A et beløb på 3,3 mio. kr.  

 kontant,  

 som erlægges på et af A anvist sted senest den 13. august 1999.
 2.
 Kontrakten er gældende for perioden 14.  

 august 1999  30. juni 2003.
 3.
 A oppebærer en løn på 25.000 kr. pr.  

 måned i hele kontraktens løbetid.
 4.
 Skattemæssige konsekvenser af  

 kontraktvilkårene er E A/S uvedkommende.
 5.
 A deltager i E A/S generelle  

 bonusordning på de til enhver tid gældende vilkår.
 6.
 A skal i dagligdagen bo i X, X-området.
 7.
Kontraktvilkårene er fortrolige. Der er også udarbejdet en håndskreven  

 kontrakt med samme indhold som den maskinskrevne, men hvor dateringen er  

 angivet således, at der står 12 og 13 oven i hinanden.
 Klageren underskrev ligeledes den 12.  

 august 1999 DBUs spillerkontrakt, og kontrakten blev den 13. august  

 1999 faxet  

 til DBU, der samme dag godkendte den.
 Ligeledes den 13. august 1999 blev  

 klagerens licens i det engelske fodboldforbund slettet, DBU gav E tilladelse  

 til at benytte klageren som spiller og E overførte henholdsvis GBP 100.000  

 til  

 C og 3.300.000 kr. til As bankkonto.
 Ifølge et dokument med titlen FAX NYT  

 meddelte E repræsentantskabet den 13. august 1999, at klageren havde  

 underskrevet en fire-årig kontrakt med E, at klageren ville træne med  

 Es hold  

 første gang den 14. august, og at han ville spille sin første kamp for  

 klubben  

 den 15. august 1999.
Advokaten har i et brev dateret 1.  

 januar 2002 til klagerens revisor redegjort for sagens forløb.
Af brevet  

 fremgår bl.a. følgende:
Fremgangsmåden for forhandlingerne var,  

 at jeg i første omgang fik afklaret, at C ville sælge i det hele taget, og at  

 A  

 kunne være interesseret i E.
Dernæst fik jeg en drøftelse med C, hvor jeg fik  

 dæmpet deres forventninger til transfersum.
Da det var ved at være realistisk  

 fik jeg lov til at tale med A, (...).
 Vi kom efter nogen forhandling til  

 enighed om de basale kontraktsvilkår, så som vederlæggelse og aftalens  

 længde.
Den 04.08.1999 skriver jeg så til C og  

 afgiver et konkret tilbud.
Det gør jeg selvfølgelig kun fordi E er enige med  

 A.
 Den 05.08.1999 taler jeg med manager i  

 C, som afviser Es tilbud og fremsætter et krav på £ 200.000,00. Det er  

 E  

 indstillet på at betale, men jeg vil selvfølgelig gerne se, om det kan gøres  

 bedre.
Da der nu er udsigt til, at handlen kan  

 strikkes endeligt sammen kontakter jeg samme dag A og får præciseret og  

 konfirmeret  

 kontraktsvilkårene mellem A og E.
Det er korrekt, at A kræver et beløb, som  

 delvis  

 skal kompensere hans restkontrakt i C.
Den 05.08.1999 er der således af  

 aftale  

 mellem A og E.
 I den efterfølgende tid sker der det, at  

 jeg laver en aftale med manager i C om et beløb på £ 180.000 betalt med £  

 60.000 straks og £ 60.000 pr. 01.08.2000 og tilsvarende beløb pr. 01.08.2001.
Det løber Cs administrative ledelse  

 fra.
Sagen overgives til præsident eller vicepræsident, som kræver mere £  

 350-400.000. Efter nogen dages tovtrækkerier enes vi om £ 200.000, som  

 betales  

 med £ 100.000 straks og £ 100.000 et år efter  altså pr. 01.08.2000.  

 Dertil  

 kom. at C kræver 40 % af en eventuel avance ved et videresalg fra E til en ny  

 klub.
Det accepterede vi så også for at få handlen på plads.
Den 13. august 1999 bekræftes aftalen  

 mellem de 2 klubber.  

 Kopi af min  

 skrivelse af 13.08.1999 vedlægges til orientering.
Bemærk, at jeg bekræfter,  

 at  

 E har betalt det aftalte beløb til A, hvilket var forudsætningen for, at A  

 ville annullere sin kontrakt med C.
Herefter annullerer C sin kontrakt med A  

 og giver det engelske fodboldforbund besked herom, hvorefter de giver DBU  

 besked om, at der er fri bane for at DBU kan godkende As kontrakt med  

 E.  

 (...) Ifølge repræsentanten overnattede  

 klageren i perioden fra den 12. til den 16. august hos sine forældre.
Den 16. august 1999 fløj klageren  

 tilbage til England.
Dette skyldtes ifølge repræsentanten, at klageren og D  

 skulle afvikle forskellige forhold i England, da de ønskede at flytte til  

 Danmark som følge af klagerens kontrakt med E.
 Det fremgår, af en udskrift fra  

 klagerens engelske bankkonto, at klageren har hævet penge på kontoen den 16.  

 og  

 17. august 1999 samt at kontoen er lukket den 26. august 1999.
 I et brev dateret 17. august 1999  

 bekræfter udlejeren af klagerens bopæl, at lejemålet ophører pr. den 30.  

 september 1999.
Ifølge fakturaer har klageren i 1999  

 boet på et af to hoteller i følgende perioder: 18.-20., 22.-26. og 28.-30.  

 august, 1.-4., 6.-8., 12.-16., 21.-27., og 29.-30. september, 1.-6. og  

 13.-31.  

 oktober, 1.-8., og 18.-30. november samt 1.-3. december. (Ankomst- og  

 rejsedage  

 inkluderet i opgørelsen.) Ifølge en ordrebekræftelse fra  

 flyttefirma bestilte klageren og D den 20. august 1999 flytning af deres  

 bohave.  

 Det fremgår, at bohavet pakkes af kunden, at det vil blive hentet den 25.  

 august 1999, og at det  bortset fra enkelte effekter, der vil blive  

 afhentet  

 af kunden  skal sættes på firmaets magasin i X.
 Klagerens engelske bil blev solgt, og  

 købesummen herfor overført til klagerens danske bankkonto den 11. november  

 1999.
Klageren repræsentant har oplyst, at D  

 flyttede til Danmark den 26. august 1999, at hun i de første måneder boede  

 hos  

 sin mor, og at hun genoptog det arbejde, hun havde frem til hun i 1998  

 flyttede  

 til England.
Weekenderne tilbragte hun sammen med klageren i X.
 Parret fandt i december 1999 en  

 lejlighed i X, som de lejede pr. 1. januar 2000. Efter det oplyste fik de dog  

 adgang til lejligheden den 22. december 1999.
 Ifølge folkeregistret meldte D flytning  

 til Danmark pr. den 15. august 1999, medens klageren meldte flytning pr. den  

 22. december 1999.
Skattemyndighedens  

 afgørelse Klagerens skattepligtige indkomst er  

 forhøjet med 3.300.000 kr., idet skattemyndigheden har anset klageren for  

 omfattet  

 af fuld skattepligt til Danmark fra den 12. august 1999, samt endvidere at  

 klageren  

 først erhvervede ret til beløbet efter dette tidspunkt.
 Fuld skattepligt anses for indtrådt den  

 12. august 1999, jf. kildeskattelovens § 1, stk. 1, nr. 1, eller   

 subsidiært   

 efter kildeskattelovens § 1, stk. 1, nr. 2, samt kildeskattelovens § 8, stk.  

 1.
Ved vurderingen er lagt vægt på, at  

 klageren lige før og ved kontraktsunderskrivelsen i Danmark den 12. august  

 1999  

 nødvendigvis må have besluttet sig for at tage bopæl i Danmark, og rent  

 faktisk  

 også gør det.
Karakteren af bopælen er herefter uden betydning.
Dateringen på  

 kontrakten er i øvrigt rettet fra den 13. til den 12. august 1999.
Klagerens samlever har tilmeldt sig  

 folkeregistret  

 pr. 15. august 1999, dvs.  

 før klagerens kortvarige ophold i England den 16.-18. august 1999. Klagerens  

 ophold i Danmark har kun været afbrudt af ganske kortvarige ophold i England  

 for afvikling af forholdende dér.
Opholdet i England er dermed af privat  

 karakter og ikke begrundet i varetagelsen af et indtægtsgivende erhverv.
Det  

 bemærkes, at klagerens ophold i England efter den 18. august 1999 ikke er  

 dokumenterede.
Det forhold, at klageren ikke har boet på hotellet i X i en  

 periode, kan således ikke anses for dokumentation for, at klageren har været  

 i  

 England, bl.a. fordi klageren heller ikke efter afviklingen af boligen i  

 England kontinuerligt har opholdt sig på hotellet.
Klageren må derfor have  

 andre bopæls-/opholdsmuligheder i Danmark.
Vedrørende retserhvervelsestidspunktet  

 for overgangssummen anses dette for tidligst at været den 12. august 1999,  

 hvor  

 såvel klageren som C har underskrevet kontrakterne om overgang fra C til E.  

 Det  

 forhold, at klageren og advokaten allerede den 5. august 1999 måtte have  

 indgået en mundtlig aftale fremrykker ikke retserhvervelsestidspunktet, da  

 betingelserne  

 for klagerens overgang fra C til E er, at der indgås en aftale mellem E og C  

 om  

 overgangsbetingelserne, samt at klageren består en helbredsundersøgelse.  

 Indgåelse af aftalen mellem E og C er afgørende for, at der overhovedet kan  

 indgås en aftale mellem klageren og E.
Der er ikke tale om en formsag, men om  

 en reel forhandling mellem to parter.
C havde dermed afgørende indflydelse  

 på,  

 om klageren og E kunne indgå en aftale.
Klagerens  

 påstand og argumenter Klagerens repræsentant har fremsat  

 påstand om, at klagerens skattepligtige indkomst for 1999 nedsættes med det  

 forhøjede beløb, 3.300.000 kr.
 Til støtte for påstanden har  

 repræsentanten principalt gjort gældende, at A erhvervede ret til  

 overgangssummen  

 på kr. 3.300.000 i skattemæssig henseende forud for sin ankomst til Danmark  

 om  

 aftenen den 12. august 1999, og dermed forud for, at han blev fuldt  

 skattepligtig  

 til Danmark.
 I relation til fastlæggelsen af  

 tidspunktet for retserhvervelse med henblik på periodisering af en given  

 indtægt i skattemæssig henseende er det i første omgang nødvendigt at få  

 fastslået,  

 hvornår der foreligger en såkaldt retsstiftende kendsgerning.
I nærværende sag foreligger en  

 retsstiftende kendsgerning ved aftalen af den 5. august 1999 mellem klageren  

 på  

 den ene side og E repræsenteret ved advokat på den anden side.
Med henvisning  

 til de i sagen foreliggende dokumenter gøres det gældende, at der utvivlsomt  

 foreligger en bindende juridisk aftale mellem klageren og E repræsenteret ved  

 advokat den 5. august 1999 gående ud på, at klageren skal skifte til E på en  

 fireårig kontrakt mod, at E betaler A en overgangssum på kr. 3.300.000, samt  

 at  

 A oppebærer en løn på kr. 25.000 pr. måned i hele kontraktperioden.
 I den skatteretlige teori er der bred  

 enighed om, at en retsstiftende kendsgerning som udgangspunkt er ensbetydende  

 med, at der i skattemæssig henseende er erhvervet ret til omtalte kr.  

 3.300.000  

 med deraf følgende beskatning.
 Repræsentanten forstår  

 skatteforvaltningens afgørelse således, at der er enighed om, at der forelå  

 en  

 bindende aftale mellem A og E den 5. august 1999, men at Skatteforvaltningen  

 er  

 af den opfattelse, at denne aftale var betinget således, at retserhvervelsen  

 (beskatningstidspunktet) er udskudt, indtil omtalte betingelser er opfyldt.
 Spørgsmålet er således, i hvilket omfang  

 der på tidspunktet for aftalen af den 5. august 1999 forelå en række  

 uafklarede  

 betingelser, som bevirker, at beskatningstidspunktet udskydes.
 De eneste betingelser, som kan danne  

 grundlag for udskydelse af beskatningstidspunktet fra den 5. august 1999, er,  

 at aftalen af den 5. august 1999 dels var betinget af, at der blev opnået  

 endelig enighed mellem E og C om Es køb af klageren, og dels at  

 klageren  

 bestod den obligatoriske lægeundersøgelse.
I relation til betingelsen om, at der  

 skulle opnås endelig enighed mellem E og C om Es køb af klageren, gøres  

 det  

 gældende, at denne betingelse blev opfyldt den 12. august 1999 forud for, at  

 klageren ankom til Danmark samme aften.
Det gøres således gældende, at der  

 blev  

 indgået en endelig juridisk bindende aftale mellem E og C om Es køb af  

 klageren om eftermiddagen den 12. august 1999. Dette fremgår udtrykkeligt af  

 den Financial Agreement, som C faxede til E om eftermiddagen den 12. august  

 1999.
 At betingelsen om, at der skulle opnås  

 enighed mellem C og E om Es køb af klageren, blev opfyldt om  

 eftermiddagen den  

 12. august 1999, og dermed forud for klagerens ankomst samme aften til  

 Danmark,  

 fremgår af den i sagen foreliggende korrespondance, idet klageren allerede på  

 et tidligt tidspunkt i forhandlingerne havde gjort det klart, at det var et  

 ufravigeligt krav fra hans side, at han først ville komme til Danmark og  

 underskrive  

 kontrakten med E, når der forelå en endelig aftale mellem E og C.
 Ser man således isoleret på, hvorvidt  

 betingelsen om, at der skulle opnås enighed mellem E og C om Es køb af  

 klageren, kunne udskyde beskatningstidspunktet i forhold til aftalen af den  

 5.  

 august 1999, ses der således ikke at være tvivl om, at opfyldelsen af denne  

 betingelse i det højeste kan føre frem til, at beskatningstidspunktet  

 udskydes  

 til den 12. august 1999 om eftermiddagen  forud for klagerens ankomst  

 til  

 Danmark samme aften.
 For så vidt angår betingelsen om, at  

 klageren skulle bestå den obligatoriske lægeundersøgelse, gøres det gældende,  

 at denne betingelse ikke danner grundlag for at udskyde  

 beskatningstidspunktet  

 fra den 5. august 1999.
 Til støtte herfor gøres det gældende, at  

 denne betingelse i skatteretlig henseende kan karakteriseres som en  

 typebetingelse, hvis indtræden med betydelig sandsynlighed kunne  

 forudses på  

 tidspunktet for aftalen den 5. august 1999 med den effekt, at betingelsen  

 ikke  

 kan danne grundlag for udskydelse af beskatningstidspunktet.
 Med andre ord gøres det gældende, at der  

 på tidspunktet for aftalen mellem klageren og E den 5. august 1999 ikke kunne  

 anses at foreligge en reel usikkerhed omkring denne betingelses  

 aktualisering,  

 hvorfor betingelsen ikke kan føre til en udskydelse af beskatningstidspunktet  

 fra den 5. august 1999. Højesterets dom som refereret i TfS 1999.226 kan  

 umiddelbart overføres til nærværende sag under hensyntagen til, at  

 betingelsen  

 om, at klageren skulle bestå den obligatoriske lægeundersøgelse, må  

 karakteriseres som en typebetingelse, hvis indtræden med betydelig  

 sandsynlighed  

 kan forudses.
Det bemærkes i den forbindelse, at  

 klageren på tidspunktet for indgåelsen af kontrakten med E kom direkte fra en  

 anden professionel fodboldklub, hvor han trænede dagligt, og hvor han  

 spillede  

 kampe stort set hver weekend.
Klageren har spillet professionel fodbold siden  

 1988. Det kan i den forbindelse oplyses, at han i de forskellige klubber,  

 hvor  

 han har spillet, har været tilknyttet en større lægestab, som løbende har  

 ført  

 nøje kontrol med hans fysiske tilstand.
Det forholder sig således, at i de  

 udenlandske klubber, hvor klageren har spillet, har han haft tilknyttet en  

 livlæge, som dagligt har haft til opgave at overvåge klagerens  

 fysiske  

 tilstand.
Dette har betydet, at der på intet tidspunkt har været reel  

 usikkerhed  

 om, hvorvidt klageren ville bestå lægeundersøgelsen.
 Dette bestyrkes videre af, at stort set  

 alle professionelle fodboldspillere, der i forbindelse med kontraktindgåelse  

 gennemgår obligatoriske lægetjek, består disse, og der var på tidspunktet for  

 klagerens aftale med E den 5. august 1999 intet som helst, der tydede på, at  

 der for klagerens vedkommende var risiko for, at han ikke ville bestå den  

 efterfølgende obligatoriske lægeundersøgelse.
 At stort alle professionelle  

 fodboldspillere, der i forbindelse med kontraktindgåelse gennemgår det  

 obligatoriske lægetjek, består disse understøttes af en skrivelse fra  

 Spillerforeningen til repræsentanten dateret den 23. maj 2003. Af denne  

 skrivelse af den 23. maj 2003 fremgår følgende:
I Spillerforeningen forhandler vi et  

 stort antal kontrakter på vegne af vores medlemmer hvert år.
I dette virke  

 har  

 vi endnu ikke været ude for, at en påbegyndt realitetsforhandling er blokeret  

 af en negativ helbredsundersøgelse.
Helbredsundersøgelse laves i stort set  

 alle  

 tilfælde, men altså med positivt resultat.
Dette skyldes efter vores  

 opfattelse, at klubber ikke påbegynder forhandlinger med spillere, medmindre  

 de  

 allerede ved, at spillerne er fit for fight. Det gøres derfor som anført gældende, at  

 betingelsen om, at klageren skulle bestå den obligatoriske lægeundersøgelse,  

 ikke suspenderede beskatningstidspunktet.
 Såfremt Landsskatteretten på trods af  

 ovenstående måtte lægge til grund, at klageren først har erhvervet endelig  

 ret  

 til overgangssummen på kr. 3.300.000 i skattemæssig henseende i forbindelse  

 med  

 underskrivelse af kontrakten den 12. august 1999, gøres det i anden række  

 gældende, at klageren ikke var fuld skattepligtig til Danmark ved  

 underskrivelsen af kontrakten den 12. august 1999 i henhold til  

 kildeskattelovens § 1, hvorfor han ikke er skattepligtig af overgangssummen  

 på  

 kr. 3.300.000 til Danmark.
 Såvel i relation til kildeskattelovens §  

 1, stk. 1, nr. 1 som kildeskattelovens § 1, stk. 1, nr. 2 kan klagerens fulde  

 skattepligt til Danmark først anses for indtrådt den 18. august 1999.
 Ved vurderingen af, hvorvidt en person  

 kan anses for at have erhvervet bopæl i Danmark i kildeskattelovens § 1, stk.  

 1, nr. 1s forstand, er det afgørende, om det kan lægges til grund, at  

 den pågældende  

 ved erhvervelse af husstand, leje af bolig eller ved andre foranstaltninger  

 har  

 tilkendegivet, at den pågældende agter at have hjemsted i Danmark.
Den 12. august 1999 havde klageren kun  

 fast bolig til rådighed i England, hvor han boede i en uopsagt lejlighed  

 sammen  

 med sin daværende kæreste og nuværende ægtefælle.
Han havde på dette  

 tidspunkt  

 ikke en bolig til rådighed i Danmark.
Som det fremgår af sagen, havde klageren  

 siden sommeren 1998 haft sin faste bolig og sit arbejde i England.
Med  

 henvisning til OECDs modeloverenskomst artikel 4, stk. 2, medfører det  

 utvivlsomt,  

 at klageren den 12. august 1999 har centrum for sine livsinteresser i England  

   

 eller med andre ord, at han har den stærkeste tilknytning til England.
Dette  

 skal ifølge John Engsig m.fl., jf.
Lærebog om indkomstskat, 9. udgave, side  

 641, tillægges ikke uvæsentlig betydning ved vurderingen af, om klageren har  

 erhvervet bopæl i Danmark, således som det kræves efter kildeskattelovens §  

 1,  

 stk. 1, nr. 1.
Skatteforvaltningen anfører, at  

 hensigten med opholdet i Danmark er af afgørende betydning for, om man anses  

 for at have taget bopæl i Danmark.
Skatteforvaltningen anfører i relation  

 hertil: At De den 12. august 1999 lige før og ved  

 kontraktsunderskrivelsen i  

 Danmark nødvendigvis har besluttet Dem for at tage bopæl i Danmark, og rent  

 faktisk også gør det uanset karakteren af bopælen. Ved at anvende denne formulering når  

 skatteforvaltningen det for dem ønskelige resultat, at den fulde skattepligt  

 indtrådte før retserhvervelsestidspunktet, hvorfor beløbet er undergivet  

 skattepligt til Danmark.
Dette er imidlertid ikke tilfældet.
Som det fremgår  

 af  

 sagsfremstillingen, var det en udtrykkelig betingelse for indgåelse af  

 aftalen  

 med E, at klageren ville få udbetalt det restbeløb, som han ifølge sin  

 kontrakt  

 med C havde krav på.
Dette var en ufravigelig betingelse for klageren,  

 hvilket  

 reelt betød, at såfremt han ikke opnåede sikkerhed for, at han ville erhverve  

 ret til beløbet, så ville han ikke underskrive en kontrakt med E.
I denne  

 sammenhæng har det den væsentlige betydning, at klagerens tilkendegivelse om  

 at  

 ville tage bopæl i Danmark ikke kan anses for at være definitiv før det  

 tidspunkt, hvor han erhvervede ret til beløbet.
Lægges det således til grund,  

 at klageren først erhverver ret til beløbet ved underskriften på aftalen, så  

 medfører det anførte, at han ikke kan anses for at have tilkendegivet at  

 ville  

 tage bopæl i Danmark, førend aftalen var underskrevet.
Det giver ikke mening, når  

 skatteforvaltningen anfører;  De den 12. august 1999 lige før og ved  

 kontraktsunderskrivelsen i Danmark nødvendigvis har besluttet Dem for at tage  

 bopæl i Danmark .
På dette tidspunkt kan det kun rimeligvis anføres, at  

 A  

 havde besluttet sig for at tage bopæl i Danmark, såfremt han fik udbetalt de  

 3.300.000 kr.
Eller sagt på en anden måde  hvis A var ankommet til  

 mødet, og  

 var blevet oplyst, at man ikke kun garantere ham beløbet på 3.300.000 kr., så  

 ville han være rejst hjem til England og bibeholdt sin stadig gyldige og  

 løbende kontrakt med C.
Ovenstående illustreres af Højesterets  

 dom af den 4. juni 1987, hvor Højesteret tager stilling til, på hvilket  

 tidspunkt en skatteyders tilkendegivelse kan anses for definitiv i relation  

 til  

 kildeskattelovens § 1, stk. 1, nr. 1. Afgørelsen er refereret i TfS 1987.333  

 H.  

 Sagen vedrørte den modsatte situation, nemlig hvor en skatteyder fraflyttede  

 fra Danmark til Irland, og hvor spørgsmålet var, om han havde afhændet sine  

 aktier og anparter i en række selskaber før eller efter fraflytningen.  

 Skatteyder underskrev aftalen om aktiesalget den 28. juli 1978. Han havde  

 anmeldt flytning til Irland til Folkeregisteret den 6. juli 1978 med virkning  

 fra den 12. juli 1978. Samme dag blev møblerne fjernet fra skatteyders hus,  

 som  

 blev sat til salg.
Under ophold i Irland den 12. til 16. juli 1978 købte  

 skatteyder  

 hus i Irland, ligesom han fik de irske skattemyndigheders F54 attest på, at  

 han  

 var bosiddende og skattepligtig i Irland.
På trods af disse foranstaltninger  

 udtalte Højesteret meget nøgternt i sine præmisser:
Efter det foreliggende må det lægges  

 til grund, at det var en afgørende forudsætning for indstævntes beslutning om  

 at opgive sin bopæl i Danmark, at salgsaftalen med kryolitselskabet Øresund  

 A/S  

 kom i stand.
Uanset de forberedelser, som indstævnte i løbet af juli måned  

 1978  

 traf med henblik på et fremtidigt ophold i Irland, findes hans beslutning om  

 at  

 opgive sin bopæl i Danmark, der hovedsageligt må vurderes på grundlag af  

 dispositionerne her i landet, herefter ikke at kunne anses for definitiv, da  

 salgsaftalen, der bragte hans funktioner som virksomhedsindehaver og leder i  

 Danmark til ophør, blev underskrevet den 28. juli 1978. Da fortjenesten ved  

 salget af aktierne og anparterne således med rette er anset for skattepligtig  

 her i landet efter kildeskattelovens § 1, stk. 1, nr. 1 og den dagældende lov  

 om særlig indkomstskat § 1, stk. 1 stemmer disse dommere for at tage  

 appellantens  

 frifindelsespåstand til følge. I tråd med Højesterets præmisser var det  

 i nærværende sag en afgørende forudsætning for klagerens  

 beslutning om at  

 tage bopæl i Danmark, at han erhvervede ret til overgangssummen på kr.  

 3.300.000, ligesom denne beslutning ikke kan anses for at have været  

 definitiv,  

 før end han ved underskrivelsen af aftalen erhvervede ret til beløbet.
Hertil kommer, at klageren fra den 12.  

 til den 16. august overnattede hos sine forældre.
Det er således først da  

 klageren kommer til Danmark anden gang i forbindelse med klubskiftet til E  

 den  

 18. august 1999, at han indlogerer sig på hotel i X.
Først fra den 18. august  

 1999 kan klageren derfor anses for at have taget bopæl i kildeskattelovens §  

 1,  

 stk.1, nr. 1s forstand under hensyntagen til, at overnatningerne fra  

 den 12.  

 til den 16. august 1999 ved hans forældre på ingen måde kan instituere bopæl  

 i  

 kildeskattelovens § 1, stk. 1, nr. 1s forstand.
Det er således fast  

 antaget i  

 den skatteretlige teori og praksis, at en person først kan anses for at have  

 taget bopæl i kildeskattelovens § 1, stk. 1, nr. 1s forstand, når han  

 regelmæssigt opholder sig og overnatter på den samme lokalitet.
Klagerens  

 overnatninger hos forældrene kan således ikke statuere bopæl i  

 kildeskattelovens  

 § 1, stk. 1, nr. 1s forstand.
I henhold til kildeskattelovens § 1, stk.  

 1, nr.  

 1 var klagerens fulde skattepligt til Danmark således ikke indtrådt på det  

 tidspunkt, hvor han erhvervede ret til beløbet, hvorfor beløbet ikke er  

 undergivet  

 beskatning i Danmark.
 Klageren kan endvidere ikke den 12.  

 august 1999 anses for at være fuldt skattepligtig til Danmark efter  

 kildeskattelovens § 1, stk. 1, nr. 2., jf. § 8.
Efter kildeskattelovens § 1, stk. 1, nr.  

 2 omfatter den fulde skattepligt personer, der uden at have bopæl her i  

 landet  

 opholder sig her i et tidsrum af mindst seks måneder, heri medregnet  

 kortvarige  

 ophold i udlandet på grund af ferie eller lignende. Det følger af det i Ligningsvejledningen  

 1999, afsnit D.A.1.1.1. anførte, at ophold kun kan siges at have karakter af  

 ferie eller ligninde, når opholdet ikke er i det land, hvor personen i  

 forvejen  

 har bopæl eller anden fast tilknytning.
I nærværende sag er situationen jo  

 netop den, at A uomtvisteligt har bopæl og anden fast tilknytning i form af  

 nær  

 familie i England, hvorfor et ophold i England sammen med hans samlever for  

 at  

 afvikle forholdene omkring deres fælles bolig i England ikke kan anses som  

 ferie eller lignende i England.
Klagerens samlever befandt sig i  

 perioden  

 frem til ultimo august 1999 i parrets fælles lejlighed i England, som først  

 blev opsagt til fraflytning den 30. september 1999. Klageren har således  

 utvivlsomt haft centrum for sine livsinteresser i England fra sommeren 1998  

 og  

 frem ultimo august 1999, jfr. ovenfor omkring OECDs artikel 4, stk. 2.
Vedrørende det forhold, at D foretog  

 tilmelding i folkeregisteret pr. 15. august 1999, bemærkes, at det er  

 særdeles  

 væsentligt at være opmærksom på, at D først henvendte sig ved  

 folkeregistreret  

 ultimo august/primo september 1999. Som anført i sagsfremstillingen var man i  

 tvivl om, hvilken dato D skulle tilmeldes fra, og i mangel af andre sikre  

 holdepunkter valgte man at tilmelde D pr. 15. august 1999, da klageren på  

 denne  

 dato spillede sin første kamp for E.
At man således valgte en  

 tilfældig dato  

 for Ds folkeregistrering til Danmark understøttes af, at den 15. august  

 1999  

 er en søndag, hvor folkeregistreret selvsagt ikke havde åbent.
Det forhold,  

 at  

 D er tilmeldt folkeregistreret til Danmark den 15. august 1999, er derfor  

 uden  

 betydning for nærværende sag.
Det bemærkes videre, at når A vender  

 tilbage til England i perioden den 16. til 18. august 1999 mellem kampene i  

 Danmark, kan det ikke antages at have karakter af ferie eller lignende, idet  

 det jo er der, han har sin bolig og sin familie.
Dette bestyrkes af  

 Landsskatterettens  

 afgørelse af 7. april 1986 refereret i TfS 1986.313. Sagen vedrørte en  

 skatteyder, der arbejdede som salgskonsulent i et dansk firma, og som var  

 bosat  

 i Tyskland.
Han arbejdede her i landet i ugens fem almindelige arbejdsdage  

 fra  

 mandag kl. 12 til fredag kl. 17, hvorefter han tilbragte weekenden hos  

 familien  

 i Tyskland.
De regelmæssige ophold i hjemmet i Tyskland medførte, at han ikke  

 kunne anses for at have ophold her i landet i sammenhængende perioder på seks  

 måneder, og han var som følge heraf ikke fuld skattepligtig efter  

 kildeskattelovens § 1, nr. 3 (nu nr. 2). Isoleret set var ingen af opholdene  

 af  

 en længde, der oversteg 3 måneder, ligesom opholdene tilsammen ikke udgjorde  

 mere end 180 dage indenfor en periode på 12 måneder.
Men man fandt alligevel,  

 at der var tale om ophold, der afbrød beregningen af de 6 måneder efter § 1,  

 stk. 1, nr. 2. Opholdene kunne ikke karakteriseres som ferie eller lignende,  

 idet skatteyder vendte tilbage til Tyskland for at være hos sin familie i  

 deres  

 fælles hjem.
 Det ophold, der begrunder den fulde  

 skattepligt til Danmark for klageren, kan således tidligst antages at være  

 det  

 tidspunkt, hvor han vender tilbage til Danmark efter at have opsagt sin  

 lejlighed,  

 pakket sine ting og dermed tilkendegivet, at hans bopæl i England ophører.  

 Disse ting foretager han sig i perioden frem til den 18. august 1999. Det  

 ophold, der begrunder hans fulde skattepligt til Danmark kan således tidligst  

 antages at begynde ved hans indrejse i Danmark den 18. august 1999. Først på  

 dette tidspunkt påbegynder han et sammenhængende ophold i Danmark, der  

 strækker  

 sig over en periode på mere end 6 måneder kun afbrudt af kortvarig ferie  

 eller  

 lignende i udlandet.
Følgende konsekvensbetragtninger  

 bestyrker det ovenfor nåede resultat.
Såfremt klageren og E havde mødtes på  

 en  

 rasteplads i Malmö eller i Flensborg for at underskrive kontrakten, så havde  

 klageren ikke påbegyndt et ophold i Danmark efter skattemyndighedernes  

 opfattelse, og dermed ville det have haft den betydning, at han ville have  

 erhvervet ret til beløbet på et tidspunkt, hvor han ikke havde nogen som  

 helst  

 fysisk tilknytning til Danmark, og dermed ikke havde påbegyndt et ophold i  

 skattemæssig forstand.
Beløbet ville således ikke være undergivet fuld  

 skattepligt.
At det skal have betydning, hvor klageren rejste hen for at  

 underskrive selve kontrakten, synes at være en noget uheldig konsekvens af  

 skattemyndighedernes betragtning, og denne konsekvens kan ikke anses at have  

 været det oprindelige sigte med reglen.
 Slutteligt skal der henvises til Told og  

 Skattestyrelsens udtalelse af 26. februar 2002 refereret i TfS 2002.354.  

 Heraf  

 fremgår det tydeligt, at en sign on fee som udgangspunkt ikke er  

 skattepligtig  

 i Danmark, hvis beløbet, benævnt sign on fee, straks forfalder  

 til udbetaling  

 til den skattepligtige, når kontrakten er underskrevet, og kontrakten er  

 underskrevet, inden den skattepligtige bliver fuldt skattepligtig til  

 Danmark,  

 hvilket typisk vil sige, mens vedkommende endnu har bopæl i udlandet.
 Begge disse betingelser er opfyldt i  

 nærværende sag, hvorfor der ikke er grundlag for at fravige udgangspunktet  

 om,  

 at en sign on fee ikke er skattepligtigt i Danmark.
Det skal videre bemærkes, at  

 skatteforvaltningens argument i nærværende sag er, at A ved sin  

 underskrivelse  

 af kontrakten har tilkendegivet, at han vil etablere sig i Danmark, idet det  

 fremgår af kontrakten, at han forpligter sig til at bo i X eller i X-området.  

 Såfremt skatteforvaltningen har ret i dette argument, så er Told- og  

 Skattestyrelsens udtalelse forkert.
Told- og Skattestyrelsens helt klare  

 udgangspunkt er som anført, at et sign on fee ikke er skattepligtigt her i  

 landet, såfremt kontrakten underskrives mens vedkommende stadig har bopæl i  

 udlandet.
I 99,9 % af de kontrakter, som professionelle sportsudøvere  

 underskriver med danske arbejdsgivere, som udløser et sign on fee, er  

 meningen  

 netop, at de skal udføre deres arbejde i den danske klub.
Derfor er det også  

 en  

 betingelse, at de bosætter sig i nærheden af deres arbejdsgiver  altså  

 i  

 Danmark.
Det må antages at være en sædvanlig og saglig betingelse for, at  

 vedkommende kan udføre sit arbejde i den danske klub tilfredsstillende.
Hvis  

 en  

 kontraktsbetingelse om, at den i udlandet bosatte sportsudøver forpligter sig  

 til at bosætte sig i nærheden af den danske arbejdsgiver, har den konsekvens,  

 at vedkommende ved underskrivelsen af kontrakten er fuld skattepligtig til  

 Danmark, så har Told- og Skattestyrelsens udtalelse alene betydning for det  

 forsvindende få antal sager, hvor en professionel sportsudøver underskriver  

 en  

 kontrakt med en dansk arbejdsgiver, og hvor vedkommende samtidig skal blive  

 boende i udlandet.
Det gøres gældende, at dette ikke er tilfældet, og at  

 Told-  

 og Skattestyrelsens udtalelse således støtter det synspunkt, at A ikke er  

 skattepligtig på det tidspunkt, hvor han erhverver ret til beløbet.
Landsskatterettens  

 bemærkninger og begrundelse Fuld skattepligt til Danmark omfatter  

 efter kildeskattelovens § 1, stk. 1, nr. 1, personer, der har bopæl her i  

 landet.
Efter praksis forudsætter bopæl, at skatteyderen har til hensigt at  

 have hjemsted her i landet, dvs. at det er her i landet, skatteyderen ønsker  

 hovedsagelig at opholde sig, og dermed normalt vil have sit arbejde og sin  

 familie (centrum for livsinteresser). Det kan efter Landsskatterettens  

 opfattelse ikke antages, at bopælsbegrebet i alle tilfælde forudsætter, at  

 skatteyderen fra starten af sit ophold her i landet har rådighed over en  

 permanent helårsbolig.
Det lægges til grund, at klageren i det foreliggende  

 tilfælde havde til hensigt at flytte til Danmark for at arbejde her, og at  

 han  

 faktisk udførte arbejde for sin ny arbejdsgiver, E, allerede den 14. og 15.  

 august, hvor han benyttede boligmulighed hos forældrene og på hotel, inden  

 han  

 erhvervede egen bolig.
Endvidere må der henses til at klagerens arbejde for C  

 ophørte ved hans underskrift af kontrakten med E den 12. august 1999, og at  

 klageren kun rejste tilbage til England med henblik på at foretage det  

 nødvendige for permanent at kunne flytte tilbage til Danmark, samt at  

 klagerens  

 ophold i England var meget kortvarigt.
Hans kæreste flyttede umiddelbart  

 efter  

 også til Danmark.
Det var endvidere en forudsætning for at oppebære beløbet,  

 at  

 klageren etablerede sig i Danmark.
Herefter må klageren efter rettens  

 opfattelse anses for omfattet af fuld skattepligt til Danmark fra og med den  

 12. august 1999, jf. kildeskattelovens § 1, stk. 1, nr. 1.
 Vedrørende tidspunktet for hvornår  

 klageren erhvervede ret til det i sagen omhandlede sign on fee  

 bemærkes, at  

 dette må anses for sket ved klagerens og Es underskrift af aftalen  

 dateret 12.  

 august 1999. Retten har herved henset til, at det ikke kan anses for  

 dokumenteret,  

 at parterne inden dette tidspunkt havde indgået en endelig aftale.
 Landsskatteretten stadfæster herefter, at  

 klageren er skattepligtig af det modtagne sign on fee til  

 Danmark.
Aktieavance Sagens  

 oplysninger Klageren har i 1999 solgt forskellige  

 aktier.
Skattemyndighedens  

 afgørelse Skattemyndigheden har beregnet avancer i  

 forbindelse med klagerens salg af aktier med udgangspunkt i, at klageren blev  

 fuldt skattepligtig til Danmark den 12. august 1999.
Klagerens  

 påstand og argumenter Klagerens repræsentant har fremsat  

 påstand om, at skattemyndigheden i forbindelse med opgørelsen af klagerens  

 aktieavancer,  

 lægger til grund, at klageren først den 18. august 1999 blev skattepligtig  

 til  

 Danmark efter kildeskattelovens § 1, stk. 1.
Landsskatterettens  

 bemærkninger og begrundelse Klageren anses for omfattet af fuld  

 skattepligt til Danmark fra den 12. august 1999, jf. kildeskattelovens § 1,  

 stk. 1, nr. 1. Da der ikke i øvrigt ses at være uenighed om avanceopgørelsen,  

 stadfæstes den påklagede afgørelse herefter vedrørende dette punkt.
