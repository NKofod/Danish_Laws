 I medfør af § 42 i lov af 15. maj 1868 om brandvæsenet i København, § 35 i  

 reglement af 27. februar 1918 for brandvæsenet i Frederiksberg kommune, § 37  

 i lov nr. 28 af 21. marts 1873 om brandvæsenet i købstæderne med undtagelse  

 af København, jfr. lov nr. 272 af 28. juni 1920, og § 60 i lov nr. 174 af 31.  

 marts 1926 om brandpolitiet på landet og det nærmest dermed i forbindelse  

 stående bygningsvæsen fastsættes herved følgende bestemmelser:
§ 1 Klorater skal under transport og lagring opbevares i vandtætte, lukkede  

 beholdere af metal, glas eller stentøj, som under lagring skal henstilles på  

 et tørt sted og på uforbrændeligt underlag.
 Importeret kaliumklorat kan dog indtil videre transporteres og oplagres i  

 udenlandsk originalemballage af træ.
 Det er forbudt at transportere og opbevare ammoniumklorat uden  

 justitsministeriets tilladelse.
§ 2 Klorater må ikke transporteres eller opbevares sammen med eksplosive  

 stoffer eller stoffer, der i forbindelse med kloraterne kan fremkalde en  

 voldsom reaktion (f.eks. stærke syrer som svovlsyre, saltsyre, salpetersyre  

 og lignende, ammoniumforbindelser, svovl, metalpulvere og brandfarlige  

 vædsker), ligesom de ikke må komme i direkte berøring med brændbare stoffer.
§ 3 Lagre af klorater med en samlet vægt af over 200 kg skal anmeldes for den  

 stedlige brandmyndighed.
Sådanne lagre må ikke indrettes i brændbare  

 bygninger eller sammen med sådanne mængder af brændbare stoffer, f.eks. træ,  

 papir, brandfarlige vædsker eller lignende, at disse ved brand kan udsætte  

 kloraterne for farlig opvarmning.
§ 4 §§ 1 og 2 finder ikke anvendelse på opbevaring af små mængder af klorater  

 i kemiske laboratorier til analytisk brug eller ikke-erhvervsmæssig  

 præparation, såfremt kloraterne opbevares i glas- eller metalemballage.
§ 5 De ved arbejde med klorater beskæftigede personer skal ved fornøden  

 instruktion af arbejdsgiveren være gjort bekendt med de med stoffernes  

 behandling forbundne risikomomenter.
Ved arbejde med klorater skal spild søges undgået.
Spildt klorat skal  

 straks fjernes ved opfejning og uskadeliggøres ved at udskylles med vand i en  

 kloak eller lignende.
 Beklædningsgenstande, som forurenes med klorater, bliver letantændelige og  

 bør derfor omgående skylles omhyggeligt i vand.
§ 6 Ved ethvert salg af klorater til ukrudtsbekæmpelse skal medfølge en  

 brugsanvisning, som - foruden en nærmere angivelse af fremgangsmåden ved  

 varens benyttelse - skal indeholde følgende tekst, trykt med tydelige  

 bogstaver:
»Klorater har den egenskab at gøre græs, træ, papir, tøj og andre  

 brændbare stoffer, som de kommer i berøring med, lettere antændelige, og der  

 bør derfor udvises stor forsigtighed med det med kloratet behandlede  

 materiale.
Blot en gnist kan forårsage antændelse.
 Brændbare stoffer, som er blevet vædet med en opløsning af klorater, og  

 beholdere, hvori der har været klorater eller opløsninger heraf, bør straks  

 omhyggeligt udskylles i mindst to hold vand.
 Det kan medføre livsfare at benytte tøj, der er blevet plettet med  

 klorater og ikke bagefter skyllet rent.
Opbevaring af klorater sammen med ammoniumrhodanid (rhodanammonium) kan  

 medføre selvantændelse.
Disse stoffer må under ingen omstændigheder blandes  

 eller benyttes sammen«.
§ 7 Blandinger af klorater eller perklorater med organiske emner, svovl eller  

 lignende er at anse som sprængstof, for hvilket lov nr. 74 af 7. april 1899  

 og lov nr. 398 af 12. juli 1946 om handel med samt tilvirkning og besiddelse  

 af våben m.v., jfr. bekendtgørelse nr. 462 af 21. august 1946, finder  

 anvendelse.
§ 8 Overtrædelse af denne bekendtgørelse straffes i medfør af § 40 i lov af  

 15. maj 1868 om brandvæsenet i København, § 33 i reglement af 27. februar  

 1918 for brandvæsenet i Frederiksberg kommune, § 35 i lov nr. 28 af 21. marts  

 1873 om brandvæsenet i købstæderne med undtagelse af København, jfr. lov nr.  

 272 af 28. juni 1920, samt § 56 i lov nr. 174 af 31. marts 1926 om  

 brandpolitiet på landet m.v.
§ 9 Denne bekendtgørelse træder i kraft straks.
Samtidig ophæves  

 justitsministeriets bekendtgørelser nr. 186 af 20. juni 1928 og nr. 66 af 12.  

 marts 1931.
 Justitsministeriet, den 30. september  

 1953.
 P.M.V.
 Boas.
/ H.
Schaumburg-Christensen.
