Bekendtgørelse om uddannelsen til skov-  

 og landskabsfagtekniker I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 skov- og landskabsfagtekniker eller delkompetence, jf.  

 erhvervsuddannelseslovens § 15, stk. 2, som skov- og  

 landskabsassistent.
Uddannelsens mål § 2. Målet er, at den uddannede skov-  

 og landskabsfagtekniker efter givne instruktioner selvstændigt kan  

 varetage og udføre alle de arbejdsprocesser, der normalt forekommer  

 inden for området, på en arbejdsteknisk korrekt og  

 sikkerhedsmæssigt forsvarlig måde.
Stk. 2. Den uddannede skov- og landskabsfagtekniker skal  

 udvise forståelse af betydningen af et sikkert og sundt  

 arbejdsmiljø og kende egne pligter/eget ansvar i forhold hertil,  

 herunder ernæring, førstehjælp og fysisk udvikling med  

 særligt henblik på erhvervet.
Den uddannede skal kunne bidrage  

 ved udarbejdelse af arbejdspladsvurdering (APV). Desuden skal den uddannede  

 have kendskab til de økologiske, miljømæssige og  

 økonomiske sammenhænge inden for skov- og landskabsområdet  

 set i et overordnet samfundsmæssigt perspektiv.
 Stk. 3. Endvidere skal den uddannede skov- og  

 landskabsfagtekniker kunne tage vare på egen arbejdssituation og  

 løse problemer efterhånden som de opstår, enten alene  

 eller ved samarbejde i mindre arbejdsgrupper, samt udvise ansvarlighed og  

 kvalitetsbevidsthed inden for sit håndværk.
 Stk. 4. Målet er desuden, at den uddannede skov- og  

 landskabsfagtekniker har specialkompetence i et eller flere valgfri  

 specialefag.
 Stk. 5. For den uddannede skov- og landskabsassistent er  

 målet, at denne har samme grundlæggende  

 håndværksmæssige kompetence som skov- og  

 landskabsfagteknikeren, jf. stk. 2 og 3, og kan udføre de  

 almindeligt forekommende praktiske arbejder inden for skov- og  

 landskabsområdet på en arbejdsteknisk korrekt og  

 sikkerhedsmæssigt forsvarlig måde.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang »Fra jord til bord - hotel,  

 køkken, levnedsmiddel og jordbrug«, jf. § 14, stk. 2, i lov  

 om erhvervsuddannelser.
 Stk. 2. Det faglige udvalg for uddannelsen er Det Faglige  

 Udvalg for Skovbrug.
 § 4. Uddannelsen til skov- og landskabsfagtekniker  

 varer 3 år, jf. dog § 6. Delkompetenceforløb, jf. § 1,  

 varer 2 år.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb og et obligatorisk hovedforløb, der omfatter  

 praktikuddannelse og skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
 Stk. 3. I uddannelsen til skov- og landskabsfagtekniker varer  

 den obligatoriske skoleundervisning i hovedforløbet i alt 32 uger.  

 Undervisningen er opbygget af fem skoleperioder af henholdsvis 9, 8, 6, 8 og  

 1 uges varighed, der omfatter grundfag, områdefag, bundne specialefag,  

 valgfri specialefag og valgfag. 4. skoleperiode kan deles i to skoleperioder  

 af enten 6 og 2 ugers varighed, 5 og 3 ugers varighed eller 4 og 4 ugers  

 varighed.
 Stk. 4. I uddannelsen til skov- og landskabsassistent varer  

 den obligatoriske skoleundervisning i hovedforløbet i alt 23 uger.  

 Undervisningen er opbygget af tre skoleperioder af henholdsvis 9, 8 og 6  

 ugers varighed, der omfatter grundfag, områdefag, bundne specialefag og  

 valgfag.
 Stk. 5. I grundforløbet har eleven mulighed for valgfri  

 undervisning, jf., grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 6. Varigheden og strukturen efter stk. 1-3 fraviges  

 ved voksenuddannelsesforløb, jf. § 6.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 9.
 Stk. 2. Ved påbegyndelsen af skoleundervisningen i  

 hovedforløbet skal eleven have gyldigt kørekort til minimum  

 traktor.
 Stk. 3. Eleven skal endvidere kunne dokumentere at vedkommende  

 har gyldigt kørekort til minimum traktor ved påbegyndelsen af  

 hver skoleperiode i hovedforløbet.
Voksenuddannelsesforløb § 6. Personer, der er fyldt 25 år, og som  

 har mindst 3 års relevant erhvervserfaring som  

 fuldtidsbeskæftigelse eller tilsvarende som deltidsbeskæftigelse,  

 kan gennemføre uddannelsen på normalt 1 - 2 år.
Skolen  

 fastsætter i samråd med det faglige udvalg et  

 uddannelsesforløb bestående af skoleperioder og praktikperioder.  

 Skoleundervisningen omfatter et obligatorisk grundforløb eller et  

 supplerende kursus, jf. § 7.
 Stk. 2. Det er en forudsætning, at eleven efter skolens  

 vurdering vil kunne gennemføre skoleundervisningen inden for den  

 fastsatte uddannelsestid, eventuelt efter fritagelse for dele af  

 undervisningen.
 Stk. 3. Skoleundervisningen omfatter grundfag,  

 områdefag, bundne specialefag, valgfri specialefag og valgfag med de  

 fastsatte mål.
 Stk. 4. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet, jf. stk. 1.
§ 7. Elever, der har de nødvendige  

 forudsætninger, kan gennemføre et supplerende kursus, jf.  

 erhvervsuddannelseslovens § 16, på indtil 8 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan herunder foretage afklaring af elevens  

 praktiske og teoretiske kvalifikationer med henblik på afgørelse  

 om merit i uddannelsesforløbet i et forløb på indtil 4  

 uger, jf. hovedbekendtgørelsens § 20, stk. 2.  

 Suppleringskurset, herunder afklaringen, kan gennemføres uden  

 uddannelsesaftale.
Fritagelse for dele af uddannelsen § 8. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) og efter anvisningerne  

 i vejledningen til bekendtgørelsen, samt efter bekendtgørelse  

 om grundfag i erhvervsuddannelserne.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
1)	Bevoksningspleje Niveau: Begynder Målet er, at eleven:
a)	har kørekort til minimum traktor, b)	selvstændigt kan udføre udrensning og  

 skovning af småt træ, c)	har grundlæggende kendskab til småmaskiner og  

 håndværktøj, der anvendes i skov og landskab, d)	har kendskab til skovudrustning af landbrugstraktorer i relation til  

 transportopgaver inden for skov og landskab og e)	har kendskab til de anvendte redskabers virkemåde og  

 arbejdstekniske korrekte brug, samt kan bruge disse sikkerhedsmæssigt  

 og ergonomisk forsvarligt.
2)	Kulturpleje Niveau: Rutine Målet er, at eleven:
a)	kan udføre plantning af nykultur og efterplantning, b)	kan udføre opmåling af hegnslinie, beregne forbrug af  

 hegnsmaterialer, sætte hegn og konstruere låger og stenter, c)	kan udføre daglig vedligeholdelse af anvendt  

 værktøj og maskiner, d)	kan vedligeholde kulturen, e)	kan vedligeholde grøfter, f)	kender produktionsgangen i en forstplanteskole og  

 plantebehandlingens betydning for plantekvalitet og g)	kender de anvendte redskabers konstruktion og brug, samt kan bruge  

 disse redskaber sikkerhedsmæssigt og ergonomisk forsvarligt.
 Stk. 2. De i stk. 1, nævnte fag varer i alt 5  

 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Arbejdsmiljø, 2 uger.
 2)	Fremmedsprog engelsk niveau F, 2 uger.
 3)	Informationsteknologi niveau F, 1 uge.
 4)	Matematik niveau F, 2 uger.
 5)	Materialeforståelse, 1 uge.
 6)	Miljø, 1 uge.
 7)	Virksomhedslære og innovation niveau F, 1 uge.
 Stk. 2. De i stk. 1, nr. 3 og 6, nævnte grundfag  

 påbegyndes i grundforløbet.
 Stk. 3. De i stk. 1, nævnte fag varer i alt 10  

 uger.
 Stk. 4. Undervisningen i delkompetenceforløb omfatter  

 de i stk.1, nr. 1 og 3-7, nævnte fag, og varer i alt 8 uger.
 § 11. Undervisningen i hovedforløbet  

 omfatter følgende områdefag:
1)	Bevoksning Niveau: Avanceret Målet er, at eleven kan:
a)	udføre de almindeligt forekommende fældningsarbejder,  

 samt udføre korrekt aflægning, afkortning og opmåling af  

 de fældede træer, afhængigt af driftsformen, målet  

 med bevoksningen og de udtransportmetoder, der er til rådighed, samt  

 anvendelsen af de skovede træer, b)	anvende de i faget almindeligt forekommende hånd- og  

 motorredskaber på en sikkerhedsmæssig og ergonomisk forsvarlig  

 måde, c)	foretage fejlfinding og udbedring af almindeligt forekommende fejl  

 på håndredskaber, herunder motorsav, samt foretage almindelig  

 daglig vedligeholdelse af de anvendte maskiner, d)	lave en arbejdspladsvurdering af arbejdet og arbejdsstedet i  

 samarbejde med arbejdslederen inden arbejdet påbegyndes, e)	vurdere, hvilke konsekvenser arbejdet vil have på  

 arbejdsstedet og omgivelserne og f)	vælge det mest hensigtsmæssige værktøj og  

 anvende det til rådighed værende grej på en måde, der  

 skåner eleven, bevoksningen og omgivelserne mest muligt.
2)	Biotoppleje Niveau: Rutine Målet er, at eleven:
a)	kan udføre almindelig vedligeholdelse af biotopen og dens  

 spredningskorridorer efter aftale med arbejdslederen, b)	kan lave en vurdering af arbejdet og arbejdsstedet (APV) i  

 samarbejde med arbejdslederen, inden arbejdet påbegyndes, c)	kan vurdere, hvilke konsekvenser arbejdet har på arbejdsstedet  

 og omgivelserne, d)	kan vælge relevant arbejdsmetode til opgavens  

 løsning, e)	kan vælge det mest hensigtsmæssige værktøj  

 og anvende det til rådighed værende grej på en måde,  

 der skåner eleven, biotopen og omgivelserne mest muligt, f)	har kendskab til forskellige biotoper med tilhørende  

 spredningskorridorer og g)	har kendskab til den relevante lovgivning  

 (naturbeskyttelsesloven).
3)	Maskinbaserede arbejder Niveau: Rutine Målet er, at eleven kan:
a)	udføre almindeligt forekommende maskinbaserede arbejder,  

 så som vejvedligeholdelse, etablering af overkørsler og  

 udslæbning af effekter, b)	afprøve metoder til etablering og vedligeholdelse af planter  

 og kulturer, c)	lave en vurdering af arbejdet og arbejdsstedet (APV) i samarbejde  

 med arbejdslederen inden arbejdet påbegyndes og d)	vurdere, hvilke konsekvenser arbejdet har på arbejdsstedet og  

 omgivelserne, og kan vælge det mest hensigtsmæssige  

 værktøj og anvende det til rådighed værende grej  

 på en måde, der skåner eleven, kulturen og omgivelserne  

 mest muligt.
 Stk. 2. De i stk. 1, nævnte fag varer i alt 8  

 uger.
 § 12. Undervisningen i hovedforløbet  

 omfatter følgende bundne specialefag:
1)	Kulturpleje, pesticidfri og kemisk Niveau: Avanceret Målet er, at eleven a)	kan vurdere en given opgave med henblik på at vælge en  

 hensigtsmæssig pesticidfri eller kemisk metode, herunder hvilke  

 konsekvenser arbejdet har på arbejdsstedet og omgivelserne, b)	kan anvende metoden på en måde, der skåner eleven,  

 kulturen/bevoksningen og omgivelserne mest muligt, c)	har viden om kriterier for succesfuld etablering og vedligeholdelse  

 af kulturer og bevoksninger, d)	har viden om pesticidfrie og kemiske kultur- og  

 bevoksningsplejemetoder, samt disses praktiske udførelse, e)	har viden om de miljø- og samfundsmæssige konsekvenser  

 af brugen af pesticider og forståelse af den samfundsmæssige  

 betydning af anvendelse af pesticidfri metoder, f)	har viden om ukrudtsplanternes biologi og økologi med henblik  

 på bekæmpelse og basal viden om ukrudtsarternes skadelige  

 virkning på kulturplanter (træer) og g)	har kendskab til øvrige skadevoldere (svampe, alger, insekter  

 og pattedyr) på kulturplanter.
2)	Pyntegrønt og juletræer Niveau: Rutine Målet er, at eleven:
a)	kan udføre almindeligt forekommende pyntegrønts- og  

 juletræsarbejder med de redskaber og maskiner, der anvendes i  

 produktionen, b)	har kendskab til de træarter, der anvendes, og kender de  

 sorteringsregler, der er gældende, c)	kan lave en vurdering af arbejdet og arbejdsstedet (APV) i  

 samarbejde med arbejdslederen inden arbejdet påbegyndes, og d)	kan vurdere, hvilke konsekvenser arbejdet har på arbejdsstedet  

 og omgivelserne, og kan vælge det mest hensigtsmæssige  

 værktøj og anvende det til rådighed værende grej  

 på en måde, der skåner eleven, bevoksningen og omgivelserne  

 mest muligt.
3)	Praktisk opgavestyring Niveau: Avanceret Målet er, at eleven kan:
a)	tilrettelægge og styre en selvvagt praktisk skov- og/eller  

 landskabsfaglig arbejdsopgave, b)	udføre den valgte praktiske opgave på en arbejdsteknisk  

 korrekt og sikkerhedsmæssig forsvarlig måde, c)	udarbejde en mindre rapport om den praktiske opgave og d)	redegøre for opgavens enkelte aspekter og demonstrere  

 forståelse af den samlede helhedsløsning.
 Stk. 2. De i stk. 1, nævnte fag varer i alt 6  

 uger.
 Stk. 3. Undervisningen i delkompetenceforløb omfatter  

 de i stk. 1, nr. 1 og 2, nævnte fag, og varer i alt 5 uger.
 § 13. Undervisningen i hovedforløbet i  

 uddannelsen til skov- og lanskabsfagtekniker omfatter desuden 3 ugers  

 valgfri specialefag, der har det overordnede mål, at understøtte  

 og udvide elevens kendskab til og praktiske færdigheder med hensyn til  

 et eller flere af følgende områder: Pleje- og driftsmetoder i  

 skov og træagtige bestande, driftsteknik, produktanvendelse,  

 bygningsvedligeholdelse, pleje og drift af grønne områder,  

 naturpleje og naturformidling.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og eventuelt  

 omvalg af specialefag, jf. hovedbekendtgørelsen.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 5 uger, dog 2 uger i  

 delkompetenceforløb.
 Stk. 3. Skolen fastsætter en frist for valg og omvalg af  

 valgfag.
Praktikuddannelsen § 15. Praktikuddannelsen skal understøtte undervisningen i  

 skoleperioderne og omfatte følgende arbejdsområder og  

 funktioner:
1)	skovning, 2)	hegn, vej og vand, 3)	maskinbaserede arbejder, 4)	kulturetablering og -vedligeholdelse, 5)	pyntegrønts- og juletræsarbejder, 6)	biotoppleje, 7)	transport, 8)	arbejdsmiljø, herunder arbejdspladsvurdering (APV) og 9)	de områder som de valgfri specialefag knytter sig  

 til.
 Stk. 2. Praktikuddannelsen i delkompetenceforløb  

 omfatter de i stk. 1, nr. 1-8, nævnte emner.
 § 16. Målet med praktikuddannelsen er, at  

 eleven:
 1)	På avanceret niveau:
a)	kan tage vare på egen arbejdssituation og løse  

 opståede problemer, enten alene eller ved samarbejde i mindre  

 arbejdsgrupper, samt udvise ansvarlighed og kvalitetsbevidsthed inden for sit  

 håndværk, b)	kan udføre almindeligt forekommende skovnings- og  

 kulturarbejder (hegn, vej og vand) og pyntegrønts- og  

 juletræsarbejder med de arbejdsfunktioner, metoder og  

 værktøjer, der anvendes inden for skov- og  

 landskabsområdet og c)	har speciel kompetence inden for de områder som elevens  

 valgfri specialefag knytter sig til.
 2)	På rutineniveau kan:
a)	udføre de forekommende transportopgaver samt biotoppleje  

 og b)	vurdere de arbejdsmiljømæssige aspekter og træffe  

 nødvendige foranstaltninger, herunder deltage i udarbejdelse af  

 arbejdspladsvurdering (APV) inden for hele området.
 3)	Kender baggrunden for arbejdspladsens valg af  

 driftsmetode.
 Stk. 2. Målet med praktikuddannelsen i  

 delkompetenceforløb omfatter de i stk. 1, nr. 1, a og b, 2 og 3,  

 nævnte emner.
 § 17. I praktikuddannelsen i  

 voksenuddannelsesforløb tages udgangspunkt i elevens forudgående  

 erhvervserfaring.
 Uddannelsesbog m.v.
 § 18. De skolevejledninger, som skolen skal  

 udstede efter de enkelte skoleophold og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 19. Bekendtgørelsen om karakterskala  

 anvendes. 13-skalaen anvendes medmindre andet fremgår af reglerne om  

 det pågældende fag.
 Stk. 2. I valgfri specialefag, der er fælles for  

 arbejdsmarkedsuddannelser og erhvervsuddannelser, anvendes dog alene  

 »gennemført/ikke gennemført«, hvis det fremgår af de  

 nærmere retningslinier for faget eller kursusplanen.
Skolens bedømmelse § 20. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende karakter.
Skolebevis og afsluttende praktikerklæring § 21. Skolebevis udstedes i henhold til  

 hovedbekendtgørelsen og eksamensbekendtgørelsen når  

 skoleundervisningen er gennemført og betingelserne i henholdsvis  

 stk. 2 og stk. 3 er opfyldt.
 Stk. 2. For elever, der afslutter uddannelsen med kompetence  

 som skov- og landskabsfagtekniker, skal følgende betingelser  

 være opfyldt for at udstede skolebevis:
 1)	Eleven har opnået mindst karakteren 6,0 i vægtet  

 gennemsnit af grundfag, områdefag, bundne specialefag, valgfri  

 specialefag og valgfag, der afsluttes med en karakter efter 13-skalaen.  

 Karaktererne vægtes i forhold til fagenes varighed.
 2)	Eleven har opnået mindst karakteren 6 i det bundne specialefag  

 kulturpleje, pesticidfri og kemisk.
 3)	Eleven har opnået mindst karakteren 6 i det bundne specialefag  

 praktisk opgavestyring.
4)	Eleven har opnået »gennemført« i fag, der  

 bedømmes med »gennemført/ikke gennemført« og har  

 opnået certifikat i fag, der bedømmes med »certifikat /ikke  

 certifikat.« 5)	Eleven har gyldigt kørekort til minimum traktor.
 Stk. 3. For elever, der afslutter uddannelsen med  

 delkompetence som skov- og landskabsassistent, skal følgende  

 betingelser være opfyldt for at udstede skolebevis:
1)	Eleven har opnået mindst karakteren 6,0 i vægtet  

 gennemsnit af grundfag, områdefag, bundne specialefag og valgfag.  

 Grundfaget matematik medregnes dog ikke.
Karaktererne vægtes i forhold  

 til fagenes varighed.
 2)	Eleven har gennemført afsluttende prøve i grundfaget  

 matematik.
 3)	Eleven har opnået mindst karakteren 6 i faget kulturpleje,  

 pesticidfri og kemisk.
4)	Eleven har erhvervet motorsavscertifikat, jf.
National Proficiency  

 Tests Council s regler (N.P.T.C-certifikat).
 Stk. 4. Hvis betingelserne for udstedelse af skolebevis ikke  

 er opfyldt, jf. stk. 2 eller 3, udsteder skolen en skolevejledning,  

jf. retsbekendtgørelsen.
 § 22. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 23. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 21 og afsluttende praktikerklæring er  

 udstedt, jf. § 22.
Kapitel 5 Ikrafttrædelses- og overgangsbestemmelser § 24. Bekendtgørelsen træder i kraft  

 den 18. juli 2001 og har virkning for elever, der har påbegyndt  

 uddannelsen den 1. januar 2001 eller senere.
 Stk. 2. Samtidig ophæves bekendtgørelse nr. 778  

 af 23. august 1996 om uddannelsen til skovbruger.
 Stk. 3. Den i stk. 2 nævnte bekendtgørelse  

 finder dog anvendelse for elever, der er begyndt på den hidtidige 3.  

 skoleperiode inden den 1. januar 2001, under forudsætning af, at  

 uddannelsen kan afsluttes senest den 31. december 2004.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
