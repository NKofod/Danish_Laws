Der blev derfor truffet beslutning om tvangsmedicinering med mikstur  

 Cisordinol 8 mg dagligt.
På grund af utilfredsstillende effekt  

 skiftedes til tablet Zyprexa 10 mg dagligt stigende til 20 mg dagligt.
Da der  

 heller ikke var virkning heraf, ordineredes mikstur Trilafon 8 mg x 2  

 dagligt, subsidiært indsprøjtning med Trilafon 8 mg, justeret  

 efter virkning og bivirkninger.
 Efter 10 dages behandling ønskede patienten at klage, og klagen  

 blev ikke tillagt opsættende virkning.
 Det lokale psykiatriske patientklagenævn godkendte beslutningen om  

 tvangsmedicinering, herunder også, at klagen ikke blev tillagt  

 opsættende virkning.
Tvangsmedicinering Sundhedsvæsenets Patientklagenævn fandt, at  

 reglerne for at tvangsmedicinere patienten var opfyldt, men fandt dog, at  

 klagen burde have været tillagt opsættende virkning, idet der  

 ikke af journalen eller udtalelserne fremgik oplysninger, som tydede  

 på, at en pause i medicineringen ville forårsage væsentlig  

 fare for hendes liv eller helbred.
 Sundhedsvæsenets Patientklagenævn  

 tiltrådte den afgørelse, der blev truffet af det lokale  

 psykiatriske patientklagenævn, men ændrede afgørelsen for  

 så vidt angik spørgsmålet om klagens opsættende  

 virkning.
