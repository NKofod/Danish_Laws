Nyt om arbejdsskader - Arbejdsskadestyrelsens  

 anerkendelse af arbejdsskader.
Udviklingen siden 1992 Arbejdsskadestyrelsen har analyseret udviklingen i  

 styrelsens anerkendelsespraksis siden 1992 med udgangspunkt i  

 arbejdsskadestatistikken.
 Analysen viser, at der er sket et fald i  

 anerkendelsesprocenten for såvel  erhvervssygdomme som arbejdsulykker.  

 Analysen giver imidlertid ikke grundlag for at konkludere, at dette fald  

 skyldes en stramning af Arbejdsskadestyrelsens praksis, idet der for begge  

 skadestyper kan peges på forskellige andre årsager til den  

 faldende anerkendelsesprocent.
Erhvervssygdomme For erhvervssygdomme er der fra 1992 til 1997 næsten  

 sket en halvering af andelen af skader, der anerkendes, idet  

 anerkendelsesprocenten i 1992 var 25,8, mens den i 1997 var faldet til 13,4.  

 Fra 1997 til 1998 er der igen sket en svag stigning i anerkendelsesprocenten  

 til 14,8.
Når anerkendelsesprocenten for erhvervssygdomme  

 falder, skyldes det bl.a. et skift i de sygdomme, der anmeldes som  

 erhvervssygdomme.
Dette skift indebærer, at en række af de  

 "traditionelle" erhvervssygdomme  

 (opløsningsmiddelforgiftning, asbestose o.lign.), som tidligere  

 udgjorde en betydelig andel af samtlige anmeldte erhvervssygdomme, i dag er  

 fortrængt af nye sygdomme   primært sygdomme i  

 bevægeapparatet og ryglidelser.
En anden væsentlig forklaring på faldet i  

 anerkendelsesprocenten er, at der bliver anerkendt stadig færre  

 hørelidelser, og da hørelidelserne i hele perioden har udgjort  

 en betydelig andel af samtlige erhvervssygdomme - både anmeldte og  

 anerkendte    får faldet i anerkendelsesprocenten for  

 hørelidelserne også afgørende betydning for udviklingen i  

 den samlede anerkendelsesprocent for alle erhvervssygdomme.
Allerede i  

 perioden fra 1993 til 1995 er der sket et betydeligt fald i  

 anerkendelsesprocenten for hørelidelser, men specielt i de seneste  

 år har der været tale om et  niveauskift i anerkendelsen af  

 hørelidelser.
Baggrunden for faldet i de seneste år er, at  

 Arbejdsskadestyrelsen ændrede praksis, efter at Den Sociale  

 Ankestyrelse i slutningen af 1996 traf afgørelse om, at 1908-lovens  

 regler om 5 års forældelse også gælder for anmeldelse  

 af arbejdsskader.
Det betyder, at sygdomme, der i nogle tilfælde ellers  

 kunne anerkendes som erhvervssygdomme bliver afvist, fordi de bliver anmeldt  

 for sent.
Dette har specielt fået betydning for styrelsens anerkendelse  

 af hørelidelser, idet disse lidelser ofte først anmeldes mange  

 år efter påvirkningen.
Selvom forældelsesfristen har haft  

 stor betydning for anerkendelsen af hørelidelser, er det dog kun  

 omkring ¼ af de afviste hørelidelser og kun 5,7 procent af samtlige  

 afvisninger, der i 1998 er sket med denne begrundelse.
Ankestyrelsens afgørelse om  

 forældelsesfristen er senere blevet stadfæstet af Østre  

 Landsret, men den 5. oktober 1999 afsagde Højesteret dom om, at  

 1908-lovens forældelsesfrist ikke skal finde anvendelse på  

 arbejdsskadeområdet.
Det betyder, at de fleste af de sager, der er  

 blevet afvist med denne begrundelse, nu vil blive genoptaget.
I alt har  

 Arbejdsskadestyrelsen og Den Sociale Ankestyrelse nu skrevet til 1.686  

 skadelidte, der i perioden fra 1996 til oktober 1999 har fået afvist  

 deres sag på grund af forældelsesfristen.
Da sagerne er afvist  

 på grund af forældelse, har de ikke været oplyst med  

 henblik på anerkendelse.
Nogle af disse sager må derfor forventes  

 afvist af andre grunde i forbindelse med genoptagelsen.
Anvendelsen af reglerne om forældelsesfrist har  

 også betydning for enkelte andre diagnosegrupper, men derudover synes  

 der at være sket et generelt fald i anerkendelsesprocenten for de  

 fleste diagnosegrupper.
Antalsmæssigt er der imidlertid tale om et  

 meget beskedent fald.
En forklaring kan være, at der er sket en  

 ændring i anmeldemønsteret i perioden, idet der anmeldes flere  

 sygdomme i dag, hvor der ikke er fornøden dokumentation for  

 sammenhængen med arbejdsforholdene.
Arbejdsulykker For så vidt angår arbejdsulykker er der sket  

 et fald i anerkendelsesprocenten fra 80,8 i 1992 til 69,3 i 1998. Ca.  

 halvdelen af dette fald er imidlertid sket fra 1992 til 1993, og de  

 statistiske oplysninger specielt for 1992 må tages med betydelige  

 forbehold.
På ulykkesområdet kan den faldende  

 anerkendelsesprocent i vidt omfang forklares ud fra den ændring af  

 lovgivningen, der blev gennemført med virkning fra 1. januar 1993.  

 Før 1. januar 1993 betalte forsikringsselskaber m.fl. for styrelsens  

 administration i forhold til det enkelte selskabs andel af samtlige  

 præmieindtægter, men efter 1. januar 1993 skal  

 forsikringsselskaber m.fl. i stedet betale en fast pris pr. sag, som det  

 enkelte selskab får behandlet i Arbejdsskadestyrelsen.
Derved har de  

 enkelte forsikringsselskaber fået en økonomisk interesse i at  

 behandle så mange sager som muligt uden forelæggelse for  

 Arbejdsskadestyrelsen.
Arbejdsulykker, der kan føre til erstatning  for  

 varige følger, skal under alle omstændigheder forelægges  

 Arbejdsskadestyrelsen, men forsikringsselskaberne har   også før  

 1993   haft mulighed for at behandle såkaldte bagatelskader uden  

 forelæggelse for styrelsen.
Bagatelskader er ulykker, hvor der ikke er  

 tvivl om, at der er tale om en arbejdsskade, men hvor det anses for givet, at  

 skaden ikke vil medføre varigt mén eller tab af erhvervsevne.  

 Disse skader anerkendes således altid, men giver ikke anledning til  

 erstatningsudbetaling, udover evt. betaling for sygebehandlingsudgifter.
Forsikringsselskaberne har som nævnt hele tiden haft  

 mulighed for at behandle disse skader selv, og fra 1. januar 1997 fik  

 statsinstitutionerne en tilsvarende mulighed.
Dette har betydet, at antal  

 afgjorte bagatelskader er faldet fra ca. 9.500 i 1992 til ca. 3.000 i  

 1998.
Da bagatelsagerne altid anerkendes, får et så  

 voldsomt fald i antallet stor betydning for anerkendel-sesprocenten i  

 styrelsen.
Hvis man korrigerer for udviklingen i antal bagatelskader, er der  

 ikke sket nogen ændring i anerkendelsesprocenten fra 1993 til 1998 -  

 udover tilfældige udsving fra år til år.
 På ulykkesområdet er der i øvrigt sket  

 en stigning i andelen af anerkendte sager, der får tilkendt erstatning  

 for varige følger.
 Vi udsender hvert kvartal oplysninger om udviklingen i  

 antallet af anmeldte arbejdsskader og om sagsbehandlingstiden for forskellige  

 typer af sager, der behandles i Arbejdsskadestyrelsen   se vedlagte  

 bilag.
 Yderligere oplysninger kan fås ved henvendelse til  

 budget- og statistikchef Carl Georg Röser.
Nyt om arbejdsskader og Nyt fra Erhvervssygdomsudvalget  

 på Internettet Som vi meddelte ved udsendelse af september måneds  

 nyhedsbrev, vil nyhedsbreve fremover kunne læses på  

  Arbejdsskadestyrelsens hjemmeside på Internettet (www.ask.dk).
 Når et nyt nyhedsbrev udkommer, vil det ligge  

 på hjemmesiden den sidste dag i en måned.
