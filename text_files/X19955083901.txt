 Et aktieselskab, der planlagde at fusionere med sit moderselskab  

 ønskede i forbindelse hermed at nedsætte aktiekapitalen til 20 %.
Værdipapircentralen anmodede om tilladelse til at gennemføre den  

 planlagte omlægning.
Finanstilsynet var af den opfattelse, at lov om en  

 værdipapircentral og den i medfør heraf udstedte registreringsbekendtgørelse  

 ikke var til hinder for omlægningens gennemførelse I forbindelse med en fusion med moderselskabet havde et aktieselskab  

 besluttet, at aktiekapitalen blev nedsat til 20 %, således at fem gamle  

 aktier a 100 kr. blev ombyttet til een ny aktie a 100 kr.
Aktiebeholdninger,  

 hvor der ikke kunne foretages denne ombytning, blev udbetalt kontant til den  

 enkelte aktionær.
Værdipapircentralen anmodede Finanstilsynet om tilladelse  

 til at foretage den af selskabet vedtagne omlægning.
Finanstilsynet svarede,  

 at der efter tilsynets opfattelse ikke i lov om en værdipapircentral, jf.  

 lovbekendtgørelse nr. 807 af 6. oktober 1993, eller i bekendtgørelse om  

 registrering m.v. af fondsaktiver i Værdipapircentralen, jf.  

 bekendtgørelserne nr. 689 af 25. august 1993 samt nr. 636 af 6. juli 1994,  

 var noget til hinder for den af Værdipapircentralen angivne fremgangsmåde.
