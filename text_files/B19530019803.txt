 Vi Frederik den Niende, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg,Gør vitterligt: at Vi efter derom af Vor kirkeminister  

 nedlagte forestilling vil have anordnet Følgende regler om adgang til i visse  

 tilfælde at afholde dåb og altergang m.v. andetsteds end i kirken:
 Dåb og altergang samt kirkelige handlinger iøvrigt skal normalt foretages  

 i kirken.
 Vedkommende biskop kan dog meddele tilladelse til, at denne regel fraviges  

 i følgende tilfælde:
A.
Stående tilladelser:
1. Under en kirkes midlertidige lukning som følge af  

 istandsættelse eller af anden årsag kan biskoppen give tilladelse til, at  

 ordinære gudstjenester med dåb og nadver og øvrige kirkelige handlinger samt  

 lysning til ægteskab midlertidigt foretages i et dertil egnet lokale.
Dette  

 lokale bør såvidt muligt ikke anvendes til andet, end hvad også en kirke kan  

 anvendes til.
2. Hvor der af sognets præst eller præster holdes  

 regelmæssig prædiketjeneste en eller flere søndage i måneden i et dertil  

 egnet lokale, og forholdene iøvrigt gør det ønskeligt, kan biskoppen for et  

 kortere åremål, dog ikke over 3 år ad gangen, meddele tilladelse til, at der  

 i dette lokale holdes fuld gudstjeneste med dåb og nadver.
Sådan tilladelse  

 kan til enhver tid tilbagetages.
De nærmere anvisninger vedrørende lokalets  

 indretning til gudstjeneste gives af biskoppen.
3. Endvidere kan der af biskoppen meddeles tilladelse  

 til afholdelse af gudstjeneste med sakramenternes forvaltning i dertil egnede  

 lokaler i militærlejre, fangelejre og andre forlægninger samt i stiftelser og  

 på alderdomshjem, når biskoppens anvisninger vedrørende lokalets indretning  

 tages til følge.
Sådan tilladelse kan til enhver tid tilbagetages.
B.
Tilladelser vedrørende enkelttilfælde:
 1. Tilladelse til dåb og altergang kan gives af  

 biskoppen i samme tilfælde, hvor stående tilladelse som under A. anført, kan  

 meddeles.
 2. Endvidere kan biskoppen meddele tilladelse til, at  

 der holdes altergang i et uindviet rum, eventuelt i fri luft, ved et større  

 stævne, hvor en tilstrækkelig rummelig kirke ikke forefindes inden for en  

 rimelig afstand.
 Henvendelse om sådan tilladelse må ske i god tid forinden til vedkommende  

 biskop, hvis anvisninger med hensyn til altergangens foretagelse vil være at  

 tage til følge.
 Uanset foranstående bestemmelser vil sager vedrørende indvielse af kirker  

 fortsat være at indsende til ministeriet, der i hvert enkelt tilfælde søger  

 den hertil fornødne kongelige resolution udvirket.
 Givet på Amalienborg, den 18. juni 1953.
 Under Vor Kongelige Hånd og Segl.
 FREDERIK R.
(L.S.) /Aksel Møller.
