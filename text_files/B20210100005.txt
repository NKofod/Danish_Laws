Bekendtgørelse om forbud mod markedsføring af visse engangsplastprodukter m.v. og om mærkning af visse andre engangsplastprodukter1) I medfør af § 51, stk. 1, nr. 3 og 6, og stk. 5, § 67, § 80, stk. 1 og 2, og § 110, stk. 3, i lov om miljøbeskyttelse, jf. lovbekendtgørelse nr. 1218 af 25. november 2019, som ændret ved lov nr. 61 af 28. januar 2020, lov nr. 807 af 9. juni 2020 og lov nr. 2214 af 29. december 2020, fastsættes:
Anvendelsesområde og definitioner § 1. Denne bekendtgørelse finder anvendelse på visse engangsplastprodukter og på produkter af oxonedbrydeligt plast.
 § 2. I denne bekendtgørelse forstås ved:
 1) Engangsplastprodukter: Produkter, der er helt eller delvist fremstillet af plast, og som ikke er udtænkt, designet eller markedsført med henblik på i sin levetid at gennemgå et antal ture eller cyklusser ved at blive returneret til en producent til genpåfyldning eller genbrug til det samme formål, som det det blev udtænkt til.
 2) Erhvervsdrivende: Enhver fysisk eller juridisk person, som markedsfører eller i øvrigt tilgængeliggør produkter på det danske marked.
 3) Forordningen: Kommissionens gennemførelsesforordning 2151/2020/EU af 17. december 2020 om fastsættelse af harmoniserede specifikationer for mærkning af engangsplastprodukter opført i del D i bilaget til Europa-Parlamentets og Rådets direktiv 2019/904/EU af 5. juni 2019 om reduktion af visse plastprodukters miljøpåvirkning med senere ændringer. (Forordningen er vedlagt som bilag 1).
4) Markedsføring: Første tilgængeliggørelse af et produkt på det danske marked.
Tilgængeliggør en erhvervsdrivende et produkt under sit eget navn eller varemærke, anses dette som en første tilgængeliggørelse på det danske marked, selvom produktet tidligere har været markedsført på det danske marked under andet navn eller varemærke.
 5) Plast: Et materiale bestående af en polymer som defineret i artikel 3, nr. 5, i Europa-Parlamentets og Rådets forordning om registrering, vurdering og godkendelse af samt begrænsninger for kemikalier (REACH), om oprettelse af et europæisk kemikalieagentur og om ændring af direktiv 1999/45/EF og ophævelse af Rådets forordning 793/93/EØF og Kommissionens forordning 1488/94/EF samt Rådets direktiv 76/769/EØF og Kommissionens direktiv 91/155/EØF, 93/67/EØF, 93/105/EF og 2000/21/EF, hvortil der kan være tilsat tilsætningsstoffer eller andre stoffer, og som kan fungere som strukturel hovedbestanddel i slutprodukter, med undtagelse af naturlige polymerer, der ikke er kemisk modificerede.
 6) Tilgængeliggørelse på markedet: Levering af et produkt med henblik på distribution, forbrug eller anvendelse på det danske marked som led i erhvervsvirksomhed, hvad enten det sker mod eller uden vederlag. »Tilgængeliggørelse« henviser til hvert enkelt produkt og ikke til en produkttype eller serie, som produktet er fremstillet som led i.
Forbud mod markedsføring af visse plastprodukter § 3. Erhvervsdrivende må ikke markedsføre følgende engangsplastprodukter:
 1) Vatpinde, medmindre de er omfattet af Rådets direktiv om indbyrdes tilnærmelse af medlemsstaternes lovgivning om aktivt, implantabelt medicinsk udstyr eller af Rådets direktiv om medicinsk udstyr.
 2) Bestik (gafler, knive, skeer og spisepinde).
 3) Tallerkener.
 4) Sugerør, medmindre de er omfattet af Rådets direktiv om indbyrdes tilnærmelse af medlemsstaternes lovgivning om aktivt, implantabelt medicinsk udstyr eller Rådets direktiv om medicinsk udstyr.
 5) Rørepinde til drikkevarer.
 6) Pinde bestemt til at blive fastgjort til og understøtte balloner, herunder mekanismerne til sådanne pinde, undtagen balloner til industriel eller anden erhvervsmæssig anvendelse og anvendelser, der ikke distribueres til forbrugere.
 7) Fødevarebeholdere af ekspanderet polystyren, hvorved forstås beholdere såsom æsker med eller uden låg til fødevarer, som er beregnet til umiddelbar fortæring enten på salgsstedet eller som takeaway, som typisk fortæres fra beholderen, og som er klar til at blive fortæret uden yderligere tilberedning såsom stegning, kogning eller opvarmning, herunder fødevarebeholdere, der anvendes til fastfood eller andre måltider, som er klar til umiddelbar fortæring, men ikke drikkevarebeholdere, tallerkener og indpakningsposer og -folier indeholdende fødevarer.
 8) Drikkevarebeholdere af ekspanderet polystyren, herunder kapsler og låg til disse.
 9) Drikkebægre af ekspanderet polystyren, herunder kapsler og låg til disse.
§ 4. Erhvervsdrivende må ikke markedsføre produkter fremstillet af oxonedbrydeligt plast.
Ved oxonedbrydeligt plast forstås plastmaterialer, der indeholder tilsætningsstoffer, som gennem tilførsel af ilt fører til fragmentering af plastmaterialet til mikrofragmenter eller til kemisk nedbrydning.
Krav til mærkning af visse engangsplastprodukter § 5. Erhvervsdrivende, som markedsfører eller i øvrigt tilgængeliggør følgende engangsplastprodukter på markedet, skal sikre, at der på hertil anvendt salgsemballage eller multipak med et overfladeareal på 10 cm2 eller derover er påført en synlig, klart læselig og uudslettelig mærkning, der opfylder de specifikationer, der er fastsat i forordningen:
 1) Hygiejnebind, tamponer og indføringshylstre til tamponer.
 2) Vådservietter (forvædede servietter til personlig pleje og husholdningsbrug).
3) Tobaksvarer med filtre og filtre, som markedsføres til anvendelse i kombination med tobaksvarer.
Ved »tobaksvarer« forstås tobaksvarer som defineret i artikel 2, nr. 4, i Europa-Parlamentets og Rådets direktiv om indbyrdes tilnærmelse af medlemsstaternes love og administrative bestemmelser om fremstilling, præsentation og salg af tobak og relaterede produkter.
 Stk. 2.  Grupperes flere salgsenheder på købsstedet, skal hver salgsenhed påføres en mærkning på emballagen.
Stk. 3.  Ved »salgsemballage« forstås salgsemballage som defineret i bekendtgørelse om visse krav til emballager.
Ved »multipak« forstås multipak som defineret i bekendtgørelse om visse krav til emballager.
 § 6. Erhvervsdrivende, som markedsfører eller i øvrigt tilgængeliggør drikkebægre, der er engangsplastprodukter, på markedet, skal sikre, at hver enkelt drikkebæger er påført en synlig, klart læselig og uudslettelig mærkning, der opfylder de specifikationer, der er fastsat i forordningen.
Oplysningspligter § 7. I en periode på 5 år efter at have markedsført eller i øvrigt tilgængeliggjort et plastprodukt omfattet af denne bekendtgørelse på markedet skal den erhvervsdrivende opbevare oplysninger om og over for myndighederne kunne identificere hvilke andre erhvervsdrivende, som denne har leveret det pågældende produkt til eller fået leveret det pågældende produkt fra.
 § 8. I en periode på 5 år efter at have markedsført et plastprodukt omfattet af denne bekendtgørelse, skal den erhvervsdrivende, som har markedsført produktet, opbevare og over for myndighederne kunne fremlægge oplysninger om produktets indhold og sammensætning.
Tilsyn og kontrol § 9. Miljøstyrelsen fører tilsyn med, at bestemmelserne i denne bekendtgørelse overholdes.
 § 10. Enhver erhvervsdrivende, der markedsfører et plastprodukt, skal på anmodning fra Miljøstyrelsen udlevere alle de oplysninger og al den dokumentation, der er nødvendig for at konstatere det markedsførte produkts overensstemmelse med bestemmelserne i §§ 3 og 4.
 Stk. 2.  Enhver erhvervsdrivende, der markedsfører eller i øvrigt tilgængeliggør et plastprodukt omfattet af §§ 5 og 6 på markedet, skal på anmodning fra Miljøstyrelsen udlevere alle de oplysninger og al den dokumentation, der er nødvendig for at konstatere det tilgængeliggjorte produkts overensstemmelse med bestemmelserne i §§ 5 og 6.
 § 11. Miljøstyrelsen kan påbyde enhver erhvervsdrivende, som tilgængeliggør et plastprodukt på markedet, at medvirke til, at oplysninger og dokumentation nævnt i § 10 indhentes hos den, som forpligtelsen efter § 10 påhviler, og fremlægge oplysningerne og dokumentationen for Miljøstyrelsen.
§ 12. Finder Miljøstyrelsen, at oplysninger og dokumentation, som er fremlagt for Miljøstyrelsen efter §§ 10 og 11, ikke dokumenterer, at produktet er markedsført i overensstemmelse med bestemmelserne i §§ 3-6, kan Miljøstyrelsen påbyde den erhvervsdrivende, som har markedsført produktet, at lade foretage nærmere undersøgelse af, hvorvidt produktet ikke er omfattet af bestemmelserne i §§ 3-6 og fremlægge undersøgelsens resultater og underliggende dokumentationsmateriale for Miljøstyrelsen.
Udgifter til undersøgelserne afholdes af den, som påbuddet er rettet mod.
 § 13. Miljøstyrelsen kan træffe afgørelse om, at undersøgelser efter § 12 skal foretages af et laboratorium, der er akkrediteret af DANAK Den Danske Akkrediteringsfond eller af et tilsvarende akkrediteringsorgan, som er medunderskriver af European Accreditations multilaterale aftale om gensidig anerkendelse.
 § 14. Har Miljøstyrelsen begrundet mistanke om, at et plastprodukt markedsføres eller i øvrigt tilgængeliggøres på markedet i strid med bestemmelserne i §§ 3-6, kan Miljøstyrelsen påbyde den eller de erhvervsdrivende, som markedsfører eller i øvrigt tilgængeliggør det pågældende produkt, straks eller inden for en nærmere angivet frist at standse tilgængeliggørelsen af produktet på markedet.
 Stk. 2.  Miljøstyrelsen kan opretholde påbud efter stk. 1, indtil det er dokumenteret over for Miljøstyrelsen, at bestemmelserne i §§ 3-6 overholdes.
Klage § 15. Miljøstyrelsens afgørelser efter denne bekendtgørelse kan ikke påklages til anden administrativ myndighed.
Straffebestemmelser § 16. Medmindre højere straf er forskyldt efter den øvrige lovgivning, straffes med bøde den, der 1) markedsfører plastprodukter i strid med §§ 3 eller 4, 2) markedsfører eller i øvrigt tilgængeliggør engangsplastprodukter på markedet i strid med § 5, stk. 1 eller 2, eller § 6, 3) undlader at opbevare oplysninger i overensstemmelse med §§ 7 og 8, 4) undlader at udlevere oplysninger og dokumentation til Miljøstyrelsen i henhold til § 10, 5) undlader at efterkomme påbud efter §§ 11 eller 12 eller § 14, stk. 1, eller 6) undlader at efterkomme Miljøstyrelsens afgørelse efter § 13.
Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor eller 2) opnået eller tilsigtet en økonomisk fordel for den pågældende selv eller andre, herunder ved besparelser.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Ikrafttrædelse og overgangsbestemmelse § 17. Bekendtgørelsen træder i kraft den 3. juli 2021.
 Stk. 2.  Bekendtgørelsen finder ikke anvendelse på produkter markedsført på det danske marked før den 3. juli 2021.
Miljøministeriet, den 22. maj 2021 Lea Wermelin / Janne Birk Nielsen Bilag 1 KOMMISSIONENS GENNEMFØRELSESFORORDNING (EU) 2020/2151 af 17. december 2020 som berigtiget den 5. marts 2021 om fastsættelse af harmoniserede specifikationer for mærkning af engangsplastprodukter opført i del D i bilaget til Europa-Parlamentets og Rådets direktiv (EU) 2019/904 om reduktion af visse plastprodukters miljøpåvirkning (EØS-relevant tekst) EUROPA-KOMMISSIONEN HAR  under henvisning til traktaten om Den Europæiske Unions funktionsmåde, under henvisning til Europa-Parlamentets og Rådets direktiv (EU) 2019/904 af 5. juni 2019 om reduktion af visse plastprodukters miljøpåvirkning (1), særlig artikel 7, stk. 2, og ud fra følgende betragtninger:
 VEDTAGET DENNE FORORDNING:
Artikel 1 Emballage I denne forordning forstås ved »emballage« salgsemballage og multipak som defineret i artikel 3, nr. 1), i Europa-Parlamentets og Rådets direktiv 94/62/EF (3).
Artikel 2 Harmoniserede specifikationer for mærkning 1. De harmoniserede specifikationer for mærkning af hygiejnebind, tamponer og indføringshylstre til tamponer er fastsat i bilag I.
 2. De harmoniserede specifikationer for mærkning af vådservietter, dvs. forvædede servietter til personlig pleje og husholdningsbrug, er fastsat i bilag II.
 3. De harmoniserede specifikationer for mærkning af tobaksvarer med filtre og filtre, som markedsføres til anvendelse i kombination med tobaksvarer, er fastsat i bilag III.
 4. De harmoniserede specifikationer for mærkning af drikkebægre er fastsat i bilag IV.
Artikel 3 Sprog Mærkningens oplysningstekst skal være skrevet på det eller de officielle sprog i den eller de medlemsstater, hvor engangsplastproduktet markedsføres.
Artikel 4 Ikrafttræden og anvendelse Denne forordning træder i kraft på tyvendedagen efter offentliggørelsen i Den Europæiske Unions Tidende.
 Den anvendes fra den 3. juli 2021.
 Denne forordning er bindende i alle enkeltheder og gælder umiddelbart i hver medlemsstat.
 Udfærdiget i Bruxelles, den 17. december 2020.
På Kommissionens vegne Ursula VON DER LEYEN Formand (1) EUT L 155 af 12.6.2019, s. 1.
 (2)  Europa-Parlamentets og Rådets direktiv 2008/98/EF af 19. november 2008 om affald og om ophævelse af visse direktiver (EUT L 312 af 22.11.2008, s. 3).
 (3)  Europa-Parlamentet og Rådets direktiv 94/62/EF af 20. december 1994 om emballage og emballageaffald (EFT L 365 af 31.12.1994, s. 10).
Bilag I Harmoniserede specifikationer for mærkning af hygiejnebind, tamponer og indføringshylstre til tamponer 1. Følgende trykte mærkning skal være anbragt på hygiejnebindsemballage med et overfladeareal på 10 cm2 eller derover:
 Uanset første punktum i dette punkt kan mærkningen af hygiejnebindsemballage, der markedsføres før den 4. juli 2022, ske ved påklæbning af klistermærker.
 2. Følgende trykte mærkning skal være anbragt på emballage til tamponer og indføringshylstre til tamponer med et overfladeareal på 10 cm2 eller derover:
 Uanset første punktum i dette punkt kan mærkningen af emballage til tamponer og indføringshylstre til tamponer, der markedsføres før den 4. juli 2022, ske ved påklæbning af klistermærker.
 3. Mærkningen i nr. 1 og 2 skal opfylde kravene i nærværende punkt.
Bilag II Harmoniserede specifikationer for mærkning af vådservietter 1. Følgende trykte mærkning skal være anbragt på emballage til vådservietter (dvs. forvædede servietter til personlig pleje og husholdningsbrug) med et overfladeareal på 10 cm2 eller derover Uanset første punktum i dette punkt kan mærkningen af emballage til vådservietter, der markedsføres før den 4. juli 2022, ske ved påklæbning af klistermærker.
 2. Mærkningen skal opfylde kravene i nærværende punkt.
Bilag III Harmoniserede specifikationer for mærkning af tobaksvarer med filtre og filtre, som markedsføres til anvendelse i kombination med tobaksvarer 1. Enkeltpakning som defineret i artikel 2, nr. 30), i direktiv 2014/40/EF (»enkeltpakning«) og ydre emballage som defineret i artikel 2, nr. 29), i direktiv 2014/40/EF (»ydre emballage«) beregnet til tobaksvarer med filtre med et overfladeareal på 10 cm2 eller mere og følgende trykte mærkning skal være anbragt på emballage til filtre, som markedsføres til anvendelse i kombination med tobaksvarer, med et overfladeareal på 10 cm2 eller derover:
 Uanset første punktum i dette punkt kan mærkningen af enkeltpakninger og ydre emballage beregnet til tobaksvarer med filtre og emballage til filtre, som markedsføres til anvendelse i kombination med tobaksvarer, som markedsføres før den 4. juli 2022, ske ved påklæbning af klistermærker.
 2. Mærkningen skal opfylde kravene i nærværende punkt.
a) Mærkningens placering b) Mærkningens størrelse Mærkningen skal bestå af to rubrikker i samme størrelse med henholdsvis rød og blå baggrund anbragt ved siden af hinanden samt en rektangulær rubrik med oplysningsteksten »PLASTIK I FILTERET«, der anbringes neden under de to lige store rubrikker.
Forholdet mellem mærkningens højde og længde skal være 1:2.
Bilag IV Harmoniserede specifikationer for mærkning af drikkebægre 1. Følgende trykte mærkning skal være anbragt på drikkebægre delvist lavet af plastik:
 Uanset første punktum i dette punkt kan mærkningen af drikkebægre delvist lavet af plastik, der markedsføres før den 4. juli 2022, ske ved påklæbning af klistermærker.
 2. Følgende indgraverede/prægede mærkning skal være anbragt på drikkebægre lavet af plastik:
Trykt Uanset første punktum i dette punkt kan mærkningen af drikkebægre lavet af plastik, der markedsføres før den 4. juli 2022, ske ved påklæbning af klistermærker.
Indgraveret/Præget 3. Mærkningen af drikkebægre delvist lavet af plastik skal opfylde kravene i nærværende punkt.
a) Mærkningens placering b) Mærkningens størrelse Mærkningen skal bestå af to rubrikker i samme størrelse med henholdsvis rød og blå baggrund anbringes ved siden af hinanden samt en rektangulær rubrik med oplysningsteksten »PLASTIK I PRODUKTET«, der anbringes neden under de to lige store rubrikker.
Forholdet mellem mærkningens højde og længde skal være 1:2.
 Hvad angår bægre med en volumen på mindre end 500 ml skal mærkningens størrelse som minimum være 1,4 cm gange 2,8 cm (3,92 cm2).
 Hvad angår bægre med en volumen på 500 ml eller mere skal mærkningens størrelse som minimum være 1,6 cm gange 3,2 cm (5,12 cm2).
c) Mærkningens design Mærkningens design skal gengives uden tilføjelse af nogen form for effekter, justering af farverne, retouchering eller udvidelse af baggrunden.
Mærkningen skal være gengivet i en opløsning på mindst 300 dpi (pixels pr. tomme), når den er trykt i faktisk størrelse.
Mærkningen skal være omkranset af en tynd, hvid ramme.
Oplysningsteksten »PLASTIK I PRODUKTET« skal skrives med store bogstaver og med skrifttypen Helvetica Bold.
Skriftstørrelsen skal som minimum være 5 pt, hvad angår bægre med en volumen på mindre end 500 ml, og 6 pt, hvad angår bægre med en volumen på 500 ml eller mere.
Hvis oplysningsteksten oversættes til et eller flere af medlemsstaternes officielle sprog, skal den oversatte oplysningstekst anbringes enten lige under mærkningen eller inde i den rektangulære, sorte rubrik under det første sprog, men skal i alle tilfælde være klart synlig.
I særlige tilfælde, hvor der er begrænset plads på bægrets ydre overflade, kan oplysningstekst oversat til et eller flere af medlemsstaternes officielle sprog anbringes et andet sted på bægret, så tæt på mærkningen som muligt, men skal i alle tilfælde være klart synlig.
Den oversatte oplysningstekst skal skrives med store bogstaver og med skrifttypen Helvetica Bold.
Skriftstørrelsen skal som minimum være 5 pt, hvad angår bægre med en volumen på mindre end 500 ml, og 6 pt, hvad angår bægre med en volumen på 500 ml eller mere.
Hvis oplysningsteksten oversat til yderligere sprog anbringes inde i den rektangulære, sorte rubrik, er det muligt at afvige fra den maksimalt krævede størrelse på mærkningen.
 Farver med følgende farvekoder skal anvendes:
 4. Mærkningen af drikkebægre lavet af plastik skal opfylde kravene i nærværende punkt.
a) Mærkningens placering b) Mærkningens størrelse Mærkningen skal have en rektangulær form, og forholdet mellem højde og længde skal være 1:2.
 Hvad angår bægre med en volumen på mindre end 500 ml skal mærkningens størrelse som minimum være 1,4 cm gange 2,8 cm (3,92 cm2).
 Hvad angår bægre med en volumen på 500 ml eller mere skal mærkningens størrelse som minimum være 1,6 cm gange 3,2 cm (5,12 cm2).
c) Mærkningens design 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2019/904/EU af 5. juni 2019 om reduktion af visse plastprodukters miljøpåvirkning, EU-Tidende 2019, nr.
L 155, side 1. I bekendtgørelsen er der medtaget visse bestemmelser fra Kommissionens gennemførelsesforordning 2151/2020/EU af 17. december 2020 om fastsættelse af harmoniserede specifikationer for mærkning af engangsplastprodukter opført i del D i bilaget til Europa-Parlamentets og Rådets direktiv 2019/904/EU om reduktion af visse plastprodukters miljøpåvirkning, EU-Tidende 2020, nr.
L 428, side 57, som berigtiget den 5. marts 2021, EU-Tidende 2021, nr.
L 77, side 40. Ifølge artikel 288 i EUF-Traktaten gælder en forordning umiddelbart i hver medlemsstat.
Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke forordningens umiddelbare gyldighed i Danmark.
