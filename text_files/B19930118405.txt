Efter § 15, stk 7 og 8, i lov nr. 435 af 30. juni 1993 om orlov fastsættes efter forhandling med arbejdsministeren følgende:
I.
Kontanthjælpsmodtagere, der er berettiget til orlovsydelse til  

 børnepasning § 1.  Personer, der modtager kontanthjælp efter § 37 i  

 lov om social bistand, har med undtagelse af de i stk. 2 nævnte personer ret  

 til orlovsydelse, såfremt de opfylder betingelserne herfor i kapitel 4 i lov  

 om orlov.
 Stk. 2.  Kontanthjælpsmodtagere under 25 år, som efter §  

 9, stk. 1, i lov om kommunal aktivering skal have tilbud efter denne lovs  

 kapitel 3 senest efter en sammenhængende periode med 13 ugers kontanthjælp,  

 er ikke omfattet af retten til orlovsydelse efter stk. 1.
II.
Beregning af orlovsydelse til kontanthjælpsmodtagere § 3.  Orlovsydelsen til en kontanthjælpsmodtager  

 svarer til den ydelse, som den pågældende ville være berettiget til som  

 kontanthjælpsmodtager efter § 37 i lov om social bistand.
 § 4.  Der foretages fradrag i orlovsydelsen til  

 kontanthjælpsmodtagere efter de samme regler, som efter § 38, stk.
 1-2, i lov om social bistand gælder for fradrag i kontanthjælpen efter §  

 37 i lov om social bistand.
III.
Fradrag i orlovsydelsen for lønmodtagere og selvstændige, der ikke er  

 medlemmer af en arbejdsløshedskasse § 5.  Når lønmodtagere og selvstændige  

 erhvervsdrivende, der ikke er medlemmer af en arbejdsløshedskasse, har  

 arbejde under en orlovsperiode, nedsættes orlovsydelsen.
 Stk. 2.  Nedsættelsen efter stk. 1 sker efter forholdet  

 mellem orlovsydelsesmodtagerens arbejdstid i udbetalingsperioden og  

 vedkommendes sædvanlige arbejdstid i en tilsvarende periode umiddelbart inden  

 orlovsperiodens påbegyndelse.
 Stk. 3.  Har orlovsydelsesmodtageren ikke haft fast  

 arbejdstid i perioden umiddelbart inden orlovsperiodens påbegyndelse, sker  

 nedsættelsen efter stk. 1 efter forholdet mellem orlovsydelsesmodtagerens  

 arbejdstid i udbetalingsperioden og vedkommendes gennemsnitlige arbejdstid  

 opgjort på grundlag af de sidste 4 uger inden orlovsperiodens påbegyndelse.
 Stk. 4.  Kan en orlovsydelsesmodtagers faktiske  

 arbejdstid ikke eller kun vanskeligt opgøres, beregnes arbejdstiden efter  

 stk. 2 eller 3 ved omregning af nettoindtægten med den til enhver tid  

 gældende omregningssats, som er fastsat for dagpengeberettigede af  

 Direktoratet for Arbejdsløshedsforsikring.
 Stk. 5.  Ved nettoindtægten i stk. 4 forstås indtægten  

 med fradrag af de dokumenterede nødvendige udgifter, der godkendes som  

 fradragsberettigede af skattemyndighederne.
 Stk. 6.  Såfremt arbejdstiden for en  

 orlovsydelsesmodtager i en udbetalingsperiode overstiger arbejdstiden før  

 orlovsperioden, som opgjort efter stk. 2 eller 3, bortfalder orlovsydelsen  

 for den pågældende periode.
IV.
Andre bestemmelser § 6.  Øvrige bestemmelser vedrørende  

 kontanthjælpsmodtageres og ikkeforsikrede lønmodtageres og selvstændige  

 erhvervsdrivendes ret til orlovsydelse til børnepasning er fastsat i  

 Arbejdsministeriets bekendtgørelse nr. 819 af 13. oktober 1993 om orlov til  

 uddannelse, sabbat og børnepasning.
V.
Ikrafttrædelse § 7.  Bekendtgørelsen træder i kraft 1. januar 1994.
