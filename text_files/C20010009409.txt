Cirkulære om anbringelse af dømte  

 i institution m.v. uden for fængsel eller arresthus (Til kriminalforsorgens institutioner og afdelinger) Samarbejde mellem de involverede myndigheder m.v.
§ 1. Inden der træffes afgørelse om  

 eller indsendes indstilling om anbringelse i institution m.v. uden for  

 fængsel eller arresthus, jf. § 1 i bekendtgørelse om anbringelse  

 af dømte i institution m.v. uden for fængsel eller arresthus,  

 skal vilkårene for opholdet være aftalt med anbringelsesstedet.  

 Det skal herunder aftales, om der skal gælde særlige  

 begrænsninger i den dømtes frihed, f.eks. at tilladelse til at  

 forlade stedet uden ledsagelse kun må gives med samtykke fra  

 moderinstitutionen eller Justitsministeriet, Direktoratet for  

 Kriminalforsorgen.
Er anbringelsesstedet en af kriminalforsorgens pensioner,  

 og kan der ikke opnås enighed mellem pensionen og fængslet,  

 arresthuset eller afdelingen om vilkårene for anbringelsen,  

 afgøres spørgsmålet af Justitsministeriet, Direktoratet  

 for Kriminalforsorgen.
Stk. 2. Er anbringelsesstedet en psykiatrisk afdeling  

 eller hospital skal kriminalforsorgens tjenestested sammen med en  

 høringsskrivelse til hospitalet (afdelingen) sende grundskema,  

 domsudskrifter, genpart af eventuelle mental- og personundersøgelser,  

 lægeerklæring vedrørende den dømtes aktuelle  

 psykiske tilstand samt oplysning om den dømtes stilling til eventuel  

 overførsel.
Endvidere skal det oplyses, om der foreligger særlig  

 undvigelses- eller anden sikkerhedsrisiko.
§ 2. Hvis der træffes afgørelse om  

 eller indsendes indstilling om, at der i forbindelse med en anbringelse skal  

 fastsættes vilkår om tilsyn, skal dette forinden være  

 drøftet med den af kriminalforsorgens afdelinger, eller eventuelt den  

 pension, der skal føre tilsynet.
De øvrige vilkår for  

 opholdet skal endvidere være drøftet med denne afdeling eller  

 pension.
§ 3. Tilsagn fra anbringelsesstedet,  

 betalingstilsagn og en eventuel udtalelse fra anklagemyndigheden, jf. §§ 3-5  

 i bekendtgørelse om anbringelse af dømte i institution m.v.  

 uden for fængsel eller arresthus, skal indhentes inden sagen  

 afgøres eller indsendes til Justitsministeriet, Direktoratet for  

 Kriminalforsorgen.
Tilsvarende gælder, at der skal indhentes udtalelser  

 i overensstemmelse med høringsreglerne i  

 udgangsbekendtgørelsen, inden der sendes indstilling om anbringelse af  

 en person, der er idømt straf af fængsel på livstid eller  

 forvaring.
 § 4. En indstilling til Justitsministeriet,  

 Direktoratet for Kriminalforsorgen, skal indeholde forslag til en  

 moderinstitution, der, medmindre et fængsel eller arresthus  

 foreslår sig selv, skal have haft lejlighed til at fremkomme med  

 eventuelle bemærkninger og have givet tilsagn om at ville være  

 moderinstitution.
§ 5. En indstilling til Justitsministeriet,  

 Direktoratet for Kriminalforsorgen, udfærdiges på et  

 særligt skema.
Den skal indeholde en udførlig redegørelse  

 for den dømtes forhold samt forslag til de vilkår, der skal  

 gælde for opholdet.
Har anbringelsesstedet ikke tidligere været  

 anvendt, skal der endvidere udfyldes og indsendes et institutionsskema.
 Stk. 2. Træffer et fængsel eller et arresthus  

 afgørelse om anbringelse i en institution m.v. uden for fængsel  

 eller arresthus, skal fængslet eller arresthuset sende indberetning til  

 Justitsministeriet, Direktoratet for Kriminalforsorgen, på et  

 særligt skema.
Forkyndelse og iværksættelse § 6. Er den dømte på fri fod, sender  

 Justitsministeriet, Direktoratet for Kriminalforsorgen, et tilsagn om  

 anbringelse til kriminalforsorgens afdeling (eller eventuelt pension), der  

 snarest forkynder tilsagnet for den dømte.
Det er normalt en  

 forudsætning for anbringelse, at den dømte erklærer at  

 være indstillet på at blive anbragt på de fastsatte  

 vilkår, jf. § 2 i bekendtgørelse om anbringelse af dømte  

 i institution m.v. uden for fængsel eller arresthus.
 Stk. 2. Opholder den dømte sig ikke allerede  

 på anbringelsesstedet, træffer afdelingen (pensionen) snarest  

 aftale med anbringelsesstedet om mødedatoen, og det skal ved  

 forkyndelsen meddeles den dømte, hvornår der skal ske  

 fremmøde på anbringelsesstedet.
 Stk. 3. Moderinstitutionen udarbejder et bevis for  

 anbringelsen til den dømte.
Stk. 4. Når den dømte er mødt, skal  

 afdelingen (pensionen) omgående underrette moderinstitutionen om  

 forkyndelsen, erklæringen og fremmødet.
Opholdt den dømte  

 sig allerede på anbringelsesstedet, skal afdelingen (pensionen)  

 ligeledes omgående underrette moderinstitutionen om forkyndelsen og  

 erklæringen.
§ 7. Hvis straffuldbyrdelsen er iværksat, og  

 afgørelsen om anbringelse er truffet af Justitsministeriet,  

 Direktoratet for Kriminalforsorgen, sendes et tilsagn om anbringelse til det  

 fængsel eller arresthus, hvor den dømte er anbragt.
Dette  

 fængsel eller arresthus sørger normalt for, at den dømte  

 erklærer at ville overholde de fastsatte vilkår.
Fængslet  

 eller arresthuset udarbejder et bevis for anbringelsen til den  

 dømte.
Stk. 2. Hvis afgørelsen om anbringelse er truffet  

 af fængslet eller arresthuset, forkynder fængslet eller  

 arresthuset afgørelsen for den dømte og sørger normalt  

 for, at den dømte erklærer at ville overholde de fastsatte  

 vilkår.
Fængslet eller arresthuset udarbejder et bevis for  

 anbringelsen.
Underretning § 8. Anbringes den dømte på en af  

 kriminalforsorgens pensioner, skal pensionen straks underrette  

 moderinstitutionen om overtrædelser af de fastsatte vilkår,  

 herunder om bortgang eller udeblivelse og om enhver formodning om, at den  

 dømte har begået nyt strafbart forhold.
Pensionen skal endvidere  

 jævnligt orientere moderinstitutionen om forløbet af opholdet.  

 Er der fastsat vilkår om tilsyn af en af kriminalforsorgens afdelinger,  

 orienterer pensionen i stedet tilsynsmyndigheden om forløbet af  

 opholdet.
 Stk. 2. Ved bortgang eller udeblivelse skal  

 moderinstitutionen straks efter at have modtaget oplysning herom sørge  

 for, at politiet underrettes med henblik på anholdelse.
 Stk. 3. Det er en betingelse for at anvende et  

 anbringelsessted uden for kriminalforsorgen, at anbringelsesstedet har  

 erklæret at ville påtage sig at give underretning og orientering  

 som nævnt i stk. 1.
 § 9. Moderinstitutionen og en eventuel  

 tilsynsmyndighed skal under anbringelsen løbende holde hinanden  

 orienteret om alle væsentlige ændringer i den dømtes  

 forhold.
Tilbageførsel eller overførsel § 10. Er afgørelse om anbringelse truffet  

 af Justitsministeriet, Direktoratet for Kriminalforsorgen, indberetter  

 moderinstitutionen tilbageførsel eller overførsel, der er  

 truffet efter § 9, stk. 1, i bekendtgørelse om anbringelse af  

 dømte i institution m.v. uden for fængsel eller arresthus, til  

 Justitsministeriet, Direktoratet for Kriminalforsorgen.
Tilsvarende  

 gælder ved akut tilbageførsel eller overførsel, der er  

 truffet efter § 9, stk. 5, i bekendtgørelsen.
Sammen med en  

 indberetning skal moderinstitutionen indsende indstilling om, hvorvidt  

 anbringelsen skal tilbagekaldes, jf. § 10, stk. 2, i bekendtgørelsen.  

 Indstillingen skal være ledsaget af en redegørelse om den  

 dømtes adfærd på anbringelsesstedet.
 Stk. 2. Moderinstitutionen drøfter  

 spørgsmålet om akut eller midlertidig tilbageførsel eller  

 overførsel, jf. § 9, stk. 5, i bekendtgørelsen samt  

 tilbagekaldelse af anbringelsen, jf. § 10, stk. 1- 2, i  

 bekendtgørelsen med en eventuel tilsynsmyndighed, inden der  

 træffes afgørelse om tilbageførsel eller  

 overførsel eller indsendes indstilling herom.
 Stk. 3. Hvis en midlertidig tilbageførsel eller  

 overførsel efter § 9, stk. 5, i bekendtgørelsen varer  

 længere end 4 uger, afgiver moderinstitutionen indberetning herom til  

 Justitsministeriet, Direktoratet for Kriminalforsorgen.
Prøveløsladelse, benådning og  

 prøveudskrivning § 11. Til brug for overvejelserne om  

 prøveløsladelse (prøveudskrivning) eller eventuel  

 benådning indhenter moderinstitutionen en udtalelse, der så vidt  

 muligt skal afgives skriftligt, fra anbringelsesstedet, jf. dog stk. 2.
Stk. 2. Er der fastsat vilkår om tilsyn, indhenter  

 tilsynsmyndigheden en udtalelse fra anbringelsesstedet.
Tilsynsmyndigheden  

 afgiver herefter en skriftlig indstilling om prøveløsladelse  

 (prøveudskrivning) eller eventuel benådning til  

 moderinstitutionen.
Indstilling om prøveløsladelse efter  

 straffelovens § 38, stk. 1, skal afgives på et sådant tidspunkt,  

 at moderinstitutionen kan behandle spørgsmålet i  

 overensstemmelse med reglerne i §§ 1-4 i  

 løsladelsesbekendtgørelsen.
Ikrafttræden § 12. Cirkulæret træder i kraft den 1. juli  

 2001.
