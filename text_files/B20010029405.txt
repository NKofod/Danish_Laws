Bekendtgørelse om forsøg med  

 højere hastighedsgrænser på motorveje for visse  

 køretøjer omfattet af køretøjbestemte  

 hastighedsgrænser I medfør af § 43, stk. 8, i færdselsloven, jf.  

 lovbekendtgørelse nr. 726 af 26. juli 2000, fastsættes:
 § 1. For følgende køretøjer,  

 vogntog m.v. gælder uanset færdselslovens § 43, stk. 2,  

 1. pkt., og stk. 3, en hastighedsgrænse på 80 km i timen  

 på motorveje:
 1)	Lastbiler samt vogntog, bestående af en lastbil eller en bus,  

 hvis tilladte totalvægt overstiger 3.500 kg, og et  

 registreringspligtigt påhængskøretøj.
 2)	Biler med en totalvægt på ikke over 3.500 kg, hvis der  

 er tilkoblet påhængsvogn, sættevogn eller  

 registreringspligtigt påhængsredskab, herunder campingvogn.
 3)	Motorcykler, hvis der er tilkoblet påhængsvogn eller  

 registreringspligtigt påhængsredskab.
 § 2. Overtrædelse af § 1 straffes med  

 bøde.
 § 3. Bekendtgørelsen træder i kraft den 1. maj  

 2001.
