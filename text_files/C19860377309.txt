 Arbejdsformidlingskontorerne.
 De statsanerkendte arbejdsløshedskasser.
I henhold til § 4, stk. 1 i arbejdsministeriets bekendtgørelse nr. 373 af  

 6. juli 1984 om arbejdstilbud til ledige pålægges det arbejdsløshedskasserne  

 at fremkomme med indberetning over de medlemmer under 25 år, der fortsat er  

 til rådighed for arbejdsmarkedet, og som på indberetningstidspunktet har haft  

 en sammenlagt ledighed på 9 måneder inden for de seneste 15 måneder -  

 svarende til 39 ugers sammenlagt ledighed inden for nedenstående  

 dagpengeperioder og som har fået udbetalt dagpenge inden for den seneste  

 udbetalingsperiode.
Ovennævnte indberetninger skal tilgå det AF-hovedkontor,  

 inden for hvis område medlemmet er tilmeldt som arbejdssøgende.
 For deltidsforsikrede beregnes tidspunktet for indberetningen ud fra en  

 arbejdsuge på 20 timer uanset det enkelte medlems individuelle arbejdstid.
Det påhviler kasserne at opsamle de medlemmer, der ikke registreres ved ovenstående fremgangsmåde, således at alle medlemmer, der står over for at miste retten til dagpenge i henhold til §§ 55 og 72 i lov om arbejdsformidling og arbejdsløshedsforsikring m.v., og som opfylder betingelserne for modtagelse af arbejdstilbud, indberettes til arbejdsformidlingen.
 Arbejdsløshedskasserne skal afgive oplysninger på særskilt blanket for  

 hvert enkelt medlem sammen med kassernes anden § 65-redegørelse, jf.  

 AF-cirkl.nr. 34/82 (AK-cirkl.nr. 9/82).
 Blanketterne (AR 231 og AR 231A) til brug for redegørelsen og  

 indberetningen kan af arbejdsløshedskassens hovedledelse rekvireres hos det  

 stedlige AF-kontor.
 P.D.V.
 E.B.
Allan Mueller fm.
