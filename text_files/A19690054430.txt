 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
§ 1 I lov om påligningen af indkomst- og formueskat til staten, jfr.  

 lovbekendtgørelse nr. 424 af 19. december 1968, som ændret ved lov nr. 19 af  

 24. januar 1969, lov nr. 104 af 29. marts 1969 og lov nr. 326 af 18. juni  

 1969, foretages følgende ændringer:
 1. I § 7, litra i, ændres "§ 73 i lov om  

 offentlig forsorg" til: "§ 70, stk. 1a, og § 73 i lov om offentlig  

 forsorg".
 2. § 7A ophæves.
3. I § 8, stk. 2, ændres "de årlige  

 udskrivningslove, jfr. §§ 16, 17 og 18 i lov nr. 127 af 31. marts 1960"  

 til: "lov om indkomstbeskatning af aktieselskaber m.v." 4. I § 8 indsættes som stk. 3:
 "Stk. 3. Ved opgørelsen af den skattepligtige indkomst fradrages:
 5. § 14A, stk. 1, affattes således:
"Stk. 1. Til den skattepligtige indkomst medregnes lejeværdien af  

 bolig i egen ejendom, jfr. § 4, stk. 1, litra b, 2. pkt. i statsskattelov nr.  

 149 af 10. april 1922. For ejendomme, der kun indeholder en selvstændig  

 lejlighed, som tjener til bolig for ejeren, fastsættes lejeværdien til 3,25  

 pct. årlig af ejendomsværdien ved 13. almindelige vurdering eller en senere  

 vurdering inden 14. almindelige vurdering.
Er ejendommen ikke vurderet før  

 14. almindelige vurdering, eller er den opbygget eller forbedret for mere end  

 25.000 kr. siden sidste vurdering før 14. almindelige vurdering, fastsættes  

 lejeværdien dog til 2,25 pct. af ejendomsværdien ved 14. almindelige  

 vurdering eller en senere vurdering, der er foretaget forud for det  

 pågældende kalenderår.
Anvendes en væsentlig del af ejendommen til ejerens  

 erhvervsvirksomhed, ansættes lejeværdien af den del, der benyttes til bolig  

 for ejeren, efter et skøn.
For ejerlejligheder fastsættes lejeværdien,  

 ligeledes efter et skøn.
Har vurderingsrådet efter § 33, stk. 4, i lov om  

 vurdering af landets faste ejendomme fordelt ejendomsværdien og grundværdien  

 på en ejendoms stuehus med tilhørende grund og have og på den øvrige ejendom,  

 fastsættes lejeværdien til 2,25 pct. af den del af ejendomsværdien, som er  

 henført til stuehuset m.v., medmindre en væsentlig del af stuehuset anvendes  

 til ejerens erhvervsvirksomhed, jfr. 4. pkt." 6. Efter § 32C indsættes:
"§ 32D.
De kommunale ligningsmyndigheder fastsætter grundlaget for  

 den foreløbige skattesvarelse efter kildeskattelovens §§ 45, stk. 3, 48, 50,  

 51, 52 og 53. Vedkommende kommunalbestyrelse kan bemyndige et medlem af den  

 kommunale ligningsmyndighed eller en i kommunen eller i en anden kommune  

 ansat person til at udøve disse funktioner.
En beslutning, der er truffet af  

 den pågældende, kan forlanges forelagt den kommunale ligningsmyndighed til  

 afgørelse.
Finansministeren kan efter anmodning fra en kommunalbestyrelse  

 bestemme, at et amtsskatteinspektorat skal bistå den kommunale  

 ligningsmyndighed ved varetagelse af de opgaver, der er nævnt i 1. pkt.
Stk. 2.  Finansministeren fastsætter regler om optagelse  

 af mandtal over skattepligtige personer og dødsboer samt regler om, i hvilken  

 kommune en skattepligtig person eller et skattepligtigt dødsbo skal ansættes  

 til statsskat.
Foranstående bestemmelser træder for personers og dødsboers  

 vedkommende i stedet for bestemmelserne i lov nr. 149 af 10. april 1922 §§ 20  

 og 21. Med hensyn til tilfælde, hvor der i årets løb er sket ændringer i  

 skattepligtsforholdene for en person, kan finansministeren fastsætte særlige  

 regler om indgivelse af selvangivelse, om skatteligning og om betaling,  

 inddrivelse og forrentning m.v. af skat.
For dødsboer kan finansministeren  

 fastsætte regler om de samme forhold, om værdifastsættelsen efter  

 kildeskattelovens § 16, stk. 4 og 5, samt om beregning af passivposter og  

 afgivelse af forhåndsbesked efter kildeskattelovens § 33A.
 Stk. 3.  Finansministeren træffer bestemmelse om, hvilke  

 myndigheder der skal varetage opgaverne i forbindelse med beregning og  

 opkrævning af skatter og afgifter m.v.,der opkræves efter kildeskattelovens  

 bestemmelser".
§ 2 I lov nr. 149 af 10. april 1922 om indkomst- og formueskat til staten  

 (statsskatteloven) foretages følgende ændringer:
 1. § 43, stk. 2, 1.-3. pkt., ophæves, og i stedet  

 indsættes:
"Skifteretten, eksekutor eller de privat skiftende arvinger skal  

 efter skattemyndighedens anmodning give alle oplysninger af betydning for  

 undersøgelsen af, om afdøde har været for lavt skatteansat.
Hos  

 privatskiftende arvinger kan oplysningerne fremtvinges ved pålæg af daglige  

 bøder, der fastsættes af finansministeren eller den, han bemyndiger dertil.  

 Skønner skattemyndigheden, at krav om efterbetaling kan fremsættes, skal der  

 gives boet underretning herom inden udløbet af den frist, som er fastsat i  

 kildeskattelovens § 14, stk. 6, 1. og 2. pkt.
Hvis skattemyndigheden inden  

 dette tidspunkt har søgt sagen nærmere belyst hos skifteretten, eksekutor  

 eller de privat skiftende arvinger, skal boet dog blot inden 2 måneder efter  

 modtagelsen af de ønskede oplysninger underrettes om, at der vil blive rejst  

 krav om efterbetaling".
 2. § 43, stk. 3 og 4, ophæves, og i stedet indsættes:
"Stk. 3. Skifteretten skal endvidere gøre skattemyndigheden bekendt  

 med indholdet af opgørelserne efter arvelovens § 13, hvis bobeholdningen  

 udgør mindst 50.000 kr." § 3 Stk. 1.  § 1, nr. 1-4, anvendes ved opgørelsen af den  

 skattepligtige indkomst for indkomståret 1969 og senere indkomstår.
 Stk. 2.  § 1, nr. 5, anvendes ved indkomstopgørelsen for  

 indkomstårene 1969 og 1970. Ved indkomstopgørelsen for indkomståret 1969  

 udgør satserne for lejeværdien af bolig i egen ejendom dog 3 og 2 pct. i  

 stedet for 3,25 og 2,25 pct.
 Stk. 3.  § 1, nr. 6, har virkning fra og med  

 indkomståret 1970.
 Stk. 4.  § 1, nr. 10 og nr. 21, i lov nr. 191 af 31. maj  

 1968 om ændring af ligningsloven som følge af kildeskattens ikrafttræden  

 ophæves.
 Stk. 5.  § 2 anvendes, når dødsfaldet har fundet sted  

 den 1. januar 1970 eller senere.
 Stk. 6.  For medlemmer af skatterådene og  

 stedfortrædere, hvis beskikkelsesperiode udløber med udgangen af 1969, kan  

 finansministeren forlænge beskikkelsesperioden indtil udgangen af marts måned  

 1970.
 Givet på Amalienborg, den 10. december  

 1969.
 Under Vor Kongelige Hånd og Segl.
 FREDERIK R.
