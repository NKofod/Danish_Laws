 Det meddeles herved, at Færdselsstyrelsen den 19. august 1996 i  

 overensstemmelse med bestemmelserne i Trafikministeriets bekendtgørelse nr.  

 530 af 29. maj 1996 om indretning og udstyr for traktorer og motorredskaber  

 m.v. har udstedt en bekendtgørelse om ændring af Detailforskrifter for  

 Køretøjer 1996. Begge bekendtgørelser vedlægges.
De ændrede bestemmelser gælder for traktorer, motorredskaber, påhængsvogne  

 til traktorer og motorredskaber samt ikke-registreringspligtige  

 påhængsredskaber og træder i kraft den 1. oktober 1996. De væsentligste  

 ændringer vedrører - bedre førerspejle, - bedre afmærkning af arbejdsredskaber og udragende udstyr, - bag-, stop- og blinklygter på påhængskøretøjer (for ældre køretøjer evt.  

 i form af lygtebom), - bagkofanger på nye påhængsvogne og - bedre bremser på ikke-registreringspligtige vogntog (gradvis  

 ikrafttræden i perioden 1. oktober 1997 til 1. oktober 2001).
 De ændrede bestemmelser gælder i vid udstrækning også for køretøjer, der  

 er registreret, godkendt eller taget i brug inden den 1. oktober 1996.
 Bekendtgørelsen om ændring af Detailforskrifter for Køretøjer 1996  

 indføres ikke i Lovtidende, men vil ligge til gennemsyn hos Statens  

 Bilinspektion.
