Udtalt, at den kommunale styrelseslov ikke anerkender begrebet  

 »lukket møde« for kommunalbestyrelsen, men alene en adgang til at  

 behandle enkelte sager for lukkede døre.
Hensynet til at opnå en fri og åben  

 debat kan ikke begrunde en dørlukning.
I sammenhæng hermed antages det, at  

 det forhold, at kommunalbestyrelsens forhandlinger foregår for lukkede døre,  

 næppe i sig selv medfører, at forhandlingerne må anses for fortrolige og  

 dermed undergivet tavshedspligt.
Udvalgenes møder er derimod ikke offentlige.  

 Der er ikke hjemmel til, at udvalgene eller kommunalbestyrelsen kan beslutte,  

 at udvalgsmøder skal være offentlige.
Om tavshedspligten for så vidt angår  

 udvalgsmøder henvist til den kommenterede kommunale styrelseslov ved Preben  

 Espersen m.fl., 1991, side 121.
Endvidere udtalt, at det forhold, at der må antages at gælde en  

 almindelig tavshedspligt for så vidt angår forhandlingerne i  

 kommunalbestyrelsens udvalg, ikke i sig selv betyder, at det materiale, der  

 sendes til medlemmerne til brug for behandlingen af sagerne, eller de  

 beslutninger, der træffes, også er fortrolige og dermed undergivet  

 tavshedspligt.
Vurderingen af, om sagsmaterialet og udvalgsbeslutningerne er  

 fortrolige, må efter Indenrigsministeriets opfattelse ske på grundlag af de  

 almindelige regler om tavshedspligt, der er fastsat i forvaltningslovens §  

 27, jf. straffelovens § 152 og §§ 152c - 152f.
Opregningen i forvaltningslovens § 27, stk. 1, af de hensyn, der kan  

 føre til tavshedspligt, er dog ikke udtømmende.
Blandt de hensyn, som ikke er  

 nævnt i loven, men som efter omstændighederne kan begrunde tavshedspligt, er  

 hensynet til offentlige myndigheders interne beslutningsproces, jf. den  

 kommenterede forvaltningslov ved John Vogter, 1992, side 326.
På denne baggrund antages det, at udvalgenes indstillinger til  

 kommunalbestyrelsen må anses for fortrolige af hensyn til  

 kommunalbestyrelsens beslutningsproces i det omfang, kommunalbestyrelsen ikke  

 har truffet beslutning om offentliggørelse af indstillingerne.
Det samme  

 gælder de indstillinger fra forvaltningen, som foreligger i det dagsordens-  

 eller sagsmateriale, der udsendes til udvalgsmedlemmerne.
 Derimod er der efter Indenrigsministeriets opfattelse ikke grundlag  

 for i øvrigt generelt at anse dagsordens- eller sagsmateriale, der udsendes  

 til udvalgsmedlemmer, eller endelige udvalgsbeslutninger for fortrolige,  

 medmindre materialet eller beslutningen indeholder oplysninger, der efter en  

 konkret vurdering må anses for fortrolige, f.eks. oplysninger om  

 enkeltpersoners personlige eller økonomiske forhold, oplysninger om offentlig  

 kontrol-, regulerings- eller planlægningsvirksomhed mv.
I den forbindelse bemærket, at der kan være særlige tilfælde, hvor  

 oplysning om en sag og dens forestående behandling i et udvalg må anses for  

 fortrolig af hensyn til den interne beslutningsproces, uanset om sagen  

 indeholder fortrolige oplysninger, f.eks. en sag om interne  

 organisationsændringer, generelle personalemæssige forhold, kommunens forhold  

 til private institutioner mv.
I sådanne sager vil der dog typisk også være  

 væsentlige hensyn til kommunens interesse i en hemmeligholdelse af sagerne,  

 således at oplysninger om sagerne allerede af den grund vil være i strid med  

 reglerne om tavshedspligt.
 I den konkrete sag, som en statsadvokat havde forelagt for  

 Indenrigsministeriet, fandt Indenrigsministeriet herefter ikke grundlag for  

 at antage, at hensynet til udvalgsbehandlingen og kommunens interne  

 beslutningsproces eller væsentlige hensyn i øvrigt til kommunens interesser  

 kunne begrunde en tavshedspligt med hensyn til de oplysninger, der var  

 angivet i det pågældende dagsordenspunkt i den »lukkede del« af  

 udvalgets dagsorden.
Endvidere bemærket, at sagsbeskrivelsen i dagordenspunktet efter  

 Indenrigsministeriets opfattelse ikke kunne betragtes som en forhandling af  

 fortrolig karakter inden for en offentlig myndighed, jf. straffelovens § 129,  

 uanset at det antages, at udtrykket »forhandlinger« også dækker det  

 materiale, der ligger til grund for forhandlingerne, jf.
Justitsministeriets  

 vejledning om forvaltningsloven, 1986, side 73.
I skrivelse af 15. oktober 1992 (j.nr.
J.P. 9272) har statsadvokaten  

 anmodet Indenrigsministeriet om en udtalelse om, hvorvidt oplægget til et  

 lukket møde i et udvalg for teknik og miljø må anses som en forhandling af  

 fortrolig karakter inden for en offentlig myndighed, jf. straffelovens § 129,  

 og/eller om oplysningen er fortrolig, og videregivelsen må anses for  

 uberettiget i relation til straffelovens § 152, stk. 1.
 Det er anført, at oplysningerne ønskes til brug for en ankesag, hvor et  

 byrådsmedlem ved Nakskov rets dom af 22. september 1992 er blevet frifundet  

 for overtrædelse af straffelovens § 129 og § 152, stk. 1.
 I denne anledning skal Indenrigsministeriet udtale følgende:
Komunalbestyrelsens møder er offentlige.
Dog kan kommunalbestyrelsen  

 bestemme, at en sag behandles for lukkede døre, når dette findes nødvendigt  

 eller ønskeligt på grund af sagens beskaffenhed, jf. § 10, stk. 1, i den  

 kommunale styrelseslov.
Som anført i den kommenterede kommunale styrelseslov ved Preben Espersen  

 m.fl., 1991, side 62, anerkender loven ikke begrebet »lukket møde«  

 for kommunalbestyrelsen, men alene en adgang til at behandle enkelte sager  

 for lukkede døre.
Hensynet til at opnå en fri og åben debat kan ikke begrunde  

 en dørlukning.
I sammenhæng hermed antages det, at det forhold, at  

 kommunalbestyrelsens forhandlinger foregår for lukkede døre, næppe i sig selv  

 medfører, at forhandlingerne må anses for fortrolige og dermed undergivet  

 tavshespligt, jf. l.c.s. 63.
Udvalgenes møder er derimod ikke offentlige.
Der er ikke hjemmel til, at  

 udvalgene eller kommunalbestyrelsen kan beslutte, at udvalgsmøder skal være  

 offentlige.
I den kommenterede kommunale styrelseslov, side 121, er om  

 tavshedspligt for så vidt angår udvalgsmøder anført følgende:
»I sammenhæng med den manglende offentlighed omkring udvalgsarbejdet  

 og båret af de samme hensyn til sikring af den interne kommunale  

 beslutningsproces antages der at gælde en almindelig tavshedspligt om  

 forhandlingerne i kommunalbestyrelsens udvalg.
Som udgangspunkt er alle  

 oplysninger om forhandlingerne i et udvalg således fortrolige, uanset hvilke  

 forhold de vedrører.
 Dette udgangspunkt fraviges dog på flere måder.
Det antages således, at ethvert uvalgsmedlem frit kan referere egne  

 udtalelser under en forhandling i et udvalg, ligesom der vil kunne meddeles  

 oplysning om, hvor mange medlemmer der har deltaget i udvalgets behandling af  

 en bestemt sag, samt oplysning om, hvor mange af udvalgets medlemmer der har  

 stemt for, henholdsvis imod en bestemt beslutning.
Når beslutningen har  

 karakter af en afgørelse - i modsætning til en indstilling til  

 kommunalbestyrelsen - kan et medlem også oplyse, hvem der har stemt for og  

 imod afgørelsen.
Det vil endvidere kunne vedtages i et udvalg, at der skal gives  

 offentligheden en orientering om visse eller alle sager, der har været  

 behandlet i udvalget.
I visse kommuner kan der være tradition for, at f.eks.  

 formanden for udvalget efter udvalgsmødet meddeler en sådan orientering.
Af  

 hensyn til muligheden for at bevare udvalgene som rammer om helt frie  

 drøftelser må det dog antages, at ethvert medlem kan modsætte sig, at der  

 videregives oplysninger om den pågældendes udtalelser i forbindelse med  

 udvalgsbehandlingen.
Der kan ikke træffes beslutning om videregivelse af  

 fortrolige oplysninger. ...
Indholdet af indstillinger fra et udvalg til kommunalbestyrelsen kan ikke  

 offentliggøres efter udvalgets egen bestemmelse.
Hensynet til  

 kommunalbestyrelsens beslutningsproces kan tale imod en sådan  

 offentliggørelse.
Der vil derimod ikke være noget til hinder for, at  

 kommunalbestyrelsen træffer bestemmelse om offentliggørelse af indstillinger  

 fra udvalg og fastlægger retningslinier herfor.
Der er ikke efter loven nogen pligt til at udarbejde dagsordener for  

 udvalgsmøder.
Hvis der udarbejdes dagsorden, er dette et internt  

 arbejdsdokument og dermed undtaget fra retten til aktindsigt.
Det antages, at  

 et udvalg ikke selv kan træffe beslutning om, at dagsordenen for udvalgets  

 møde skal offentliggøres, men kommunalbestyrelsen kan træffe bestemmelse om,  

 at udvalgene før møderne skal give offentligheden meddelelse om, hvilke sager  

 der agtes behandlet på mødet, dog således at fortrolige oplysninger ikke  

 videregives. (Skr. af 10. maj 1984).« Det forhold, at der må antages at gælde en almindelig tavshedspligt for så  

 vidt angår forhandlingerne i kommunalbestyrelsens udvalg, betyder således  

 ikke i sig selv, at det materiale, der sendes til medlemmerne til brug for  

 behandlingen af sagerne, eller de beslutninger, der træffes, også er  

 fortrolige og dermed undergivet tavshedspligt.
Vurderingen af, om  

 sagsmaterialet og udvalgsbeslutningerne er fortrolige, må efter  

 Indenrigsministeriets opfattelse ske på grundlag af de almindelige regler om  

 tavshedspligt, der er fastsat i forvaltningslovens § 27, jf. strafelovens §  

 152 og §§ 152 c - 152 f.
 Forvaltningslovens § 27 har følgende ordlyd:
 » § 27. Den, der virker inden for den offentlige forvaltning, har  

 tavshedspligt, jf. borgerlig straffelov § 152 og §§ 152 c - 152 f, når en  

 oplysning ved lov eller anden gyldig bestemmelse er betegnet som fortrolig,  

 eller når det i øvrigt er nødvendigt at hemmeligholde den for at varetage  

 væsentlige hensyn til offentlige eller private interesser, herunder navnlig  

 til:
1) ..., 2) ..., 3) ..., 4) gennemførelse af offentlig kontrol- , regulerings- eller  

 planlægningsvirksomhed eller af påtænkte foranstaltninger i henhold til  

 skatte- og afgiftslovgivningen, 5) det offentliges økonomiske interesser, herunder udførelsen af det  

 offentliges forretningsvirksomhed, 6) enkeltpersoners eller private selskabers eller foreningers interesse i  

 at beskytte oplysninger om deres personlige eller interne, herunder  

 økonomiske forhold, eller 7) enkeltpersoners eller private selskabers eller foreningers økonomiske  

 interesse i at beskytte oplysninger om tekniske indretninger eller  

 fremgangsmåder.
 Stk. 2. Inden for den offentlige forvaltning kan der kun pålægges  

 tavshedspligt med hensyn til en oplysning, når det er nødvendigt at  

 hemmeligholde den for at varetage væsentlige hensyn til bestemte offentlige  

 eller private interesser som nævnt i stk. 1.
 Stk. 3. ...
Stk. 4. ...« Opregningen i forvaltningslovens § 27, stk. 1, af de hensyn, der kan føre  

 til tavshedspligt, er dog ikke udtømmende.
Blandt de hensyn, som ikke er  

 nævnt i loven, men som efter omstændighederne kan begrunde tavshedspligt, er  

 hensynet til offentlige myndigheders interne beslutningsproces, jf. den  

 kommenterede forvaltningslov ved John Vogter, 1992, side 326.
På denne baggrund antages det, at udvalgenes indstillinger til  

 kommunalbestyrelsen må anses for fortrolige af hensyn til  

 kommunalbestyrelsens beslutningsproces i det omfang, kommunalbestyrelsen ikke  

 har truffet beslutning om offentliggørelse af indstillingerne.
Det samme  

 gælder de indstillinger fra forvaltningen, som foreligger i det dagsordens-  

 eller sagsmateriale, der udsendes til udvalgsmedlemmerne.
 Derimod er der efter Indenrigsministeriets opfattelse ikke grundlag for i  

 øvrigt generelt at anse dagsordens- eller sagsmateriale, der udsendes til  

 udvalgsmedlemmer, eller endelige udvalgsbeslutninger for fortrolige,  

 medmindre materialet eller beslutningen indeholder oplysninger, der efter en  

 konkret vurdering må anses for fortrolige, f.eks. oplysninger om  

 enkeltpersoners personlige eller økonomiske forhold, oplysninger om offentlig  

 kontrol-, regulerings- eller planlægningsvirksomhed mv.
Der kan imidlertid være særlige tilfælde, hvor oplysning om en sag og dens  

 forestående behandling i et udvalg må anses for fortrolig af hensyn til den  

 interne beslutningsproces, uanset om sagen indeholder fortrolige oplysninger,  

 f.eks. en sag om interne organisationsændringer, generelle personalemæssige  

 forhold, kommunens forhold til private institutioner mv.
I sådanne sager vil  

 der dog typisk også være væsentlige hensyn til kommunens interesse i en  

 hemmeligholdelse af sagerne, således at oplysninger om sagerne allerede af  

 den grund vil være i strid med reglerne om tavshedspligt.
 I den konkrete sag, som statsadvokaten har forelagt for  

 Indenrigsministeriet, finder Indenrigsministeriet herefter ikke grundlag for  

 at antage, at hensynet til udvalgsbehandlingen og kommunens interne  

 beslutningsproces eller væsentlige hensyn i øvrigt til kommunens interesser  

 kan begrunde en tavshedspligt med hensyn til de oplysninger, der var angivet  

 i det pågældende dagsordenspunkt i den »lukkede del« af udvalgets  

 dagsorden.
Det er endvidere Indenrigsministeriets opfattelse, at sagsbeskrivelsen i  

 dagsordenspunktet ikke kan betragtes som en forhandling af fortrolig karakter  

 inden for en offentlig myndighed, jf. straffelovens § 129, uanset at det  

 antages, at udtrykket »forhandlinger« også dækker det materiale,  

 der ligger til grund for forhandlingerne, jf.
Justitsministeriets vejledning  

 om forvaltningsloven, 1986, side 73.
