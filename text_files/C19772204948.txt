Opbygning og varighed Uddannelsens mål Lærlingen skal i læretiden opnå erhvervskompetence som metalstøber i  

 overensstemmelse med nedenstående uddannelsesregler og den for den tekniske  

 skole fastsatte kursusplan.
Uddannelsens tilrettelægning De krævede praktiske og teoretiske færdigheder behandles på teknisk skole  

 og Skandinaviska Gjuteriskolan.
 Uddannelsen på virksomheden tilrettelægges således, at lærlingen  

 beskæftiges ved og opnår praktiske færdigheder i de arbejdsdiscipliner, der  

 er gennemgået under det/de forudgående skoleophold.
Teknisk skole Den faglige del af undervisningen på teknisk skole omfatter praktik og  

 teori med hovedvægt på uddannelse i brug af håndværktøj og det udstyr, der  

 anvendes i støberierne ved formning og støbning.
 Pensum er opdelt således:
Trin 1 (smedeliniens forskole) - varighed 12 uger Skruestiksarbejde, plade- og profilarbejde, gas og lysbuesvejsning samt  

 flammeskæring, lodning og boring.
Trin 2 - varighed 8 uger Praktiske øvelser i formning og støbning samt fagteori, omfattende  

 modelteknik, formmaterialer, formningsteknik, smelte- og støbeteknik og  

 kvalitetskontrol.
Trin 3 - varighed 6 uger Videreførelse af det under trin 2 angivne pensum.
Undervisningen op  

 teknisk skole omfatter endvidere arbejderbeskyttelse og sikkerhed på  

 arbejdspladsen samt undervisning i almene fag.
Uddannelsesregler Fastsat af Lærlingerådet i henhold til § 24, stk. 5, i lov nr. 261 af 2.  

 oktober 1956 om lærlingeforhold.
 Uddannelsen på lærestedet skal omfatte oplæring ved almindelig  

 håndformning, kernearbejder, fremstilling af patentbrædder for  

 maskinformning, tør- og/eller vådsandsformning, metalsmeltning, samling og  

 udstøbning af forme.
Ønskeligt supplement til uddannelsen Kendskab til letmetaller, formning med kilestykker og andet.
 I øvrigt beskæftigelse ved andet på virksomheden forekommende faglig og  

 for oplæringen værdifuldt arbejde.
 Lærlingerådet, den 23. september 1977.
