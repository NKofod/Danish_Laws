 I henhold til § 13, stk. 3, jfr. stk. 1, i lov nr. 297 af 8. juni 1978 om  

 genanvendelse af papir og drikkevareemballager samt begrænsning af affald  

 fastsættes følgende:
 § 1.  Når det i regler, der fastsættes i henhold til  

 bestemmelserne i lovens §§ 6-9, bestemmes, at det miljøankenævn, der er  

 nedsat i henhold til lov om miljøbeskyttelse, indsættes som klagemyndighed  

 for administrative afgørelser, der træffes af miljøstyrelsen som første  

 instans, finder bestemmelserne i miljøbeskyttelseslovens § 77, stk. 1 og 2, §  

 78, § 79, § 80 og § 82 tilsvarende anvendelse.
§ 2.  De sagkyndige medlemmer, der indstilles af  

 industrirådet og landbrugsorganisationerne, skal have særlig kendskab til  

 erhvervs- og produktionsforhold inden for virksomheder, hvor genanvendelse  

 har eller antages at kunne få praktisk betydning.
De medlemmer, der  

 indstilles af miljøstyrelsen, skal have særlig kendskab til miljøbeskyttelse,  

 genanvendelse, affaldsbortskaffelse, ressourceudnyttelse, forbrugerforhold m.  

 v.
 § 3.  Bekendtgørelse nr. 372 af 16. juli 1975 af  

 forretningsorden for miljøankenævnet med senere ændringer finder anvendelse  

 ved behandling af sager efter lov om genanvendelse af papir og  

 drikkevareemballager samt begrænsning af affald.
 § 4.  Bekendtgørelsen træder i kraft den 15. februar  

 1980.
Miljøministeriet, den 11. januar 1980 P.
M.
V.
