Landsskatteretskendelse af 7/12 2001 Klagen skyldes, at told- og skatteregionen har nægtet at  

 godkende det af A A/S foretagne fradrag for moms vedrørende udgifter til leje  

 af personmotorkøretøjer, jf. momslovens § 42, stk. 1, nr. 7.
Det fremgår af sagens oplysninger, at selskabet importerer og  

 videresælger person- og varebiler af 3 mærker samt tilbehør til disse.
Ved  

 køb  

 af en ny bil af et af disse mærker opnår man som køber uden særskilt vederlag  

 at blive omfattet af en vejhjælpsordning, som bl.a. sikrer, at man får  

 stillet  

 en anden bil vederlagsfrit til rådighed, hvis ens egen bil er på værksted i  

 mere end 24 timer.
Den bil, der stilles til rådighed, lejer selskabet af B,  

 som  

 lejer bilen af C.
Faktureringen vedrørende erstatningsbilen sker fra B til  

 selskabet, uanset hos hvilken forhandler kunden har købt den nye bil.
Det er  

 oplyst, at selskabet afregner månedligt over for B for de lejede biler.
 Selskabet har fratrukket moms vedrørende leje af  

 personmotorkøretøjer anvendt som erstatningsbiler med følgende beløb:
1995 9.023 kr.
1996 156.832 kr.
1997 82.521 kr.
1998 107.373 kr.
1999 181.658 kr.
I alt 537.407 kr.
Told- og skatteregionen har nægtet at godkende fradrag for moms  

 af udgifter til erstatningsbiler.
Regionen har herved bl.a. henvist til, at  

 ifølge momslovens § 42, stk. 1, nr. 7, har virksomheder ikke fradrag for moms  

 vedrørende anskaffelse og drift af personmotorkøretøjer, der er indrettet til  

 befordring  

    

 af ikke mere end 9 personer,  

 men at ifølge momslovens § 42, stk. 6, kan virksomheder, der forhandler eller  

 udlejer motorkøretøjer, eller som driver køreskole uanset bestemmelsen i stk.  

 1, nr. 7, fradrage afgiften af indkøb m.v. til disse formål.
Regionen har  

 videre henvist til, at Landsskatteretten i en kendelse offentliggjort i TfS  

 1999.472 har truffet afgørelse om, at et autofirma, der fra selskabets  

 værksted  

 udlejede biler til kunder, hvis egen bil var til reparation, kunne fradrage  

 momsen ved indkøb og drift af disse som udlejningsbiler.
Regionen har anført,  

 at når en erstatningsbil vederlagsfrit stilles til rådighed for en kunde, er  

 der ikke tale om udlejning af en bil, allerede af den grund, at der ikke  

 opkræves betaling for lejen.
Regionen har videre anført, at der ydes en  

 service, som kunden får stillet i udsigt allerede i forbindelse med bilkøbet.  

 Endvidere har regionen anført, at selskabets dækning af udgifter til leje af  

 erstatningsbiler må forudsættes udredt af selskabets samlede indtægter,  

 herunder indtægter ved salg af reservedele.
 Regionen har over for Landsskatteretten udtalt, at det forhold  

 at de personer, der får stillet en bil til rådighed har købt en bil af en  

 forhandler ikke kan sidestilles med hel eller delvis lejebetaling, alene af  

 den  

 grund, at der ikke sker nogen form for betaling fra den person, der får  

 stillet  

 bilen til rådighed til selskabet.
 Selskabets repræsentant har over for Landsskatteretten nedlagt  

 påstand om godkendelse af de af selskabet foretagne fradrag for moms af  

 udgifter til udlejningsbiler, idet udgifterne er omfattet af bestemmelsen i  

 momslovens § 42, stk. 6.
Repræsentanten har til støtte for påstanden anført, at  

 momslovens § 42, stk. 6, går ud på, at skabe fradragsret for momsen af  

 udgifter  

 til anskaffelse, leje og drift af personbiler, når disse biler indgår i en  

 momsregistreret virksomheds aktiviteter med forhandling og/eller udlejning af  

 biler.
Han har anført, at der ikke er tvivl om, at bestemmelsen først og  

 fremmest vedrører biler til videresalg og biler til udlejning mod betaling.  

 Med  

 den faktiske formulering af bestemmelsen må selskabets udgifter vedrørende de  

 her omhandlede biler imidlertid også være en udgift af den art, som er  

 omfattet  

 af momslovens § 42, stk. 6.
 Han har anført, at man kan diskutere om selskabets udgifter  

 vedrører bilforhandleraktivitet eller biludlejningsaktiviteter, men eftersom  

 begge anvendelser fører til fradragsret, er denne diskussion overvejende af  

 akademisk interesse, og at svaret formentlig må være at udgiften både  

 vedrører  

 forhandler- og udlejningsaktiviteter.
Videre har han anført, at hvis selskabet opkrævede en større  

 eller mindre  symbolsk/ikke-omkostningsdækkende  betaling hos  

 brugeren af  

 bilen, ville selskabets udgift blive anset for at vedrøre udlejning i  

 tilstrækkeligt omfang til, at der er fradragsret efter momslovens § 42, stk.  

 6,  

 jf. herved TfS 1999.472 LSR.
Han har bemærket, at regionen synes at tillægge  

 det afgørende betydning, at der ikke opkræves særskilt  symbolsk   

 betaling,  

 hvortil han har anført, at kunden  

    

 - alt  

 andet lige  har betalt eller kommer til at betale en indirekte leje ved  

 i det  

 hele taget at have købt en bil, som er importeret af selskabet.
Samtidig har  

 kunden som nævnt en juridisk ret til at få stillet en bil vederlagsfrit til  

 rådighed.
 Repræsentanten har henvist til Momsvejledningen 2000, afsnit  

 Q.2.11.1, hvori er angivet: Motorkøretøjer, der indregistreres i  

 forhandlerens/virksomhedens navn, og som kun anvendes til den registrerede  

 virksomheds formål, jf. § 42, stk. 6, skal ikke medregnes til forhandlerens  

 momspligtige omsætning, idet der ikke er foretaget udtagning, der sidestilles  

 med levering mod vederlag i henhold til momslovens § 5, stk. 2. Forhandleren  

 har fuld fradragsret for momsen på driften af motorkøretøjerne, jf. § 42,  

 stk.  

 6.
 Han har dertil anført, at resultatet i nærværende sag må ændres,  

 idet styrelsen selv har implementeret en ændring fortolkning af momslovens §  

 42, stk. 6, men hensyn til de såkaldte demobiler.
 Han har anført, at de her omhandlede biler endog anvendes  

 udelukkende af kunden/bilkøberen, og at der samtidig ikke på nogen måde er  

 tale  

 om en gave eller lignende service til kunden, som har krav på  

 erstatningsbilen og som i øvrigt må formodes at ville foretrække at have sin  

 egen bil i den pågældende periode.
Sammenfattende har han gjort gældende, at ikke er nogen konkrete  

 omstændigheder ved den faktiske anvendelse af bilerne, der fører til, at  

 selskabets udgift til erstatningsbiler ikke vedrører  

 forhandler-/udlejningsaktivitet.
Følgelig vedrører udgiften rent faktisk  

 udelukkende de i lovens § 42, stk. 6, nævnte formål, således at der er  

 fradragsret for momsen af udgifterne til erstatningsbilerne.
 Landsskatteretten skal  

 udtale:
 Det fremgår af momslovens § 42, stk. 1, nr. 7, at virksomheder  

 ikke kan fradrage afgift af indkøb m.v., som vedrører anskaffelse og drift af  

 personmotorkøretøjer, der er indrettet til befordring af ikke mere end 9  

 personer, jf. dog stk. 4, 6, og 7.
 Af momslovens § 42, stk. 6, fremgår videre, at virksomheder, der  

 forhandler eller udlejer motorkøretøjer, eller som driver køreskole, uanset  

 bestemmelsen i stk. 1, nr. 7, kan fradrage afgiften af indkøb m.v. til disse  

 formål.
 Af bemærkningerne til lov nr. 176 af 21. marts 1973, hvorved  

 bilforhandlere blev omfattet af undtagelsen til den samtidig indførte regel i  

 merværdiafgiftslovens § 16, stk. 3, litra g, fremgår: Ved den nye  

 bestemmelse  

 fastslås det, at automobilforhandlere fortsat har fradragsret for biler til  

 videresalg.
 Landsskatteretten bemærker, at der i nærværende sag er tale om,  

 at selskabet lejer biler af et biludlejningsfirma, og at disse biler stilles  

 vederlagsfrit til rådighed som erstatningsbil som led i en vejhjælpsordning.
 Landsskatteretten finder, at selskabet må anses som en  

 bilforhandlervirksomhed og ikke som en biludlejningsvirksomhed, idet  

 udlejningsvirksomhed bl.a. må forudsætte, at der opkræves vederlag for det  

 udlejede.
Tre retsmedlemmer, herunder retsformanden, finder endvidere, at  

 undtagelsesbestemmelsen i momslovens § 42, stk. 6, også henset til det i  

 forarbejderne anførte, må forstås således, at der alene indrømmes fradrag for  

 udgifter til indkøb m.v. af biler vedrørende den aktivitet, som virksomheden  

 har.
Da selskabets aktivitet er bilsalg, kan den omhandlede udgift til leje  

 af  

 biler, der ikke videresælges, ikke anses for omfattet af denne bestemmelse.  

 Dette er tiltrådt af Told- og Skattestyrelsen.
Et retsmedlem finder, at selskabets udgift til leje af  

 erstatningsbilerne kan anses for omfattet af bestemmelsen i momslovens § 42,  

 stk. 6, idet dette retsmedlem herved har henset til det angivne i  

 Momsvejledningen om demobiler.
Dette retsmedlem finder således, at selskabet  

 er  

 berettiget til at fradrage momsen af udgifterne.
 Der afsiges kendelse i overensstemmelse med stemmeflertallet,  

 hvorfor den påklagede afgørelse stadfæstes.
