 I medfør af § 14, § 21, § 23, stk. 5, § 24, stk. 7, § 30 a, stk. 8, § 39  

 og § 47, stk. 4, i lov nr. 410 af 13. juni 1990 om støtte til folkeoplysning,  

 som ændret ved § 4 i lov nr. 385 af 6. juni 1991 og lov nr. 445 af 14. juni  

 1995, fastsættes:
Afgrænsning § 1.  Der kan ikke ydes tilskud til virksomhed, der  

 hører under anden lovgivning.
 § 2.  Tilskud efter lovens kapitel 4 ydes ikke til den  

 virksomhed, der er opført i bilaget til denne bekendtgørelse.  

 Kommunalbestyrelsen kan efter udtalelse fra folkeoplysningsudvalget beslutte  

 at fravige de nævnte begrænsninger.
Beregning af tilskud til undervisning, studiekredse og  

 foredragsvirksomhed § 3.  Holdstørrelsen kan ikke overstige 7 deltagere på  

 det enkelte hold ved undervisning udelukkende af deltagere med handicap i  

 relation til undervisningen i et konkret emne.
 Stk. 2.  Holdstørrelsen kan ikke overstige 10 deltagere  

 på det enkelte hold, heraf maksimalt 5 handicappede, ved undervisning på  

 hold, hvor der blandt deltagerne er deltagere med handicap i relation til  

 undervisningen i et konkret emne.
 Stk. 3.  En deltager indgår i beregningen efter stk. 1  

 og stk. 2, hvis den pågældende skriftligt over for kredsen har erklæret sin  

 deltagelse som handicappet i relation til undervisningen i det konkrete emne.
 § 4.  Ved beregning af tilskudstilsagn ved  

 foredragsvirksomhed efter lovens § 7 a, stk. 3, kan højst medregnes 150  

 deltagertimer pr. foredrag.
 § 5.  Ved beregning af tilskudstilsagn ved  

 undervisning i folkedans, korsang og tilsvarende emner, som har mulighed for  

 mange deltagere pr. hold, kan der højst medregnes deltagertimer for 25  

 deltagere på det enkelte hold.
Anvisning af lokaler og udendørsanlæg § 6.  Når særlige forhold taler derfor, navnlig i  

 weekender, i ferieperioder og på tidlige eller sene tidspunkter af døgnet,  

 hvor de til rådighed værende lokaler m.v. ikke udnyttes fuldt ud, kan  

 kommunalbestyrelsen efter indhentet udtalelse fra folkeoplysningsudvalget  

 samle anvisningen af lokaler m.v. geografisk, dog således at deltagerne får  

 rimelige transportafstande, og samle anvisningen af lokaler m.v. i kortere  

 samlede åbningsintervaller.
 Stk. 2.  Folkeoplysningsudvalget kan efter skriftligt  

 varsel inddrage tilladelsen til at benytte lokaler m.v., hvis det gentagne  

 gange konstateres, at disse ikke udnyttes i rimeligt omfang.
 § 7.  Ved anvisning af lokaler, der er særligt egnede  

 til folkeoplysende virksomhed for handicappede, skal anvisning til sådan  

 virksomhed normalt ske før anden anvisning.
§ 8.  Kommunalbestyrelsen kan opkræve gebyr for brug  

 af anviste lokaler og udendørsanlæg.
Gebyret skal være ens for alle kredse i  

 det enkelte hovedområde.
 Stk. 2.  Gebyr kan dog kun opkræves inden for et  

 hovedområde, hvis kommunalbestyrelsen inden for dette yder frivillige,  

 supplerende lokaletilskud, jf. lovens § 24. Det samlede opkrævede beløb kan  

 ikke overstige den samlede udgift til de frivillige lokaletilskud.
 Tilskud til lokaler m.v.
§ 9.  Kommunalbestyrelsen kan undlade at yde tilskud  

 efter lovens § 24, stk. 1, nr. 2, til almindelige lokaler, hvis der til brug  

 for kredsens virksomhed i henholdsvis dagtimerne i tidsrummet kl. 8.00 - kl.  

 17.00 og i resten af døgnet kan anvises et egnet lokale.
Kredsen kan ikke  

 inden for nævnte tidsrum kræve at få anvist et bestemt lokale på et bestemt  

 tidspunkt og på en bestemt ugedag.
 Stk. 2.  Ved et almindeligt lokale forstås et lokale  

 uden særligt udstyr.
 § 10.  Tilskud efter lovens § 24 ydes til følgende  

 driftsudgifter:
 Stk. 2.  Forinden beregning af lokaletilskud i henhold  

 til stk. 1 fradrages eventuelle leje- eller fremlejeindtægter.
 Stk. 3.  Kommunalbestyrelsen er ikke forpligtet til at  

 yde tilskud til:
Stk. 4.  Tilskud til rideklubbers udgifter til ridehal  

 og rytterstue ydes efter reglerne i stk. 1-3, idet tilskud til udgifterne til  

 rytterstue dog maksimalt ydes for 1 1/4 time om ugen pr. 5 medlemmer og højst  

 4 timer pr. dag.
Der skal ikke ydes tilskud til udgifter til stald.
 § 11.  Overstiger driftsudgifterne i kalenderåret  

 1996, jf. § 10, stk. 1, 155,90 kr. pr. time for haller bortset fra ridehaller  

 og 77,95 kr. pr. time for andre lokaler incl. ridehaller, er  

 kommunalbestyrelsen kun forpligtet til at yde tilskud med 75 pct. af de  

 nævnte beløb pr. time.
 Stk. 2.  Efter 1996 reguleres beløbene efter stk. 1 med  

 den procentsats, der anvendes ved regulering af statens generelle tilskud til  

 kommuner og amtskommuner.
 § 12.  I de tilfælde, hvor kredsen efter lovens § 24,  

 stk. 2, ikke kan opgøre lokaleforbruget til aktivitet for børn og unge  

 særskilt, beregnes lokaletilskuddet på baggrund af  

 medlems-/deltagersammensætningen i kredsen som helhed.
§ 13.  Er lokaleudgifterne efter § 10 afholdt af flere  

 kredse, beregnes lokaletilskuddet til hver kreds forholdsmæssigt på grundlag  

 af det antal timer, kredsen har etableret virksomhed i lokalet, og kredsenes  

 samlede timetal i lokalet.
Ved ansøgning om tilskud skal de samlede udgifter  

 dokumenteres.
 Stk. 2.  Har flere kredse samtidig etableret virksomhed  

 i lokalerne i et antal timer, fordeles disse timer ved beregningen efter stk.  

 1 ligeligt mellem kredsene.
Foreningsarbejde på amtsplan § 14.  Amtsrådet anviser lokaler og udendørsanlæg og  

 yder lokaletilskud til foreningsarbejde på amtsplan for børn og unge efter  

 reglerne i §§ 6-13.
Stk. 2.  Ved foreninger på amtsplan forstås amts- eller  

 distriktsforeninger m.v. med lokalforeninger i flere kommuner, som er  

 medlemmer enten direkte eller gennem lokale sammenslutninger.
Kredsforeninger  

 og lokalforeninger, som er medlemmer af en amtsforening, er ikke  

 amtsforeninger.
 Stk. 3.  Foreningen skal have almindelige  

 foreningsmæssige aktivitetstilbud for lokalforeningernes medlemmer.  

 Administrative sammenslutninger uden foreningsaktiviteter betragtes ikke som  

 amtsforeninger.
Stk. 4.  Det skal af foreningens vedtægter eller  

 lignende fremgå, at foreningen er hjemmehørende i amtskommunen.
Foreningen  

 skal have tilknytning til denne amtskommune, der normalt bør være den, hvor  

 foreningens lokaler er beliggende, eller foreningsarbejdet i øvrigt finder  

 sted.
Aflæggelse af regnskab for tilskud efter lovens kapitel 4 § 15.  Den kreds, der har modtaget tilskud til  

 undervisning m.v., jf. lovens kapitel 4, skal i sit tilskudsregnskab over for  

 kommunalbestyrelsen godtgøre antallet af undervisningstimer, og at det  

 samlede tilskud ligger inden for rammerne af lovens § 30 c og § 30 d, stk.  

 1-3.
Stk. 2.  Kredsen skal oplyse det samlede deltagertimetal  

 og antal deltagere.
Der foretages særskilt opgørelse ved undervisning af  

 handicappede, ved instrumentalundervisning og ved foredragsvirksomhed.
Ved  

 aktivitet i tilknytning til undervisning oplyses det samlede  

 aktivitetstimetal og deltagerantal.
Stk. 3.  Ved dokumentation for deltagerbetaling oplyses  

 størrelsen af den samlede egenbetaling.
Kredsen kan ikke afkræves  

 dokumentation for den enkelte deltagers egenbetaling.
 § 16.  Modtager kredsen særlige tilskud i henhold til  

 lovens § 10 eller § 11, godtgøres anvendelsen i relation til de enkelte  

 deltagere.
Revision af regnskab for tilskud efter lovens kapitel 4, 5 og 6 § 17.  Revisionen skal foretages i overensstemmelse  

 med god offentlig revisionsskik, jf. § 3 i lov om revisionen af statens  

 regnskaber m.m.
Stk. 2.  Ved revisionen skal efterprøves, om  

 tilskudsregnskabet er rigtigt, og om de dispositioner, der er omfattet af  

 regnskabsaflæggelsen, er i overensstemmelse med meddelte bevillinger, love og  

 andre forskrifter samt med indgåede aftaler og sædvanlig praksis.
Endvidere  

 foretages en vurdering af, hvorvidt der er taget skyldige økonomiske hensyn  

 ved forvaltningen af de midler og ved driften af den virksomhed, der er  

 omfattet af regnskabet.
§ 18.  Revisionen kan udføres ved stikprøvevise  

 undersøgelser.
Revisionens omfang må tilpasses kredsens administrative  

 struktur og forretningsgange, herunder den interne kontrol og andre forhold  

 af betydning for regnskabsaflæggelsen.
§ 19.  Revisor foretager normalt revision i årets løb.  

 Revisor foretager mindst en gang årligt et uanmeldt kasse- og  

 beholdningseftersyn.
Som led i revisionen undersøger revisor eksisterende  

 forretningsgange, herunder forretningsgange vedrørende registrering af  

 tilskudsudløsende faktorer, for at påse, om den interne kontrol er  

 betryggende.
§ 20.  Kredsen skal give revisor de oplysninger, som  

 må anses af betydning for bedømmelsen af regnskabet og de tilskudsudløsende  

 faktorer.
Revisor har adgang til at foretage de undersøgelser, denne finder  

 nødvendige, og skal have de oplysninger og den bistand, som revisor anser for  

 nødvendig for udførelsen af sit hverv.
§ 21.  Bliver revisor opmærksom på lovovertrædelser  

 eller tilsidesættelser af forskrifter af væsentlig betydning i forbindelse  

 med midlernes forvaltning, påhviler det revisor straks at give kredsen  

 meddelelse herom, jf. lovens § 30 a, stk. 4, samt påse at kredsen inden 3  

 uger giver kommunalbestyrelsen meddelelse herom.
Revisors bemærkninger sendes  

 sammen med underretningen.
Hvis dette ikke sker, underretter revisor snarest  

 kommunalbestyrelsen.
§ 22.  Ved revisionen skal revisor blandt andet  

 efterprøve § 23.  Revisor fører en revisionsprotokol.
I  

 revisionsprotokollen indføres beretning om, hvilket revisionsarbejde der er  

 udført, samt om alle væsentlige forhold, der har givet anledning til  

 bemærkninger.
Stk. 2.  Ved revisionen af årsregnskabet indføres  

 endvidere en erklæring om, I revisionsprotokollen indføres endvidere oplysninger om særlige  

 kontrolarbejder, afgivelse af særlige beretninger, rådgivning eller  

 assistance.
Stk. 3.  Det reviderede regnskab forsynes med påtegning,  

 hvoraf det skal fremgå, at regnskabet er revideret i overensstemmelse med  

 reglerne i denne bekendtgørelse.
Forbehold skal fremgå af påtegningen.
 Stk. 4.  Genpart af årets revisionsprotokollater  

 indsendes af kredsen til kommunalbestyrelsen med det påtegnede  

 tilskudsregnskab.
 § 24.  Ved revision af mindre tilskud og i tilfælde,  

 hvor det må anses for betryggende, kan kommunalbestyrelsen beslutte, at  

 reglerne i § 18 og § 19 ikke skal anvendes.
Mellemkommunale betalinger § 25.  Har kommunalbestyrelsen ikke indgået aftale om  

 godtgørelsens størrelse, beregnes denne ved at multiplicere den faktiske pris  

 pr. deltagertime, som fremkom ved folkeoplysningsudvalgets fordeling af  

 tilskudstilsagn efter lovens § 7 og § 7 a og bekendtgørelsens § 4, og som er  

 gældende ved virksomhedens påbegyndelse, med antallet af deltagertimer.
 Stk. 2.  For aktiviteter i tilknytning til undervisning  

 m.v., jf. lovens kapitel 4, ydes kun godtgørelse, hvis det er aftalt  

 kommunerne imellem.
Ikrafttræden § 26.  Bekendtgørelsen træder i kraft den 1. januar  

 1996, § 3, § 5 og § 8, dog først den 1. august 1996, og §§ 15-24, dog først  

 den 1. januar 1997.
 Stk. 2.  Bekendtgørelse nr. 420 af 31. maj 1991 om  

 støtte til folkeoplysning ophæves; § 4, 3. pkt., § 5, § 14 og § 16, finder  

 anvendelse indtil den 1. januar 1997.
 Stk. 3.  Bekendtgørelse nr. 662 af 27. september 1990 om  

 folkeoplysningsudvalg ophæves den 1. november 1997.
Undervisningsministeriet, den 14.  

 december 1995 Ole Vig Jensen / Jakob Wandall Bilag Bekendtgørelse nr. 1008 af 14. december 1995 om støtte til folkeoplysning.
 Afgrænsning af tilskud efter lovens kapitel 4.
 Til følgende emner ydes ikke tilskud:
 Sports- og konkurrencepræget virksomhed.
 Fremstilling af øl og vin.
 Bridge, skak og andre former for spil.
 Dans, herunder jazzballet. (Der ydes tilskud til folkedans).
 Faldskærmsudspring.
 Fjeldvandring.
 Fodbold- og håndbolddommerkurser.
 Gymnastik, herunder motionsgymnastik. (Der ydes tilskud til afspænding og  

 yoga).
 Lejrsport.
 Lystfiskeri, herunder fluebinding.
 Motororienteringsløb.
 Ridning.
 Sejlsport. (Der ydes tilskud til navigation).
 Skydning.
 Sportsdykning, herunder frømandsteori.
 Sportsflyvning, herunder svæveflyvning.
 Svømning, herunder livredning.
