 Arbejdsformidlingskontorerne.
 Direktoratet har tilskrevet Danske Teknikeres Arbejdsløshedskasse således:
 »Ved skrivelse af 27. august 1973 har Danske Teknikeres  

 Arbejdsløshedskasse gjort direktoratet opmærksom på, at den voksende ledighed  

 blandt medlemmerne har affødt en række sager, hvor medlemmer er indberettet  

 for at have vægret sig ved at overtage anvist arbejde uden for hidtidigt  

 fagområde.
 Danske Teknikeres Arbejdsløshedskasse oplyser, at det ved behandlingen af  

 sådanne indberetninger er et gennemgående træk, at medlemmerne, når  

 realiteterne drøftes med dem, tilkendegiver ikke at have fået opfattelsen af  

 egentlig at være anvist et arbejde.
 Man ser derfor gerne fra arbejdsløshedskassens side, at  

 arbejdsformidlingskontorerne gør det helt klart for de forsikrede, at der er  

 tale om anvisning af arbejde.
 Direktoratet skal på den givne foranledning bemærke, at man gennem nogen  

 tid har været opmærksom på ovenstående problem, og at det er direktoratets  

 agt at indskærpe over for arbejdsformidlingskontorerne, at der forud for  

 enhver anvisning bør foretages en så tilbundsgående drøftelse med medlemmet,  

 at der ikke på et senere tidspunkt i forbindelse med et eventuelt  

 vægringsspørgsmål skal kunne opstå tvivl om, hvorvidt der har været tale om  

 en egentlig anvisning.
Det kan endvidere oplyses, at kontorene ved anvisning af arbejde følger  

 den praksis, at det bl.a. af hensyn til arbejdsgiverne kun udstedes  

 anvisningskort i de tilfælde, hvor der er udsigt til, at arbejdsforhold kan  

 etableres.
Den praksis har efter direktoratets opfattelse hidtil fungeret  

 tilfredsstillende, hvorfor direktoratet ikke som foreslået af kassen finder  

 anledning til at søge denne ændret.
 Direktoratet er endelig efter gennemgang af en række konkrete tilfælde af  

 den opfattelse, at det ville være hensigtsmæssigt, om  

 arbejdsformidlingskontorene på et tidligere tidspunkt end det nu synes  

 tilfældet i samarbejde med medlemmet optog kontakt med  

 arbejdsløshedskasseafdelingen og sammen søgte at danne sig et skøn over,  

 hvilke muligheder medlemmet eventuelt måtte have for at finde beskæftigelse  

 inden for pågældendes fag, således at det bliver muligt for kontorerne  

 hurtigere at fremskaffe et arbejde, der kan accepteres, også selv om dette  

 arbejde måtte ligge uden for medlemmets hidtidige fagområde.
Direktoratet agter derfor at henstille til kontorerne, at der snarest  

 etableres et sådant samarbejde, og at dette , i de tilfælde hvor der allerede  

 måtte eksistere et sådant, yderligere intensiveres.« Hvilket herved meddeles, idet direktoratet skal anmode  

 arbejdsformidlingskontorene om at være opmærksom på de i ovennævnte skrivelse  

 berørte generelle problemer.
P.
D.
V.
E.
B.
