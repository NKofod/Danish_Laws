Der opstod i forbindelse med lovindgrebet den 31. marts 1985  

 arbejdsstandsning fra den 1. - 10. april 1985 på en virksomhed.
Det blev af  

 arbejdsgiveren gjort gældende, at der forelå overenskomststridig strejke,  

 mens arbejdersiden gjorde gældende, at der var tale om overenskomststridig  

 hjemsendelse.
På et fællesmøde den 3. april havde man fra arbejderside  

 erkendt, at arbejdsnedlæggelserne var overenskomststridige, men gjorde  

 samtidig gældende, at virksomheden havde iværksat lock-out.
Som sagen forelå  

 oplyst, lagdes det til grund, at der fra arbejdersiden forelå  

 overenskomststridige arbejdsnedlæggelse, og der idømtes arbejderne bod,  

 medens arbejdsgiveren frifandtes for påstanden om overenskomststridig  

 hjemsendelse.
 Ved klageskrift af 26. august 1985 har Dansk Arbejdsgiverforening for  

 Vognmandsfagets Arbejdsgiverforening for Thor Jørgensen A/S, Frihavnen,  

 indklaget Landsorganisationen i Danmark for Specialarbejderforbundet i  

 Danmark for Chaufførernes Forbund for et antal medlemmer af dette forbund for  

 Arbejdsretten med påstand om, at de på sagens bilag 1 anførte medlemmer af  

 Chaufførernes Forbund tilpligtes at betale en efter rettens skøn fastsat bod  

 for det antal timer, hvori de har deltaget i overenskomststridige  

 arbejdsnedlæggelser fra den 1. til og med den 10. april 1985.
 Ved klageskrift af 21. oktober 1985 har Landsorganisationen i Danmark for  

 Specialarbejderforbundet i Danmark indklaget Dansk Arbejdsgiverforening for  

 Thor Jørgensen A/S, Frihavnen, for Arbejdsretten med påstand om, at det  

 indklagede selskab Thor Jørgensen A/S har handlet overenskomststridigt ved  

 den 1. april 1985 at have hjemsendt de ansatte, at indklagede til  

 Specialarbejderforbundet i Danmark tilpligtes at betale en efter rettens skøn  

 fastsat bod, og at spørgsmålet om betaling til de ansatte henskydes til  

 afgørelse ad sædvanlig fagretlig vej.
 De to sager er behandlet sammen, og parterne har herunder hver især  

 påstået frifindelse over for modpartens påstande.
Af sagerne fremgår, at arbejdsgiversidens klage over de påståede  

 overenskomststridige arbejdsnedlæggelser blev behandlet ved et fællesmøde den  

 3. april 1985, hvorunder man fra arbejderside erkendte, at de påklagede  

 arbejdsnedlæggelser var overenskomststridige, og gav tilsagn om at pålægge de  

 i arbejdsnedlæggelserne deltagende arbejdere at genoptage arbejdet hurtigst  

 muligt.
Man gjorde dog samtidig gældende, at Thor Jørgensen A/S havde  

 iværksat lockout.
Uanset pålægget fortsatte arbejdsnedlæggelserne til og med  

 den 10. april 1985.
 Under et nyt fællesmøde den 11. april 1985 gjorde man herefter fra  

 arbejderside gældende, at virksomheden havde handlet overenskomststridigt ved  

 ikke at have beskæftiget de pågældende chauffører i perioden fra den 1. til  

 og med den 10. april 1985. Fra arbejdsgiverside bestred man, at virksomheden  

 havde etableret lockout, og henviste til, at chaufførerne - som det fremgik  

 af referatet fra fællesmødet den 3. april 1985 - tværtimod havde været i  

 strejke.
 Arbejdsretten skal udtale:
 Som sagerne foreligger oplyst, lægges det til grund, at de på sagens bilag  

 1 anførte medlemmer af Chaufførernes Forbund har deltaget i  

 overenskomststridige arbejdsnedlæggelser fra den 1. til og med den 10. april  

 1985. Arbejdsgiversidens påstand om idømmelse af bod tages herefter til følge  

 som nedenfor bestemt, og det indklagede selskab frifindes for de fra  

 arbejderside nedlagte påstande.
 T h i k e n d e s f o r r e t :
 Til Dansk Arbejdsgiverforening betaler hver af de på sagens bilag 1  

 anførte medlemmer af Chaufførernes Forbund en bod på 20 kr. for hver time, de  

 pågældende har deltaget i arbejdsnedlæggelser fra den 1. til og med den 10.  

 april l985.
 Den af Landsorganisationen i Danmark for Specialarbejderforbundet i  

 Danmark indklagede virksomhed Thor Jørgensen A/S frifindes for de af disse  

 klagere nedlagte påstande.
 I sagsomkostninger betaler Landsorganisationen i Danmark i alt 4.000 kr.  

 til Arbejdsretten.
 (* 1) Henvisninger: K 10.702 og de herunder anførte henvisninger.
