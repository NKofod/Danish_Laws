Nr LSF 175 Forslag til Lov om ændring af lov om arbejdsmiljø Fremsat af arbejdsministeren (Kirkegaard) den 14. januar 1993 Vedtaget ved tredjebehandling den 1. april 1993 Lov nr. 177 af 14/04/1993 § 1 I lov om arbejdsmiljø, jf. lovbekendtgørelse nr. 646 af 18. december 1985,  

 som ændret ved lov nr. 220 af 22. april 1987, § 12 i lov nr. 196 af 29. marts  

 1989, lov nr. 380 af 13. juni 1990, lov nr. 273 af 8. maj 1991, lov nr. 373  

 af 20. maj 1992 og lov nr. 474 af 24. juni 1992, foretages følgende  

 ændringer:
 1. I § 7, stk. 1, ændres »§ 8, stk. 2« til:  

 » § 8, stk. 3«.
 2. I § 8 indsættes efter stk. 1 som nyt stykke:
» Stk. 2. Sikkerhedsorganisationens opgaver kan efter aftale  

 mellem virksomheden og medarbejderne udvides til at omfatte miljøspørgsmål i  

 direkte tilknytning til virksomheden.
Arbejdsministeren kan fastsætte nærmere  

 regler, der sikrer løsningen af virksomhedens arbejdsmiljøspørgsmål.« Stk. 2 bliver herefter stk. 3.
 3. I § 13, stk. 3, indsættes efter 2. pkt.:
»Bedriftssundhedstjenestens opgaver kan udvides til at omfatte  

 miljøspørgsmål i direkte tilknytning til virksomhederne.
Arbejdsministeren  

 kan fastsætte nærmere regler, der sikrer løsningen af virksomhedernes  

 arbejdsmiljøspørgsmål.« 4. I § 14, stk. 6, indsættes som 2. pkt. og 3.  

 pkt.:
»Branchesikkerhedsrådenes opgaver kan udvides til at omfatte  

 miljøspørgsmål i direkte tilknytning til virksomhederne.
Arbejdsministeren  

 kan fastsætte nærmere regler, der sikrer løsningen af virksomhedernes  

 arbejdsmiljøspørgsmål.« § 2 Loven træder i kraft den 1. juli 1993.
Oprindeligt fremsat forslag § 1 I lov om arbejdsmiljø, jf. lovbekendtgørelse nr. 646 af 18. december 1985,  

 som ændret ved lov nr. 220 af 22. april 1987, § 12 i lov nr. 196 af 29. marts  

 1989, lov nr. 380 af 13. juni 1990 samt lov nr. 273 af 8. maj 1991, foretages  

 følgende ændringer:
 1. I § 7, stk. 1, ændres »§ 8, stk. 2«  

 til: » § 8, stk. 3«.
 2. I § 8 indsættes efter stk. 1, som nyt stykke:
» Stk. 2. Sikkerhedsorganisationernens opgaver kan efter  

 aftale mellem virksomheden og medarbejderne udvides til at omfatte  

 miljøspørgsmål i direkte tilknytning til virksomheden.
Arbejdsministeren kan  

 fastsætte nærmere regler, der sikrer løsningen af virksomhedens  

 arbejdsmiljøspørgsmål.«.
 Stk. 2, bliver herefter stk. 3.
 3. I § 13, stk. 3, indsættes efter 2. pkt.:
»Bedriftssundhedstjenestens opgaver kan udvides til at omfatte  

 miljøspørgsmål i direkte tilknytning til virksomhederne.
Arbejdsministeren  

 kan fastsætte nærmere regler, der sikrer løsningen af virksomhedernes  

 arbejdsmiljøspørgsmål.«.
 4. I § 14, stk. 6, indsættes som 2. pkt. og 3. pkt.:
»Branchesikkerhedsrådenes opgaver kan udvides til at omfatte  

 miljøspørgsmål i direkte tilknytning til virksomhederne.
Arbejdsministeren  

 kan fastsætte nærmere regler, der sikrer løsningen af virksomhedernes  

 arbejdsmiljøspørgsmål«.
§ 2 »Loven træder i kraft den 1. juli 1993.«.
Bemærkninger til lovforslaget Almindelige bemærknigner 1. Lovforslaget har til formål at tilvejebringe det retslige  

 grundlag for, at det særlige organisatoriske system, der i henhold til  

 arbejdsmiljølovens bestemmelser om sikkerhedsorganisation,  

 bedriftssundhedstjeneste og branchesikkerhedsråd er etableret grundlag for  

 virksomhedernes varetagelse af arbejdsmiljøspørgsmål, kan varetage opgaver  

 vedrørende miljøbeskyttelse i direkte tilknytning til virksomhederne.
Baggrunden for lovforslaget skal søges i de overvejelser og initiativer,  

 der er blevet iværksat, i første række af arbejdsmarkedets  

 hovedorganisationer med henblik på at skabe grundlaget for en integreret  

 behandling og løsning af arbejdsmiljø- og miljøbeskyttelsesproblemer på og i  

 tilknytning til de enkelte virksomheder.
Disse bestræbelser har på det  

 private arbejdsmarked fundet konkret udtryk gennem den mellem Industriens  

 Arbejdsgivere og CO-Metal indgåede aftale om etablering af »Industriens  

 Miljø Organisation«.
 2. Arbejdsmiljøloven, jf. lovbekendtgørelse nr. 646 af 18.  

 december 1985, fastsætter i § 1, at loven bl.a. har til formål at skabe  

 grundlag for, at virksomheden selv kan løse sikkerheds- og sundhedsspørgsmål  

 med vejledning fra arbejdsmarkedets organisationer og vejledning og kontrol  

 fra Arbejdstilsynet.
 De organisatoriske rammer for virksomhedernes behandling af  

 arbejdsmiljøspørgsmål er fastsat i lovens bestemmelser om  

 sikkerhedsorganisation, bedriftssundhedstjeneste og branchesikkerhedsråd.
Alle virksomheder skal arbejde for et sikkert og sundt arbejdsmiljø.  

 Reglerne om virksomhedernes sikkerheds- og sundhedsarbejde er fastsat i  

 lovens kapitel 2. I virksomheder med op til 9 ansatte skal virksomhedens  

 arbejde med disse spørgsmål udføres ved personlig kontrakt mellem ledelsen og  

 de ansatte.
I virksomheder med mere end 9 ansatte skal arbejdet organiseres i  

 en egentlig sikkerhedsorganisation.
De nærmere regler om virksomhedernes  

 sikkerheds- og sundhedsarbejde er fastsat i bekendtgørelse nr. 392 af 10.  

 august 1978.
Lovens kapitel 3 indeholder bestemmelser om godkendelse af  

 branchesikkerhedsråd.
Branchesikkerhedsrådene sammensættes af repræsentanter  

 for de berørte arbejdstager-, arbejdsleder- og arbejdsgiverorganisationer og  

 har bl.a. til opgave at give oplysning og vejledning om de regler m.v., der  

 gælder for den pågældende branche.
Nærmere regler om branchesikkerhedsrådenes  

 opgaver, funktion og finansiering er fastsat i bekendtgørelse nr. 234 af 26.  

 maj 1977 med senere ændringer.
 Arbejdsministeriet har godkendt 12 branchesikkerhedsråd omfattende hele  

 det private og offentlige arbejdsmarked.
 Bedriftssundhedstjeneste er omhandlet i arbejdsmiljølovens § 13. De  

 nærmere regler om bedriftssundhedstjenestens opbygning, opgaver, funktion og  

 finansiering er fastsat i bekendtgørelse nr. 889 af 28. december 1987,  

 ligesom der i bekendtgørelse nr. 703 og 704 af 9. december 1988 er fastsat  

 regler om økonomisk tilskud fra henholdsvis staten, kommuner og amtskommuner.
Den i arbejdsmiljøloven omhandlede sikkerhedsorganisation, samt de i  

 henhold til loven oprettede branchesikkerhedsråd og bedriftssundhedstjenester  

 tager i overensstemmelse med lovens formål, jf. § 1, alene sigte på  

 varetagelse af arbejdsmiljøspørgsmål.
De bestræbelser, der i første række på  

 det private arbejdsmarked er udfoldet med henblik på en samordnet behandling  

 af spørgsmål vedrørende arbejdsmiljø og miljøbeskyttelse, bør ikke hindres  

 eller begrænses af lovgivningen.
 3. I overensstemmelse hermed foreslås ved lovændringen  

 tilvejebragt den fornødne hjemmel for, at virksomhedernes  

 sikkerhedsorganisation samt branchesikkerhedsråd og  

 bedriftssundhedstjenester, udover arbejdsmiljøspørgsmål kan behandle de  

 spørgsmål vedrørende miljøbeskyttelse, der har direkte tilknytning til  

 virksomheden.
 Gennemførelse af lovforslaget vil nødvendiggøre ændringer i de gældende  

 administrative bestemmelser om sikkerhedsorganisation, branchesikkerhedsråd  

 og bedriftssundhedsstjeneste, herunder for at sikre, at den foreslåede  

 udvidelse af opgaverne ikke indebærer en forringelse af de pågældende  

 organers varetagelse af de eksisterende opgaver og forpligtelser inden for  

 arbejdsmiljøområdet.
Lovforslaget tager alene sigte på at gennemføre den nødvendige  

 organisatoriske tilpasning af lovgivningen.
Lovforslaget indebærer således  

 ingen ændringer i de materielle bestemmelser i arbejdsmiljøloven eller dennes  

 anvendelsesområde i øvrigt, ligesom forslaget ikke medfører ændringer i  

 ressortfordelingen mellem Arbejds- og Miljøministerierne.
Fastsættelse af  

 krav og vejledende retningslinier med hensyn til det ydre miljø sker fortsat  

 i Miljøministeriet.
 Forslaget medfører heller ingen ændringer i forhold til kommunernes og  

 amtskommunernes opgaver i forbindelse med administration af  

 miljøbeskyttelsesloven og tilsynet efter denne lovgivning.
 Lovforslaget forventes ikke at medføre administrative eller økonomiske  

 konsekvenser for det offentlige.
Bemærkninger til lovforslagets enkelte bestemmelser Til § 1 Til nr. 1 og 2 Ved den foreslåede ændring af § 8, stk. 2, i arbejdsmiljøloven  

 tilvejebringes det retslige grundlag for, at sikkerhedsorganisationens  

 sædvanlige opgaver og funktioner efter arbejdsmiljøloven kan suppleres med  

 miljøbeskyttelsesproblemer, som opstår i det nære ydre miljø som følge af  

 virksomhedernes aktiviteter.
En sådan udvidelse forudsætter indgåelse af en  

 aftale mellem virksomheden og dennes medarbejdere.
 Arbejdsministeren bemyndiges til, såfremt der opstår behov herfor, at  

 fastsætte nærmere regler med det formål at sikre mod forringelse af  

 sikkerheds- og sundhedsarbejdet i virksomhedernes sikkerhedsorganisation, fx  

 ved på virksomhedsniveau at sikre, at sikkerhedsorganisationen får den  

 nødvendige tid til arbejdsmiljøopgaver.
Til nr. 3 Ved den foreslåede ændring af § 13, stk. 3, i arbejdsmiljøloven  

 tilvejebringes det retslige grundlag for, at bedriftssundhedstjenesters  

 sædvanlige opgaver efter arbejdsmiljøloven kan suppleres med  

 miljøbeskyttelsesproblemer, som opstår i det nære ydre miljø som følge af  

 virksomhedernes aktiviteter.
 Bestemmelsen indebærer ikke en forpligtelse for den enkelte BST til at  

 indgå aftaler om varetagelse af miljøbeskyttelsesopgaver på  

 medlemsvirksomhederne.
 Arbejdsministeren bemyndiges til at fastsætte nærmere regler med et formål  

 at sikre mod forringelse af bedriftssundhedstjenestens opgaver i relation til  

 arbejdsmiljøet.
Til nr. 4 Ved den foreslåede ændring af § 14, stk. 2, i arbejdsmiljøloven  

 tilvejebringes det retslige grundlag for, at branchesikkerhedsrådenes  

 sædvanlige opgaver efter arbejdsmiljøloven kan suppleres med opgaver om  

 miljøbeskyttelsesproblemer, som opstår i det nære ydre miljø som følge af  

 virksomhedernes aktiviteter.
Det er forudsat, at branchesikkerhedsrådets vejledninger, for så vidt  

 angår det ydre miljø, vil være i overensstemmelse med de krav og vejledende  

 retningslinier, som er fastsat af Miljøministeriet.
I det omfang der i disse  

 vejledninger anbefales normer og løsninger på områder, hvor der ikke  

 forefindes krav eller vejledninger fra Miljøministeriet, forpligter disse  

 normer og løsninger ikke de kommunale og amtskommunale miljømyndigheder.
 Arbejdsministeren bemyndiges til at fastsætte nærmere regler med det  

 formål at sikre mod forringelse af branchesikkerhedsrådenes opgaver i  

 relation til arbejdsmiljøet.
