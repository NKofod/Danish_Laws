I Medfør af § 42 i Lov af 15. Maj 1868 om Brandvæsenet i København, § 35 i  

 Reglement for Brandvæsenet i Frederiksberg Kommune af 27. Februar 1918, § 37  

 i Lov af 21. Marts 1873 om Brandvæsenet i Købstæderne med Undtagelse af  

 København, jfr.
Lov Nr. 272 af 28. Juni 1920, § 60 i Lov af 31. Marts 1926 om  

 Brandpolitiet paa Landet og det nærmest dermed i Forbindelse staaende  

 Bygningsvæsen og § 5 i Lov Nr. 246 af 10. Maj 1940 om Handel med samt  

 Tilvirkning og Besiddelse af Vaaben, jfr.
Lov Nr. 137 af 13. Marts 1943,  

 fastsætter Justitsministeriet herved følgende Bestemmelser for Opbevaring af  

 transportable Beholdere med sammentrykkede, fordraabede eller under Tryk  

 opløste Luftarter: § 1 Stk. 1.  Bestemmelserne i denne Bekendtgørelse omfatter  

 transportable Beholdere, der indeholder sammentrykkede, fordraabede eller  

 under Tryk opløste Luftarter.
 Stk. 2.  Undtagne fra Bestemmelserne er :
 Stk. 1.  De i denne Bekendtgørelse omhandlede Beholdere  

 maa aldrig kastes eller paa anden Maade udsættes for Stød, Slag eller stærk  

 Belastning, hvorfor de skal være sikrede forsvarligt mod Væltning, Rulning og  

 Nedstyrtning.
 Stk. 2.  Beholderne skal være beskyttede imod direkte  

 Solvarme og imod stærk Opvarmning og maa saaledes ikke anbringes i Nærheden  

 af Ovne, Kedler eller andre varmegivende Genstande.
Stk. 3.  Beholderne skal i fornøden Grad være beskyttet  

 imod Opvarmning fra eventuel Brand i tilstødende Bebyggelse og Oplag.
De skal  

 være anbragt saaledes, at de er let tilgængelige og i Tilfælde af opstaaet  

 Brand hurtigt kan fjernes til sikkert Sted eller beskyttes.
Stk. 4.  Paa Arbejdssteder maa kun forefindes de til det  

 øjeblikkelige Forbrug nødvendige Beholdere, og naar Beholdere benyttes i  

 Trapperum, Gange, Gennemgange og Gennemkørsler, skal de daglig fjernes efter  

 endt Arbejdstid.
Flaskeventilen skal være lukket paa Beholderne, naar de ikke  

 anvendes.
Iltbeholdere skal holdes omhyggeligt fri for enhver Forurening med  

 Olie eller Fedt, selv i ganske smaa Mængder, f.Eks. hidrørende fra Stænk og  

 oliede eller fedtede Hænder. § 3.
Stk. 1.  Oplag i det fri af Beholdere med de i denne  

 Bekendtgørelse omhandlede Luftarter, hvis totale Gasvolumen(* 1) ikke  

 overstiger 125 kbm, kan indrettes uden Godkendelse.
Omfatter Oplaget  

 udelukkende Beholdere med Kulsyre, kan Oplagets totale Gasvolumen dog andrage  

 indtil 300 kbm.
Stk. 2.  De nævnte Oplag skal anbringes paa betryggende  

 Maade i Forhold til Bebyggelse og brændbare Genstande.
Saafremt der er  

 nærliggende Mulighed for, at Beholderne kan blive udsat for uforsvarlig  

 Behandling af uvedkommende, f.Eks. som Følge af Børns Leg, skal de beskyttes  

 herimod ved Indhegning, Opstilling mod Mur og Fastholdelse til denne ved  

 Bøjler eller paa anden betryggende Maade. § 4.
 Stk. 1.  Oplag af Beholdere med de i denne  

 Bekendtgørelse omhandlede Luftarter, hvis totale Gasvolumen ikke overstiger  

 60 kbm eller, saafremt Oplaget udelukkende omfatter Kylsyre, 150 kbm, kan  

 uden Godkendelse anbringes i Lagerrum (herunder Skure), i hvilke der ikke  

 opbevares brandfarlige eller let antændelige Stoffer (f.Eks. brandfarlige  

 Vædsker, Olier, Celluloid, Hamp, Blaar, Træ, Træemballage og Halmemballage),  

 Syrer eller andre Stoffer, der kan angribe Beholderne, og hvis Vægge og Loft  

 er udført af brandfrit Materiale eller i det mindste af pudset Træ.  

 Lagerrummene skal have Udgang direkte til det fri og iøvrigt være indrettet  

 og adskilt fra andre Rum saaledes, at Lagerrummenes Gulv, Vægge og Loft kan  

 yde Modstand mod Brand i tilstødende Bebyggelse og Oplag.
Stk. 2.  Ved Indgangen til Lokalerne skal forefindes en  

 af Justitsministeriet godkendt Opslagstavle.
Tavlen skal anbringes saaledes,  

 at den er let synlig.
Stk. 3.  Lagerrummenes Opvarmning maa kun ske ved varmt  

 Vand eller Damp.
Tobaksrygning og Brug af aaben Ild i Lagerrummene er  

 forbudt, og Forbudet skal være tilkendegivet ved tydelige og holdbare Opslag.
 Stk. 4.  Lagerrum, hvori der opbevares Beholdere med  

 brændbare, giftige (* 2) eller kvælende Luftarter, skal være vel ventilerede.  

 § 5.
 Stk. 1.  Oplag i det fri eller Lagerrum af Beholdere,  

 hvis totale Gasvolumen overstiger de i §§ 3 og 4 angivne Begrænsninger, og  

 alle Oplag, der indrettes paa anden Maade end i §§ 3 og 4 angivet, maa kun  

 indrettes efter forud indhentet Godkendelse fra den stedlige Brandmyndighed(*  

 3) og paa saadanne Vilkaar, som denne i hvert enkelt Tilfælde anser det for  

 fornødent at stille, jfr. de i omstaaende Tillæg I givne Direktiver.
Stk. 2.  Oplag af beholdere med de i denne  

 Bekendtgørelse omhandlede Luftarter, hvis totale Gasvolumen overstiger 500  

 kbm, maa ikke indrettes uden Tilladelse fra Justitsministeriet.
Omfatter  

 Oplaget Beholdere med giftige Gasarter, udkræves Justitsministeriets  

 Tilladelse dog, saafremt Oplagets totale Gasvolumen overstiger 125 kbm.  

 Omfatter Oplaget udelukkende Beholdere med Kulsyre, udkræves  

 Justitsministeriets Tilladelse kun, saafremt Oplagets totale Gasvolumen  

 overstiger 1250 kbm.
 Stk. 3.  Ansøgninger om Godkendelse af de her omhandlede  

 Oplag skal fremsendes i 2 Eksemplarer. § 6.
 Stk. 1.  Alle i Henhold til denne Bekendtgørelse trufne  

 Afgørelser kan paaklages til Justitsministeriet.
 Stk. 2.  Justitsministeriet kan til enhver Tid  

 tilbagekalde en i Medfør af denne Bekendtgørelse meddelt Tilladelse, saafremt  

 dette af Sikkerhedshensyn viser sig paakrævet. § 7.
 Stk. 1.  Om Transport af fortættede og fordraabede  

 Luftarter gælder Bestemmelserne i Justitsministeriets Bekendtgørelse Nr. 293  

 af 23. November 1932 om Transport af fortættede og fordraabede Luftarter i  

 Metalbeholdere samt af Syrer og lignende ætsende Stoffer.
Stk. 2.  Om indretningen og Brugen af Beholdere med  

 sammentrykkede, fordraabede eller under Tryk opløste Luftarter gælder  

 Bestemmelserne i Socialministeriets Bekendtgørelse Nr. 338 af 11. December  

 1935, jfr.
Bekendtgørelse Nr. 198 af 25. April 1939. § 8.
Overtrædelse af denne Bekendtgørelse straffes i Medfør af § 40 i Lov af  

 15. Maj 1868 om Brandvæsenet i København, § 33 i Reglement af 27. Februar  

 1918 for Brandvæsenet i Frederiksberg Kommune, § 35 i Lov af 21. Marts 1873  

 om Brandvæsenet i Købstæderne, jfr.
Lov Nr. 272 af 28. Juni 1920, § 56 i Lov  

 Nr. 174 af 31. Marts 1926 om Brandpolitiet paa Landet m.v. og § 10 i Lov Nr.  

 246 af 10. Maj 1940 om Handel med samt Tilvirkning og Besiddelse af Vaaben,  

 jfr.
Lov Nr. 137 af 13. Marts 1943. § 9.
 Stk. 1.  Denne Bekendtgørelse træder i Kraft den 1.  

 Januar 1945.
 Stk. 2.  Bestaaende Oplag skal inden 2 Aar fra  

 Bekendtgørelsens Ikrafttræden bringes i Overensstemmelse med Bekendtgørelsens  

 §§ 3-5.
Stk. 3.  Justitsministeriets Bekendtgørelse Nr. 188 af  

 19. August 1910 om Behandlingen af Staalbeholdere med opløst Acetylen  

 Ophæves.
Hvilket herved bringes til almindeligt Kundskab.
 Justitsministeriet, den 30. September  

 1944.
 P.M.V.
 Aage Svendsen.
 /Boas.
(* 1) Ved det totale Gasvolumen forstaas i denne Bekendtgørelse det  

 samlede Rumindhold af de opbevarede Luftarter ved Atmosfærens Tryk og en  

 Temperatur af 15 grader C.
Der henvises til den i omstaaende Tillæg II givne  

 Vejledning til Bedømmelsen af et Oplags totale Gasvolumen.
 (* 2) Ved giftige Luftarter forstaas Klor, Svovlsyrling, Ammoniak og andre  

 Luftarter, hvis Giftvirkning overfor den menneskelige Organisme er mindst  

 lige saa stor.
 (* 3) I København, Frederiksberg og Gentofte Kommuner Brandchefen, i  

 Købstæderne Brandkommissioner, paa Landet og i de sønderjydske Flækker  

 Politimesteren, dog i de Flækker, hvortil Lov om Brandvæsenet i Købstæderne  

 af 21. Marts 1873 er udvidet, Brandkommissionen.
