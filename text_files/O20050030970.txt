Resumé Et luftfartsselskab klagede over at Forbrugerombudsmanden via  

 Forbrugerstyrelsens hjemmeside havde offentliggjort en sag hvori  

 Forbrugerombudsmanden  

 havde meldt selskabet til politiet.
Offentliggørelsen af sagen var sket med  

 angivelse af selskabets navn.
Ombudsmanden fastslog at reglerne om tavshedspligt ikke i sig  

 selv var til hinder for offentliggørelsen.
Ombudsmanden udtalte imidlertid at  

 det følger af det almindelige forvaltningsretlige saglighedsprincip at en  

 myndighed ikke uden hjemmel i lovgivningen eller (anden) saglig grund  

 offentliggør  

 oplysninger om en virksomhed som må anses for belastende for virksomheden.
 Ombudsmanden henviste i den forbindelse til principperne i  

 persondatalovens § 5. Herudover må det antages at en myndighed i disse  

 situationer også er undergivet visse begrænsninger som følge af principperne  

 om  

 god forvaltningsskik.
 Under hensyn til at Forbrugerombudsmanden har hjemmel til i et  

 vist omfang at offentliggøre sager, og til at offentliggørelsen var sket  

 efter  

 en konkret vurdering med inddragelse af relevante hensyn, mente ombudsmanden  

 ikke at der var grundlag for kritik af Forbrugerombudsmanden.
 (J.nr. 2005-0061-303).
Myndigheders offentliggørelse af sager på  

 eget initiativ.
Det forvaltningsretlige saglighedsprincip Et luftfartsselskab, B,  

 klagede den 7. marts 2003 til Forbrugerombudsmanden over et selskab A i samme  

 branche idet det var Bs opfattelse at A overtrådte markedsføringslovens  

 §  

 2 a  

 om sammenlignende reklame i  

 forbindelse med sammenligning af Bs og As priser i As  

 e-mail-service.
Den 6.  

 juni 2003 udvidede B klagen til også at omfatte sammenlignende reklame trykt  

 i  

 danske dagblade.
 Ved breve af 16. juni 2003 og  

 21. juli 2003 bad Forbrugerombudsmanden As advokat om bemærkninger til  

 sagen.  

 Forbrugerombudsmanden henledte advokatens opmærksomhed på at A ikke havde  

 pligt  

 til at udtale sig i sagen da forholdet kunne føre til en politianmeldelse.
Forbrugerombudsmanden  

 anmeldte 16. september  

 2003 A  

 til politiet for overtrædelse af markedsføringslovens §  

 2 a.
Forbrugerombudsmanden underrettede  

 As advokat herom i et brev af samme dato.
Forbrugerombudsmanden  

 orienterede  

 samtidig advokaten om at en kort notits om anmeldelsen ville blive lagt på  

 Forbrugerstyrelsens hjemmeside på internettet et par dage senere.
 As advokat skrev den 17.  

 september 2003 bl.a. følgende til Forbrugerombudsmanden:
 Jeg skal derfor på det  

 kraftigste henstille, at De ikke bringer notitsen på Deres hjemmeside.
Som  

 bekendt er gabestokken afskaffet for flere hundrede år siden. Af en meddelelse dateret 19.  

 september 2003 på Forbrugerstyrelsens hjemmeside fremgik følgende:
 Forbrugerombudsmanden har  

 den 16. september 2003 anmeldt (A) til politiet for overtrædelse af  

 markedsføringslovens § 2a om sammenlignende reklame.
Forbrugerombudsmanden gik ind  

 i sagen efter at (A) i en reklamekampagne i maj måned oplyste, at flyrejsende  

 kunne opnå en besparelse på 98 % ved at flyve med (A) til London og Frankfurt  

 i  

 forhold til (B)s laveste priser.
Selskabet kørte samtidig  

 reklamekampagner i  

 Norge og Sverige, hvorfor forbrugerombudsmændene også her tog sagerne op.
Da reklamen efter  

 Forbrugerombudsmandens opfattelse er vildledende og sammenligner ydelser, der  

 ikke er sammenlignelige, er sagen foreløbig resulteret i en  

 politianmeldelse. As advokat skrev i den  

 anledning til Forbrugerombudsmanden idet advokaten bl.a. henstillede at  

 Forbrugerombudsmanden tilbagekaldte politianmeldelsen.
I et brev af 25.  

 september 2003 svarede Forbrugerombudsmanden bl.a. følgende:
Endelig skal vi i relation  

 til meddelelsen på hjemmesiden henvise til § 2 i bekendtgørelse nr. 890 af  

 26.  

 oktober 1994 om Forbrugerombudsmandens virksomhed, hvoraf det fremgår at  

 Forbrugerombudsmanden skal orientere offentligheden om sager, som han har  

 behandlet og som er af almen interesse eller af betydning for forståelsen af  

 markedsføringslovens bestemmelser. As advokat klagede den 5.  

 marts 2004 til mig over Forbrugerombudsmanden/Forbrugerstyrelsen.
Han gjorde  

 gældende at Forbrugerstyrelsen i sin egenskab af sekretariat for  

 Forbrugerombudsmanden  

 havde handlet i strid med god forvaltningsskik ved at politianmelde A og ved  

 at  

 offentliggøre politianmeldelsen på Forbrugerstyrelsens hjemmeside.
Han  

 begrundede klagen således:
 Det gøres ( ) gældende, at  

 offentliggørelse af politianmeldelsen er krænkende for min klient, idet  

 styrelsen dermed har udstillet min klient som lovbryder. ( ) Offentliggørelse  

 af en politianmeldelse er en gabestokmetode, der bør anvendes med en langt  

 større tilbageholdenhed end Forbrugerstyrelsen har demonstreret her.
Sammenfattende har  

 Forbrugerstyrelsen handlet i strid med god forvaltningsskik, idet styrelsen  

 med  

 politianmeldelsen samt offentliggørelsen heraf er gået langt videre end  

 håndhævelsen af markedsføringsloven har nødvendiggjort.
Dermed har  

 Forbrugerstyrelsen  

 krænket min klient samt lagt en urimelig og utilbørlig pression på  

 denne. Den 19. april 2004 meddelte  

 jeg As advokat at jeg havde anset det for mest korrekt at sende en kopi  

 af  

 advokatens klage med bilag til Økonomi- og Erhvervsministeriet for at  

 ministeriet kunne få lejlighed til at tage stilling til om ministeriet kunne  

 hjælpe A  som tilsynsmyndighed eller på andet grundlag.
Jeg bad  

 advokaten  

 afvente ministeriets svar før han tog stilling til om der var grundlag for at  

 klage til mig igen.
 I anledning af sagen  

 indhentede ministeriet en udtalelse fra Forbrugerombudsmanden der den 26. maj  

 2004 bemærkede følgende:
 På baggrund af det i sagen  

 foreliggende materiale og den stedfundne skriftveksling finder  

 Forbrugerombudsmanden,  

 at der var et fuldt tilstrækkeligt grundlag for at sende sagen til  

 politimæssig  

 efterforskning med henblik på evt. tiltalerejsning for overtrædelse af  

 strafbelagte bestemmelser i markedsføringsloven.
Det er anklagemyndigheden,  

 der  

 afgør, om der skal rejses tiltale.
Den endelige afgørelse i sagen træffes af  

 domstolene.
I forbindelse med indgivelse  

 af politianmeldelse orienterer Forbrugerombudsmanden almindeligvis  

 offentligheden på Forbrugerstyrelsens hjemmeside om, at sagen er anmeldt til  

 politiet, ligesom Forbrugerombudsmanden orienterer om sit øvrige arbejde på  

 internettet.
Der henvises til § 2 i bekendtgørelse om Forbrugerombudsmandens  

 virksomhed, hvorefter Forbrugerombudsmanden skal lægge vægt på at orientere  

 offentligheden om sager, som er behandlet af Forbrugerombudsmanden og  

 domstolene, og som er af almen interesse eller betydning for forståelsen af  

 markedsføringslovens grænser.
Klagen over (A) er behandlet  

 af Forbrugerombudsmanden i overensstemmelse med denne faste  

 fremgangsmåde. I en følgeskrivelse  også af  

 26. maj 2004  skrev Forbrugerstyrelsen følgende til Økonomi- og  

 Erhvervsministeriet:
 Forbrugerstyrelsen kan  

 supplerende oplyse, at det efter styrelsens opfattelse er et naturligt led i  

 Forbrugerombudsmandens virksomhed, at Forbrugerombudsmanden anmoder politiet  

 om  

 at foretage en politimæssig efterforskning med henblik på, at der rejses  

 tiltale i sager vedrørende overtrædelse af markedsføringslovens strafbelagte  

 bestemmelser.
Indgivelse af politianmeldelse forudsætter, at den anmeldte  

 virksomhed har været hørt, og at Forbrugerombudsmanden har et tilstrækkeligt  

 grundlag for at antage, at der foreligger en overtrædelse.
Disse betingelser  

 er  

 efter styrelsens opfattelse opfyldt i den konkrete sag.
 Forbrugerstyrelsen er  

 endvidere af den opfattelse, at Forbrugerombudsmandens praksis vedrørende  

 offentliggørelse af politianmeldelser ligger inden for rammerne af  

 forvaltningslovens regler om offentlighed samt den særlige bestemmelse i  

 bekendtgørelsen om Forbrugerombudsmandens virksomhed, hvorefter  

 Forbrugerombudsmanden skal lægge vægt på at orientere offentligheden om  

 sager,  

 som er behandlet af Forbrugerombudsmanden og domstolene, og som er af almen  

 interesse eller af betydning for forståelsen af markedsføringslovens  

 bestemmelser.
 I medfør af en  

 ressortomlægning overgik sagen herefter til Ministeriet for Familie- og  

 Forbrugeranliggender.
I et brev af 5. januar 2005 til As advokat  

 redegjorde  

 ministeriet for at ministeriet ikke kunne behandle klager over  

 Forbrugerombudsmanden  grundlaget for ministeriets behandling af sagen  

 var  

 således at ministeriet førte et overordnet tilsyn med at  

 Forbrugerombudsmanden  

 forvaltede sine beføjelser inden for lovens rammer.
I brevet anførte  

 ministeriet:
 På baggrund af en gennemgang  

 af sagens akter, herunder Deres henvendelser og Forbrugerombudsmandens  

 redegørelse, er det Ministeriet for Familie- og Forbrugeranliggenders  

 vurdering, at Forbrugerombudsmandens sagsbehandling, herunder  

 politianmeldelsen  

 og offentliggørelsen af denne, har været i overensstemmelse med både  

 lovgivningen og god forvaltningsskik.
I forbindelse med  

 offentliggørelsen tillægger ministeriet særligt det forhold betydning, at det  

 i  

 bekendtgørelse om regler for forbrugerombudsmandens virksomhed2 [note 2:  

 Bekendtgørelse nr. 890 af 26. oktober 1994 om regler for ombudsmandens  

 virksomhed] er pålagt Forbrugerombudsmanden at lægge vægt på at orientere  

 offentligheden om sager af almen interesse eller af betydning for  

 forståelsen  

 af markedsføringslovens bestemmelser.
Sammenlignende reklame må siges  

 at falde  

 inden for begge disse kategorier, da det er et betydningsfuldt område inden  

 for  

 markedsføringslovgivningen.
Sammenfattende finder  

 Ministeriet for Familie- og Forbrugeranliggender derfor ikke anledning til at  

 foretage sig yderligere i sagen. As advokat klagede samme dag  

  den 5. januar 2005  på ny til mig og bad mig om at  

 realitetsbehandle sagen i  

 det han henviste til det han havde anført i klagen af 5. marts 2004.
Den 31. januar 2005 bad jeg  

 Forbrugerombudsmanden om en udtalelse i anledning af klagen og om udlån af  

 sagens akter.
Jeg bad bl.a. om at Forbrugerombudsmanden i udtalelsen nærmere  

 redegjorde for retsgrundlaget og praksis vedrørende politianmeldelse og  

 offentliggørelse på Forbrugerstyrelsens hjemmeside i sager af den omhandlede  

 karakter.
Jeg anmodede om at udtalelsen blev sendt til mig gennem Ministeriet  

 for Familie- og Forbrugeranliggender for at ministeriet kunne få lejlighed  

 til  

 at fremkomme med bemærkninger til det som Forbrugerombudsmanden måtte anføre.
 Forbrugerombudsmanden  

 henviste først og fremmest til sin tidligere udtalelse i sagen til Økonomi-  

 og  

 Erhvervsministeriet og Forbrugerstyrelsens fremsendelsesskrivelse hertil.  

 Forbrugerombudsmanden uddybede dog sin tidligere udtalelse og anførte  

 følgende:
 1. Retsgrundlaget og praksis  

 for Forbrugerombudsmandens politianmeldelse og offentliggørelse af sin  

 beslutning herom.
Af markedsføringslovens § 15,  

 stk. 1, fremgår, at Forbrugerombudsmanden fører tilsyn med, at loven  

 overholdes, navnlig ud fra hensynet til forbrugerne.
Forbrugerombudsmanden  

 kan  

 i den forbindelse på eget initiativ eller på baggrund af klager fra andre  

 optage sager til behandling, jf. § 1, stk. 1, i bekendtgørelse nr. 890 af 26.  

 oktober 1994 om regler om Forbrugerombudsmandens virke.
Af markedsføringslovens § 14,  

 stk. 2, fremgår, at offentlige straffesager om overtrædelse af loven  

 behandles  

 ved Sø- og Handelsretten, medmindre nærmere kendskab til  

 markedsføringsforhold  

 skønnes at være af uvæsentlig betydning for sagens afgørelse.
Rejses der  

 tiltale for overtrædelse af loven, overlades udførelsen af tiltalen til  

 Forbrugerombudsmanden, såfremt Forbrugerombudsmanden fremsætter begæring  

 herom,  

 jf. markedsføringslovens § 19, stk. 6.
Når Forbrugerombudsmanden  

 bliver bekendt med markedsføringsmæssige foranstaltninger, der formodes at  

 udgøre en overtrædelse af markedsføringslovens regler, vurderes det om  

 Forbrugerombudsmanden skal gå ind i sagen.
Såfremt Forbrugerombudsmanden  

 ønsker  

 at gå ind i sagen, foretages en høring af den involverede erhvervsdrivende  

 med  

 henblik på at få afdækket eventuelle misforståelser.
Såfremt sagen vedrører  

 strafbelagte bestemmelser i markedsføringsloven, bliver den erhvervsdrivende  

 altid informeret om, at den erhvervsdrivende ikke er forpligtet til at udtale  

 sig i sagen, da det ikke kan udelukkes, at sagen vil blive oversendt til  

 politiet  

 med henblik på efterforskning og tiltalerejsning.
Det bemærkes, at det er  

 politiet, der forestår den egentlige efterforskning af sagen og har ansvaret  

 for anklageskriftets endelige udformning.
 Efter høring af den  

 erhvervsdrivende vurderes det, om der er grundlag for at indgive  

 politianmeldelse.  

 Såfremt sagen anmeldes til politiet, orienteres den erhvervsdrivende herom,  

 medmindre der vurderes at være risiko for, at øjemedet med efterforskningen  

 herved vil forspildes.
 For så vidt angår  

 Forbrugerombudsmandens offentliggørelse af politianmeldelser på  

 Forbrugerstyrelsens  

 hjemmeside, følger det af § 2 i bekendtgørelse nr. 890 af 26. oktober 1994 om  

 regler for Forbrugerombudsmandens virke, at:
Forbrugerombudsmanden skal  

 lægge vægt på at orientere offentligheden om sager, som er behandlet af  

 Forbrugerombudsmanden og domstolene, og som er af almen interesse eller af  

 betydning for forståelsen af markedsføringslovens bestemmelser. Til opfyldelse af denne  

 forpligtelse offentliggør Forbrugerombudsmanden i overensstemmelse med en  

 mangeårig praksis  efter konkret vurdering  sin beslutning om  

 politianmeldelse af en virksomhed på Forbrugerstyrelsens hjemmeside.
I  

 vurderingen, af om der i det konkrete tilfælde skal laves en pressemeddelelse  

 med angivelse af virksomhedens navn, indgår blandt andet, hvor mange  

 forbrugere  

 der er berørt af sagen.
Såfremt der udarbejdes en pressemeddelelse om  

 anmeldelsen,  

 bliver den erhvervsdrivende informeret herom et par dage forinden.  

 Pressemeddelelsen vil typisk indeholde vores vurdering af, om der er tale om  

 en  

 overtrædelse af markedsføringsloven, samt oplysning om, at sagen er anmeldt  

 til  

 politiet til videre behandling.
Mens sagen efterforskes,  

 orienterer vi efter forespørgsel om, at sagen er oversendt til politiet og  

 henviser pressen til at rette henvendelse dertil.
Anmodninger om aktindsigt  

 henvises ligeledes til politiet i denne periode.
 Ministeriet for Familie- og  

 Forbrugeranliggender udtalte i et brev af 29. marts 2005 at ministeriet efter  

 at have vurderet sagen fandt at Forbrugerombudsmanden i forbindelse med  

 indgivelse af politianmeldelse af A havde handlet i god overensstemmelse med  

 lovgivningen og forvaltningsretlige principper.
Ministeriet bemærkede at  

 ministeriet herudover ikke havde bemærkninger til sagen, men kunne henholde  

 sig  

 til det af Forbrugerombudsmanden anførte.
 As advokat havde ikke  

 yderligere kommentarer til sagen.
Via telefonisk kontakt den  

 25. august 2005 med As advokat blev jeg bekendt med at der var afholdt  

 et  

 retsmøde i sagen.
Jeg bad derfor Forbrugerombudsmanden om at få  

 anklageskriftet  

 i sagen tilsendt.
Af anklageskriftet fremgik det at Københavns Politi havde  

 nedlagt påstand om bødestraf for overtrædelse af  markedsføringslovens §  

 2 a, stk. 2, nr. 1, nr. 3 og nr. 5, jf. §  

 22, stk. 6, jf. stk. 3, ved den 18. og 19. maj 2003 at have indrykket  

 annoncer  

 i henholdsvis Berlingske Tidende og Jyllandsposten indeholdende  

 prissammenligninger med (B) uden at iagttage betingelserne herfor, herunder  

 uden at angive alle væsentlige forskelle på de sammenlignede flyrejser i  

 annoncerne, ved ikke at dokumentere de relevante prisegenskaber og ved at  

 miskreditere (B) ved brug af følgende tekst:
  (B) hævder at de har de  

 laveste flypriser i Europa??? Få mig ikke til at le  opnå mindst 98%  

 besparelse  

 i forhold til (B)s såkaldte, laveste priser.
 (A)s advokat gjorde under  

 sagen gældende at den indledende undersøgelse af sagen var mangelfuld.
Ombudsmandens udtalelse  2. Forbrugerombudsmandens offentliggørelse af sagen på Forbrugerstyrelsens  

 hjemmeside Straffelovens og forvaltningslovens bestemmelser om tavshedspligt omfatter  

 fortrolige oplysninger, jf. straffelovens §§ 152 ff og forvaltningslovens  

 kapitel 8. Det antages at en oplysning om at en virksomhed der drives i  

 selskabsform, eventuelt har begået en strafbar overtrædelse af  

 særlovgivningen, normalt ikke anses for fortrolig.
Bestemmelserne om  

 tavshedspligt er derfor normalt ikke i sig selv til hinder for at en  

 myndighed kan offentliggøre en sådan oplysning.
Se hertil John Vogter,  

 Forvaltningsloven med kommentarer, 3. udgave (1999), s. 498 ff.
Af det almindelige forvaltningsretlige saglighedsprincip følger imidlertid  

 efter min opfattelse at en myndighed ikke uden hjemmel i lovgivningen eller  

 (anden) saglig grund kan offentliggøre oplysninger om en virksomhed som må  

 anses for belastende for virksomheden.
Jeg henviser i den forbindelse til de  

 almindelige principper for behandling af personoplysninger som er fastsat i  

 persondatalovens § 5 (lov nr. 429 af 31. maj 2000), herunder bestemmelsen om  

 at behandling af oplysninger ikke må være uforenelig med udtrykkeligt  

 angivne og saglige formål.
Da den foreliggende sag angår oplysninger om  

 en virksomhed, finder persondataloven ikke anvendelse; men principperne i  

 lovens § 5 er efter min mening af en så almen karakter at de i et vist omfang  

 også finder anvendelse uden for persondatalovens anvendelsesområde.
Forbrugerombudsmanden har i et vist omfang hjemmel til at offentliggøre  

 sager, jf. § 2 i bekendtgørelsen om regler for Forbrugerombudsmandens virke  

 (bekendtgørelse nr. 890 af 26. oktober 1994). Af bestemmelsen fremgår det at  

 Forbrugerombudsmanden skal lægge vægt på at orientere offentligheden om  

 sager, som er behandlet af Forbrugerombudsmanden og domstolene, og som er af  

 almen interesse eller af betydning for forståelsen af markedsføringslovens  

 bestemmelser.
Bestemmelsen er stort set identisk med indholdet af § 7 i  

 tidligere gældende bekendtgørelser om Forbrugerombudsmandens  

 virke (senest bekendtgørelse nr. 542 af 10. august 1989).
 Den netop nævnte bestemmelse i  

 bekendtgørelsens § 2 må sammenholdes med hjemmelsbestemmelsen i  

 markedsføringslovens § 15 hvoraf det fremgår at Forbrugerombudsmandens tilsyn  

 navnlig skal ske ud fra hensynet til forbrugerne, jf. lovens § 15, stk. 1  

 (lov  

 nr. 699 af 17. juli 2000). Forbrugerombudsmanden har således pligt til at  

 inddrage hensynet til forbrugerne hvilket også må gøre sig gældende ved  

 offentliggørelse af sager.
Forbrugerombudsmandens  

 hjemmel til i et vist omfang at offentliggøre sager må ses i lyset af det  

 omtalte almindelige saglighedsprincip.
Offentliggørelse af en sag er ofte af  

 indgribende betydning for den berørte borger eller virksomhed, og  

 offentliggørelsen kan være forbundet med retssikkerhedsmæssige problemer.  

 Dette  

 gør sig især gældende når offentliggørelsen omfatter oplysninger om  

 enkeltpersoner og virksomheders forhold, og når oplysningerne samtidig   

 som  

 det var tilfældet i denne sag  må opfattes som belastende for de  

 pågældende.  

 Ud over at myndighedernes brug af pressen kan være undergivet visse retlige  

 begrænsninger, antages det således at myndighederne i denne relation også er  

 undergivet visse begrænsninger som følge af principper om god  

 forvaltningsskik.  

 Jeg henviser i den forbindelse til min udtalelse i sagen der er omtalt i  

 Folketingets Ombudsmands beretning for 1996, s. 51* (særligt s. 58-59, pkt.  

 2,  

 i udtalelsen).
 Det er på den baggrund min  

 opfattelse at Forbrugerombudsmandens offentliggørelse af en sag bør være  

 baseret på en konkret vurdering der  i hvert fald  omfatter en  

 afvejning af  

 behovet for at informere offentligheden om sagen over for de betænkeligheder,  

 herunder af retssikkerhedsmæssig karakter, som udleveringen af oplysningerne  

 giver anledning til.
Forbrugerombudsmanden har i  

 udtalelsen af 18. februar 2005 oplyst at offentliggørelsen af sagen om (A)  

 skete i overensstemmelse med en mangeårig praksis.
Om denne praksis er det  

 oplyst at offentliggørelse af sager hvori der er sket politianmeldelse af en  

 virksomhed, sker efter en konkret vurdering, og at der ved afgørelsen af om  

 offentliggørelsen skal ske med angivelse af virksomhedens navn, bl.a. tages  

 hensyn til hvor mange forbrugere der er berørt af sagen.
Efter min gennemgang af sagen  

 mener jeg at det kan lægges til grund at Forbrugerombudsmanden  som  

 anført   

 fulgte den ovenfor skitserede praksis ved offentliggørelsen af sagen.
Det vil  

 sige at offentliggørelsen skete efter en konkret vurdering med inddragelse af  

 relevante hensyn.
 Det er på den baggrund min  

 opfattelse at Forbrugerombudsmandens vurdering hvorefter sagen om (A) skulle  

 offentliggøres  med angivelse af virksomhedens navn  ikke kan  

 give anledning  

 til kritik.
Jeg foretager mig herefter  

 ikke mere i sagen. NOTER: (*) FOB  

 1996, s. 51.
