A.
Indledende bemærkninger 1. Investeringsfondsloven er senest ændret ved lov nr.  

 576 af 15. december 1983 om ændring af afskrivningsloven og forskellige andre  

 skattelove (Begrænsning af fradragsretten i visse lejeforhold (leasing)) og  

 ved lov nr. 209 af 16. maj 1984 om ændring af lov om investeringsfonds og lov  

 om adgang til forsvarerbistand under en administrativ skatte- eller  

 afgiftsstraffesag (Ændring af administrationen).
 Investeringsfondsloven er med de seneste ændringer optrykt som  

 lovbekendtgørelse nr. 422 af 15. august 1984.
I forbindelse med lovændringerne af 16. maj 1984 er der udsendt  

 bekendtgørelse nr. 320 af 13. juni 1984 om investeringsfonds.
Samtidig med  

 dennes ikrafttræden den 1. oktober 1984 ophævedes bekendtgørelse nr. 346 af  

 18. december 1958 om investeringsfonds og bekendtgørelse nr. 668 af 18.  

 december 1975 vedrørende frigivelse af indskud på investeringsfondskonti.
Den 11. oktober 1984 er der udsendt bekendtgørelse nr. 524 om henlæggelse  

 af visse beføjelser til statsskattedirektoratet, amtsskatteinspektoraterne,  

 sømandsskattekontoret og de kommunale skattemyndigheder.
Efter denne  

 bemyndiges amtsskatteinspektoraterne og ligningskommissionerne  

 (skattedirektoraterne i København og på Frederiksberg) til bl.a. at træffe  

 afgørelse i medfør af en række bestemmelser i investeringsfondsloven.  

 Samtidig med denne bekendtgørelses ikrafttræden ophævedes bekendtgørelse nr.  

 67 af 28. februar 1978 (som ændret ved bekendtgørelse nr. 458 af 16. august  

 1982) om henlæggelse af visse beføjelser til statsskattedirektoratet og  

 bekendtgørelse nr. 394 af 22. juli 1981 (som ændret ved bekendtgørelse nr.  

 459 af 16. august 1982) om henlæggelse af visse beføjelser til  

 amtsskatteinspektoraterne.
Efter bekendtgørelse nr. 523 af 11. oktober 1984  

 om henlæggelse af visse beføjelser til statsskattedirektoratet bemyndiges  

 statsskattedirektoratet til at træffe de nævnte afgørelser, når den  

 skattepligtige er omfattet af kulbrinteskatteloven.
 2. Ændringslovene indeholder følgende ændringer af  

 investeringsfondsloven:
 3. Dette cirkulære træder i stedet for  

 skattedepartementets cirkulære nr. 2 af 10. januar 1958, cirkulære nr. 37 af  

 18. marts 1958, cirkulære nr. 182 af 18. december 1958, cirkulære nr. 19 af  

 1. februar 1960, cirkulære nr. 128 af 24. juni 1965, cirkulære nr. 168 af 9.  

 juli 1968, cirkulære nr. 34 af 20. februar 1969, cirkulære nr. 274 af 29.  

 december 1969, cirkulære nr. 3 af 2. januar 1970, cirkulære nr. 266 af 30.  

 november 1973, cirkulære nr. 240 af 18. december 1975, cirkulære nr. 9 af 11.  

 januar 1980, cirkulære nr. 96 af 1. juni 1982, cirkulære nr. 9 af 13. januar  

 1983 og cirkulære nr. 164 af 17. oktober 1983. De nævnte cirkulærer ophæves.
 Cirkulæret indeholder følgende afsnit:
A.
Indledende bemærkninger (punkt 1-3).
B.
Investeringsfondsordningen i hovedtræk (punkt 4-8).
C.
Skattepligtige, der kan foretage henlæggelser (punkt 9-12).
D.
Henlæggelses- og indskudsår (punkt 13-14).
E.
Henlæggelsens og indskuddets størrelse (punkt 15-21).
F.
Indskud på investeringsfondskonto (punkt 22-24).
G.
Hævning fra investeringsfondskonto (punkt 25-27).
H.
Fradrag uden indskud på investeringsfondskonto (punkt 28-29).
I.
Pengeinstitutternes indberetningspligt (punkt 30).
J.
Skattepligtige, der kan forlods afskrive (punkt 31-39).
K.
Forlods afskrivning (punkt 40-49).
L.
Efterbeskatning m.v. (punkt 50-61).
M.
Klageadgang og ikrafttræden (punkt 62-63).
 En beskrivelse af de tidligere regler og overgangssituationer, der er  

 opstået før gennemførelsen af de seneste lovændringer, findes i de tidligere  

 udsendte cirkulærer til investeringsfondsloven.
B.
Investeringsfondsordningen i hovedtræk 4. Investeringsfondsloven giver erhvervsdrivende  

 skattepligtige personer og selskaber m.v. adgang til at henlægge en del af  

 overskuddet af erhvervsvirksomheden med henblik på senere investeringer.
Den  

 erhvervsdrivende opnår fradrag for henlæggelsen i den skattepligtige  

 indkomst.
Når den erhvervsdrivende senere anskaffer et aktiv, hvorpå der kan  

 afskrives efter afskrivningsloven, kan henlæggelsen benyttes til en såkaldt  

 forlods afskrivning.
Det betyder, at den afskrivningsberettigede  

 anskaffelsessum bliver nedsat med det beløb, der afskrives forlods.
Den  

 forlods afskrivning fradrages ikke i den skattepligtige indkomst.
5. Efter investeringsfondsloven kan skattepligtige  

 personer, selskaber, foreninger, institutioner m.v., der driver selvstændig  

 erhvervsvirksomhed, årligt henlægge højst 25 pct. af overskuddet til en  

 investeringsfond.
Den årlige henlæggelse skal dog være mindst 5.000 kr. (1984  

 500 kr.). Henlæggelsen fratrækkes ved opgørelsen af den skattepligtige  

 indkomst for indkomståret.
En række nærmere opregnede virksomheder er dog  

 udelukket fra at foretage henlæggelser.
Det er normalt en forudsætning for fradrag, at den skattepligtige  

 indskyder henlæggelsen på en særlig konto i et dansk pengeinstitut.
Hvis der  

 afleveres et fyldestgørende regnskab til skattevæsenet, skal den  

 skattepligtige dog kun indskyde 70 pct. af henlæggelsen.
Selskaber m.v. skal  

 kun indskyde 50 pct. af henlæggelsen.
Indskuddet skal foretages efter  

 henlæggelsesårets udløb, men inden udløbet af fristen for indgivelse af  

 selvangivelse for henlæggelsesåret.
6. En investeringsfondshenlæggelse kan anvendes og et  

 indskud hæves, når den skattepligtige har anskaffet aktiver, der giver ret  

 til forlods afskrivning.
Henlæggelserne skal anvendes inden 6 år efter  

 udløbet af henlæggelsesåret.
Der kan ikke forlods afskrives på aktiver, som  

 kommanditister anskaffer til brug i et kommanditselskab.
Det er endvidere en  

 forudsætning for forlods afskrivning, at den skattepligtige udfører et ikke  

 uvæsentligt personligt arbejde i virksomheden, og virksomheden må have højst  

 10 ejere.
Der kan dispenseres fra kravet om, at der højst må være 10 ejere.  

 Der gælder endvidere særlige overgangsregler for kravet om personlig  

 arbejdsindsats.
Der kan ikke anvendes investeringsfondshenlæggelser til  

 forlods afskrivning på småaktiver m.v., hvis anskaffelsessum straks  

 fratrækkes fuldt ud i indkomsten.
Der kan heller ikke anvendes  

 investeringsfondsmidler til forlods afskrivning på biler, der er  

 indregistreret til privat personbefordring eller til udlejning uden fører,  

 eller til forlods afskrivning på aktiver, der er omfattet af de særlige  

 regler om leasing.
7. Hvis henlæggelserne ikke er anvendt inden fristens  

 udløb, medregnes de, med et årligt tillæg på 5 pct. indtil fristens udløb, i  

 den skattepligtige indkomst for henlæggelsesårene.
Der kan gives tilladelse  

 til, at henlæggelsen ikke anvendes til forlods afskrivning, selv om fristen  

 ikke er udløbet.
I så fald beregnes det årlige tillæg, der indgår i  

 efterbeskatningen for fradragsåret, kun indtil udløbet af det indkomstår,  

 hvori ansøgning om efterbeskatning indgives.
Efter nærmere regler efterbeskattes ikke-anvendte henlæggelser, hvis den  

 skattepligtige dør eller går konkurs, eller hvis erhvervsvirksomheden  

 afhændes, ophører eller likviderer.
Hvis den skattepligtige afgår ved døden,  

 kan en efterlevende ægtefælle, der hensidder i uskiftet bo, eller en  

 enearving i et bo, der skiftes, dog efter ansøgning overtage  

 investeringsfondshenlæggelser på de betingelser, der gjaldt for den afdøde.
 Indskudsbeløbene tjener til sikkerhed for eventuelle efterbeskatningskrav.
8. Udbetaling af investeringsfondsindskud, efter at  

 den skattepligtige har anskaffet aktiver, der giver ret til forlods  

 afskrivning, sker på grundlag af skemaer, som den skattepligtige udfylder og  

 afleverer i pengeinstituttet.
Oplysningerne afgives under strafansvar.
C.
Skattepligtige, der kan foretage henlæggelser 9. Efter lovens § 2, stk. 1, er skattepligtige  

 personer, selskaber, foreninger, institutioner m.v., der driver selvstændig  

 erhvervsvirksomhed, berettiget til at foretage henlæggelser til  

 investeringsfonds.
Adgangen til at foretage henlæggelser gælder, hvad enten  

 de pågældende er fuldt skattepligtige eller begrænset skattepligtige her i  

 landet.
Skattepligtige, der ikke har haft indtægt ved selvstændig  

 erhvervsvirksomhed i indkomståret, er afskåret fra at foretage henlæggelser  

 til investeringsfonds.
For lønmodtagere er der adgang til at foretage  

 skattefri opsparing til senere etablering af selvstændig erhvervsvirksomhed  

 efter etableringskontoloven.
Skattepligtige, der både driver selvstændig  

 erhvervsvirksomhed og er lønmodtagere, har adgang til at foretage skattefri  

 henlæggelser efter begge love.
 Ægtefæller, der ikke er samlevende ved indkomstårets udgang, og samlevende  

 ægtefæller, der driver hver sin virksomhed, kan kun henlægge til  

 investeringsfond og få fradrag i indkomsten fra deres egen virksomhed.  

 Henlæggelsen beregnes af overskuddet i denne.
 Om der foreligger virksomhed for hver ægtefælle eller fælles virksomhed  

 for begge, afgøres efter sædvanlige principper, jfr. punkt 19-20 i cirkulære  

 af 27. oktober 1971 om kildeskatteloven.
Hvis ægtefællerne driver en virksomhed i fællesskab, eller den ene  

 ægtefælle deltager i den anden ægtefælles virksomhed, beskattes den af dem,  

 der i det pågældende indkomstår udfører den overvejende arbejdsindsats, af  

 overskuddet af virksomheden.
Det er derfor denne, der kan foretage  

 henlæggelser til investeringsfonds og få fradrag for henlæggelsen.
Hvis den  

 anden ægtefælles indsats har været af væsentligt omfang, kan dog en del af  

 overskuddet efter kildeskattelovens § 37A - efter fradrag af  

 investeringsfondshenlæggelsen - overføres til denne medarbejdende ægtefælle.  

 Den medarbejdende ægtefælle kan ikke henlægge til investeringsfonds på  

 grundlag af den overførte overskudsandel.
Den medarbejdende ægtefælles  

 deltagelse anses normalt for at være af væsentligt omfang, hvis den kommer op  

 på 3-4 timer daglig, jfr. punkt 48 i cirkulære af 27. oktober 1971 om  

 kildeskatteloven.
10. Der er dog en række virksomheder, som ikke  

 berettiger til at foretage henlæggelser til investeringsfonds.
Efter lovens §  

 2, stk. 2, kan indkøbsforeninger og produktions- og salgsforeninger samt  

 dødsboer ikke foretage henlæggelser.
 Lovens § 2, stk. 3, bestemmer endvidere, at banker, sparekasser,  

 andelskasser, vekselerere, bankierer, finansierings- og  

 investeringsvirksomheder samt forsikringsselskaber heller ikke kan foretage  

 henlæggelser til investeringsfonds.
 11. Hvis den skattepligtige både driver en virksomhed,  

 der berettiger til henlæggelse, og en virksomhed, der ikke gør det, kan  

 henlæggelse kun foretages på grundlag af overskuddet i den førstnævnte  

 virksomhed, jfr. lovens § 4, stk. 3. Det medfører, at det er nødvendigt for  

 den skattepligtige at aflægge et særskilt regnskab for den virksomhed, der  

 berettiger til henlæggelse.
Er der tale om en virksomhed, der har flere afdelinger, aktiviteter,  

 divisioner m.v., hvoraf nogle berettiger til henlæggelse og andre ikke, kan  

 der kun foretages henlæggelse på grundlag af overskuddet i den del af  

 virksomheden, der berettiger til henlæggelse.
I denne situation er det en  

 betingelse for investeringsfondshenlæggelse, at der udarbejdes en særskilt  

 opgørelse over overskuddet i den del af virksomheden, der berettiger til  

 henlæggelse.
12. Det forhold, at en virksomhed ikke berettiger til  

 at foretage henlæggelser, medfører ingen begrænsning i adgangen til at  

 anvende henlagte midler.
Selv om en virksomhed ikke giver ret til at foretage  

 henlæggelser, kan den skattepligtige altså godt benytte  

 investeringsfondshenlæggelser til forlods afskrivning på aktiver, som  

 anskaffes til brug i denne virksomhed.
Der kan f.eks. være tale om  

 henlæggelser, der er foretaget af banker og sparekasser m.v. før 1983, eller  

 henlæggelser, der foretages i en afdeling af en virksomhed, der berettiger  

 til henlæggelser, men benyttes i en anden afdeling af virksomheden, der ikke  

 berettiger til henlæggelser.
 På den anden side er det forhold, at en skattepligtig ikke kan anvende  

 investeringsfondshenlæggelser til forlods afskrivning i sin virksomhed,  

 f.eks. som følge af reglerne om arbejdsindsats og deltagerantal, eller fordi  

 den skattepligtige er kommanditist, ikke til hinder for at foretage  

 henlæggelser vedrørende overskud af sådan virksomhed.
D.
Henlæggelses- og indskudsår 13. Henlæggelse til investeringsfond kan efter lovens  

 § 1 fradrages i den skattepligtige indkomst for det indkomstår, for hvilket  

 henlæggelsen foretages (henlæggelsesåret). Henlæggelsen er således en  

 postering i skatteregnskabet for henlæggelsesåret.
Det er som hovedregel en betingelse for at få fradrag i den skattepligtige  

 indkomst for henlæggelsen, at der foretages et indskud på en særlig konto  

 ("konto for investeringsfond") i en dansk bank, sparekasse eller  

 andelskasse.
Denne konto er nærmere omtalt nedenfor i punkt 22. I punkt 28  

 findes endvidere en omtale af undtagelsen fra kravet om indskud på en særlig  

 konto.
 Investeringsfondsindskud skal foretages efter udløbet af henlæggelsesåret  

 og inden udløbet af fristen for indgivelse af selvangivelse for  

 henlæggelsesåret, jfr. lovens § 5, stk. 1. En bevilget forlængelse af fristen  

 for indgivelse af selvangivelse bevirker en tilsvarende forlængelse af  

 fristen for foretagelse af investeringsfondsindskud.
 14. Efter lovens § 5, stk. 1, kan ministeren for  

 skatter og afgifter dog godkende en investeringsfondshenlæggelse, selv om  

 indskuddet i pengeinstituttet er foretaget for sent.
 Adgangen til at dispensere efter denne bestemmelse er ved bekendtgørelse  

 nr. 524 af 11. oktober 1984 henlagt til ligningskommissionen (for Københavns  

 og Frederiksberg kommuner dog det pågældende skattedirektorat). Om  

 klageadgangen henvises der til punkt 62.
 Det er en betingelse for dispensation efter denne bestemmelse, at særlige  

 omstændigheder taler for at fravige fristen for indgivelse af selvangivelse  

 som sidste rettidige frist for indskud i pengeinstituttet.
 Ved rettidig indgivelse af selvangivelse bør et for sent foretaget indskud  

 normalt kun godkendes, når det er foretaget senest 7 hverdage (bortset fra  

 lørdag) efter selvangivelsesfristens udløb.
 Ved for sen indgivelse af selvangivelse bør en  

 investeringsfondshenlæggelse normalt kun godkendes, når følgende betingelser  

 alle er opfyldt:
a.
Kontrollovstillæg eller skattetillæg efter selskabsskatteloven for ikke  

 rettidig indgivelse af selvangivelse frafaldes fuldt ud.
b.
Selvangivelsesfristen ville være blevet udsat, hvis der var indgivet  

 rettidig ansøgning herom.
c.
Indskuddet på den særlige konto er sket senest 7 hverdage (bortset fra  

 lørdag) efter den dag, hvor selvangivelsen blev modtaget af  

 skattemyndigheden.
 Godkendelse af et for sent foretaget indskud efter ovenstående  

 retningslinjer vil i hvert enkelt tilfælde bero på en konkret bedømmelse.
E.
Henlæggelsens og indskuddets størrelse 15. Henlæggelsen skal efter lovens § 4, stk. 1, udgøre  

 mindst 5.000 kr. for det enkelte henlæggelsesår.
Til og med indkomståret 1984  

 gælder dog, at henlæggelsen skal udgøre mindst 500 kr.
Henlæggelsen kan højst udgøre 25 pct. af overskuddet af selvstændig  

 erhvervsvirksomhed i henlæggelsesåret.
Overskuddet skal opgøres efter  

 reglerne for opgørelse af skattepligtig indkomst med visse reguleringer.
Til  

 overskuddet skal således lægges renteudgifter og valutakurstab.
Til gengæld  

 skal overskuddet nedsættes med renteog udbytteindtægter, herunder  

 skattegodtgørelse, samt valutakursgevinst.
Det er således det overskud, som indgår i den skattepligtige almindelige  

 indkomst, der lægges til grund for beregningen af henlæggelsen.
I overskuddet  

 fragår driftsudgifter, herunder skattemæssige afskrivninger, mens overskuddet  

 som nævnt reguleres med renteindtægter og -udgifter, udbytteindkomster og  

 skattegodtgørelser samt valutakursgevinster og -tab, der ellers indgår i det  

 skattepligtige overskud.
Henlæggelsen til investeringsfond fratrækkes ikke i  

 det overskud, hvoraf henlæggelsen beregnes.
Som overskud af selvstændig erhvervsvirksomhed anses også overskud af fast  

 ejendom herunder overskud af udlejningsejendomme.
For ejendomme, som  

 indeholder en eller to selvstændige lejligheder, der bebos af ejeren, gælder  

 dette dog kun, såfremt en væsentlig del af ejendommen anvendes til  

 erhvervsmæssige formål.
I de tilfælde, hvor driftsresultatet af fast ejendom  

 indgår i opgørelsen af det beløb, hvoraf henlæggelse kan beregnes, medregnes  

 lejeværdien af egen bolig ved opgørelsen af driftsresultatet, og renter af  

 den i ejendommen indestående pantegæld tillægges som foran anført.
 Hvor en skattepligtig efter afskrivningslovens § 5, § 13 eller § 34C helt  

 eller delvis medregner en negativ saldoværdi for driftsmidler eller skibe ved  

 opgørelsen af den skattepligtige indkomst, indgår det således medregnede  

 beløb i det erhvervsoverskud, hvoraf henlæggelsen kan beregnes.
Hvis der efter ligningslovens § 15 fradrages underskud fra tidligere  

 indkomstår, kan henlæggelsen alene beregnes på grundlag af erhvervsindtægten  

 efter fradrag af den del af det overførte underskud, der vedrører den  

 skattepligtiges erhvervsvirksomhed.
Renteudgifter og renteindtægter, der  

 indgår i opgørelsen af virksomhedens underskud, holdes udenfor det underskud,  

 der fradrages.
Beregning af en henlæggelse foretages, inden der sker beregning af den del  

 af overskuddet, der overføres til en eventuel medarbejdende ægtefælle.
Den  

 medarbejdende ægtefælle kan ikke henlægge til investeringsfond på grundlag af  

 sin overskudsandel.
For personers vedkommende indgår særlig indkomst ikke i det overskud,  

 hvoraf henlæggelser kan beregnes, selv om indtægten vedrører den  

 erhvervsmæssige virksomhed.
I tilfælde, hvor negativ særlig indkomst, der  

 vedrører den erhvervsmæssige virksomhed, overføres til fradrag i almindelig  

 indkomst, skal det overskud, hvoraf henlæggelse kan beregnes, dog reduceres  

 tilsvarende.
På samme måde kan overført underskud fra tidligere år efter  

 ligningslovens § 15 helt eller delvis skyldes negativ særlig indkomst.
Det er alene overskuddet af selvstændig erhvervsvirksomhed reguleret som  

 anført, der kan danne grundlag for henlæggelsen.
Hvis en skattepligtig ved  

 siden af overskud af selvstændig virksomhed har andre indtægter, f.eks.  

 lønindtægter eller honorarer, der ikke indgår i overskuddet af  

 erhvervsvirksomheden, skal der ved beregningen af henlæggelsen ses bort  

 herfra.
Fradragsberettigede udgifter, der ikke vedrører selvstændig  

 erhvervsvirksomhed, f.eks. udgifter til den skattepligtiges personlige  

 forsikringer, skal ikke fradrages før beregningen af henlæggelsen.
Selskaber m.v. skal efter § 13 i lov om særlig indkomstskat medregne  

 eventuel særlig indkomst ved opgørelsen af deres skattepligtige almindelige  

 indkomst.
Den særlige indkomst indgår dermed også i beregningsgrundlaget for  

 henlæggelser til investeringsfonds.
16. Hvis den skattepligtige i henlæggelsesåret  

 forskudsafskriver på et skib efter afskrivningslovens § 14 eller på maskiner  

 m.v. og bygninger efter afskrivningslovens afsnit IV A, skal den beregnede  

 henlæggelse nedsættes med forskudsafskrivningens beløb, jfr. lovens § 4, stk.  

 2. Bestemmelsen om, at henlæggelsen mindst skal andrage 5.000 kr., gælder  

 også i dette tilfælde.
Der kan således ikke foretages nogen henlæggelse for  

 det pågældende indkomstår, hvis den beregnede henlæggelse efter fradrag af  

 forskudsafskrivningen bliver mindre end 5.000 kr. (for 1984 500 kr.).
 17. Hvis flere skattepligtige driver  

 erhvervsvirksomhed i forening, kan henlæggelse for de enkelte deltagere alene  

 beregnes på grundlag af de pågældendes andele i virksomhedens overskud.
Driver en skattepligtig flere erhvervsvirksomheder, beregnes maksimum for  

 henlæggelse på grundlag af en samlet opgørelse af overskuddet i  

 virksomhederne.
Et underskud i en virksomhed formindsker således det  

 overskudsbeløb, hvoraf henlæggelse kan beregnes.
18. Såfremt en skattepligtigs overskud ved selvstændig  

 erhvervsvirksomhed ikke umiddelbart fremgår af selvangivelsen, f.eks. hvor  

 indkomsten opgøres indirekte, findes det beløb, hvoraf henlæggelse kan  

 beregnes, på grundlag af den selvangivne skattepligtige indkomst (uden  

 fradrag for henlæggelse). Til denne skattepligtige indkomst lægges betalte  

 renteudgifter, valutakurstab og fradragsberettigede udgifter til personlige  

 forsikringer.
Til gengæld fradrages modtagne renter og udbytter, herunder  

 skattegodtgørelse, og valutakursgevinst, samt modtagne lønindtægter,  

 honorarer og lignende.
19. Efter lovens § 4, stk. 1, beregnes henlæggelsen på  

 grundlag af overskuddet af selvstændig erhvervsvirksomhed, opgjort efter  

 reglerne for opgørelse af skattepligtig indkomst.
Hvis ligningsmyndigheden  

 forhøjer den selvangivne indkomst, giver det ikke den skattepligtige ret til  

 at forøge henlæggelsen, selv om forhøjelsen vedrører overskuddet af  

 virksomheden.
Derimod kan en nedsættelse af den selvangivne indkomst medføre en  

 nedsættelse af henlæggelsen.
Det afhænger af, om der efter nedsættelsen er  

 plads til den foretagne henlæggelse. Ændres opgørelsen af overskuddet af  

 selvstændig erhvervsvirksomhed efter lovens § 4, stk. 1, skal der ske en  

 nedsættelse af henlæggelsen i det omfang, den herefter overstiger 25 pct. af  

 det godkendte erhvervsoverskud.
Samtidig kan den del af  

 investeringsfondsindskuddet, som svarer til nedsættelsen af henlæggelsen,  

 hæves.
Statsskattedirektoratet giver meddelelse til pengeinstituttet, når  

 beløbet kan hæves på kontoen.
 20. Efter lovens § 5 er det som hovedregel en  

 betingelse for fradrag for henlæggelser, at der indskydes et beløb på en  

 særlig konto i et pengeinstitut, jfr. nærmere nedenfor i punkt 22 og 28.
Såfremt en skattepligtig person vedlægger selvangivelsen et regnskab, som  

 danner grundlag for ansættelsen, skal investeringsfondsindskuddet kun udgøre  

 70 pct. af den foretagne henlæggelse.
Dette gælder såvel bogføringspligtige i  

 henhold til bogføringsloven, regnskabspligtige i henhold til  

 skattekontrolloven samt skattepligtige, der uden at have pligt hertil  

 vedlægger selvangivelsen et regnskab.
Andre skattepligtige personer skal  

 derimod indskyde et beløb af samme størrelse som henlæggelsen.
 Selskaber, foreninger og institutioner m.v., der skal føre regnskab i  

 henhold til bogføringsloven, skal dog kun indskyde 50 pct. af henlæggelsen.
Adgangen til at indskyde 70 pct. henholdsvis 50 pct. af henlæggelsen  

 gælder kun, såfremt de pågældendes regnskaber efter skattemyndighedernes skøn  

 kan danne grundlag for skatteansættelsen.
Er dette ikke tilfældet, skal  

 investeringsfondsindskud udgøre 100 pct. af henlæggelsen.
Dette gælder såvel  

 personer som selskaber.
 For skattepligtige, der fører et regnskab, som efter skattemyndighedernes  

 skøn kan danne grundlag for skatteansættelsen, er det en betingelse for at  

 foretage henlæggelser til investeringsfonds, at regnskaberne er affattet på  

 en sådan måde, at det af disse umiddelbart fremgår, hvorledes de ved  

 indkomstopgørelsen fratrukne henlæggelsesbeløb er beregnet.
Efter lovens § 13 skal skatteregnskabet for bogførings- og  

 regnskabspligtige indeholde de fornødne oplysninger til kontrol med foretagne  

 investeringsfondshenlæggelser og anvendelsen af disse.
Foretagne  

 investeringsfondshenlæggelser skal i det omfang, de ikke er benyttet eller  

 hævet, opgøres som en særlig passivpost i skatteregnskabet.
De kan dog ikke  

 trækkes fra ved opgørelsen af den skattepligtige formue.
 21. Forkastes en skattepligtigs regnskab, således at  

 vedkommende ikke kan nøjes med at indskyde 70 pct. henholdsvis 50 pct. af  

 henlæggelsen på konto for investeringsfond, skal der ske en regulering efter  

 reglerne i lovens § 17.
I disse tilfælde skal ligningskommissionen nedsætte den skattepligtiges  

 henlæggelse således, at den svarer til det foretagne indskud.  

 Ligningskommissionen giver den skattepligtige meddelelse herom.
Meddelelsen  

 skal indeholde oplysning om, at den pågældende, inden en måned efter datoen  

 for ligningskommissionens afgørelse, kan vælge helt at opgive at foretage  

 henlæggelse for det pågældende henlæggelsesår, eller at opretholde  

 henlæggelsen i fuldt omfang.
Vælger den skattepligtige helt at opgive at foretage henlæggelse for det  

 pågældende henlæggelsesår, ændrer ligningskommissionen ansættelsen i  

 overensstemmelse hermed.
Statsskattedirektoratet giver meddelelse til  

 pengeinstituttet, når beløbet kan hæves på kontoen.
Vælger den skattepligtige at opretholde henlæggelsen i fuldt omfang, skal  

 der foretages yderligere indbetaling på konto for investeringsfond således,  

 at det samlede indskud på kontoen for det pågældende henlæggelsesår når op på  

 et beløb lig den foretagne henlæggelse.
Indbetalingen skal ske inden en måned  

 fra datoen for ligningskommissionens afgørelse.
Denne indbetaling skal ske,  

 selv om den pågældende har påklaget ligningskommissionens afgørelse.
F.
Indskud på investeringsfondskonto 22. Indskuddet skal, efter lovens § 5, stk. 5-6,  

 foretages på en særlig konto i en dansk bank eller sparekasse eller i en  

 andelskasse.
Det er en betingelse, at andelskassen er medlem af Foreningen  

 Danske Andelskasser, og at den deltager i en gensidig garanti for  

 investeringsfondskonti i andelskasser.
Kontoen skal betegnes "KONTO FOR  

 INVESTERINGSFOND" og bære påtegning om den skattepligtiges navn, CPR-nr.  

 eller CIR-nr. og adresse samt oplysning om virksomhedens regnskabsår.
Der kan kun oprettes en konto for hvert henlæggelsesår, men konti for  

 forskellige år behøver ikke at være oprettet i samme pengeinstitut.
Der kan  

 efter investeringsfondsbekendtgørelsens § 1 foretages indskud for flere  

 henlæggelsesår på samme konto, hvis det klart fremgår, hvilke år de enkelte  

 indskud vedrører.
En skattepligtig kan overføre en investeringsfondskonto fra et  

 pengeinstitut til et andet.
I så fald skal såvel det afgivende som det  

 modtagende pengeinstitut foretage indberetning herom til  

 statsskattedirektoratet.
 23. Efter lovens § 14 kan indskud på investeringsfonds  

 ikke gøres til genstand for overdragelse, pantsætning eller andre  

 retshandler, ligesom de ikke kan gøres til genstand for kreditorforfølgning.
 Hvis den skattepligtige dør, kan den efterlevende ægtefælle eller en  

 enearving dog få tilladelse til at overtage henlæggelsen, jfr. nærmere herom  

 nedenfor i punkt 55. Ubenyttede indskud på investeringsfonds kan endvidere  

 overføres fra en personligt ejet virksomhed til et selskab ved  

 virksomhedsomdannelse, som nærmere beskrives nedenfor i punkt 58. På samme  

 måde kan der ved fusion overføres ubenyttede indskud på investeringsfonds fra  

 det ophørende til det fortsættende selskab.
 I tilfælde af konkurs og likvidation uden konkursbehandling tjener  

 kontoens indestående efter nærmere regler i lovens §§ 9-10 til sikkerhed for  

 eventuelle skatteefterbetalingskrav m.v.
24. Renterne af en investeringsfondskonto kan efter  

 lovens § 15 hæves i overensstemmelse med de regler, der er fastsat af  

 pengeinstituttet.
Renterne er indkomstskattepligtige, hvad enten de hæves  

 eller ej.
Renter, der tilskrives en konto, kan ikke betragtes som henlæggelse  

 og giver derfor ikke adgang til fradrag i indkomsten.
 Det på kontoen indestående beløb skal efter lovens § 16 medregnes ved  

 opgørelsen af kontohaverens skattepligtige formue.
G.
Hævning fra investeringsfondskonto 25. En skattepligtig, der har anskaffet aktiver,  

 hvorpå der kan forlods afskrives, kan efter lovens § 8 hæve det beløb, der  

 svarer til forlods afskrivningen, på investeringsfondskontoen.
I tilfælde,  

 hvor der efter lovens § 5 kun er indskudt 50 eller 70 pct. af henlæggelsen,  

 kan der kun hæves et beløb på henholdsvis 50 og 70 pct. af forlods  

 afskrivningen.
Ved hævningen skal den skattepligtige aflevere et udfyldt skema i  

 pengeinstituttet efter lovens § 8 og § 3 i bekendtgørelsen om  

 investeringsfonds.
På dette skema (S 464) skal den skattepligtige erklære, at  

 der er anskaffet aktiver, der giver ret til forlods afskrivning i  

 overensstemmelse med loven.
Skemaet kan fås i pengeinstituttet.
Det påhviler pengeinstituttet at påse, at alle rubrikker på skemaet er  

 udfyldt.
Pengeinstituttet må kun udbetale penge fra en  

 investeringsfondskonto, hvis dette krav er opfyldt.
Pengeinstituttet må  

 derudover udbetale penge fra en konto, når det får meddelelse herom fra  

 statsskattedirektoratet.
26. Der kan forekomme tilfælde, hvor der hæves midler  

 fra en investeringsfondskonto, før ligningsmyndighederne har efterprøvet de  

 skattemæssige fradrag for henlæggelserne.
Efterprøvelsen kan medføre, at en  

 henlæggelse bliver nedsat på et tidspunkt, hvor den skattepligtige allerede  

 har hævet en del af indskuddet på investeringsfondskonto.
En nedsættelse af  

 henlæggelsen skal i størst muligt omfang henføres til den del af  

 henlæggelsen, for hvilken der eventuelt endnu ikke er hævet  

 investeringsfondsindskud.
 Dette kan belyses med følgende eksempel:
 Statsskattedirektoratet giver meddelelse til pengeinstituttet, når den  

 skattepligtige kan hæve beløbet på kontoen.
 I det omfang nedsættelsen kommer til at omfatte den del af henlæggelsen,  

 for hvilken der er hævet investeringsfondsindskud, formindskes det beløb, der  

 skal forlods afskrives på de pågældende anskaffelsesudgifter, tilsvarende.  

 Det samme gælder tilfælde, hvor der er anvendt henlæggelser, for hvilke der  

 ikke er foretaget indskud på en investeringsfondskonto, jfr. nedenfor punkt  

 28. Der skal i disse tilfælde foretages en regulering af de skattemæssige  

 afskrivninger for det pågældende år.
 27. Hvis den skattepligtige forsætligt eller ved grov  

 uagtsomhed afgiver urigtige eller vildledende oplysninger ved hævningen, kan  

 den pågældende straffes efter lovens §§ 11 og 11A, jfr. nedenfor punkt 61.
Pengeinstituttet har, efter § 3, stk. 3, i bekendtgørelse om  

 investeringsfonds, pligt til at opbevare de indleverede skemaer i mindst 5 år  

 efter udløbet af det kalenderår, hvori et beløb er hævet.
Pengeinstituttet  

 skal endvidere på begæring udlevere skemaerne til de skattelignende  

 myndigheder.
H.
Fradrag uden indskud på investeringsfondskonto 28. Lovens § 5, stk. 7, indeholder en særlig regel for  

 skattepligtige, der anskaffer forlods afskrivningsberettigede aktiver i tiden  

 fra henlæggelsesårets udløb og indtil udløbet af fristen for indskud på  

 investeringsfondskonto.
Det vil efter lovens § 5, stk. 1, sige indtil udløbet  

 af fristen for indgivelse af selvangivelse for henlæggelsesåret, jfr. nærmere  

 ovenfor punkt 13. En bevilget forlængelse af fristen for indgivelse af  

 selvangivelse bevirker en tilsvarende forlængelse af fristen for anskaffelse  

 af aktiver.
Disse skattepligtige kan foretage fradrag for henlæggelse til  

 investeringsfonds uden at foretage indskud på en investeringsfondskonto.
Det  

 er en forudsætning, at forlods afskrivningen foretages på de aktiver, der er  

 anskaffet inden selvangivelsesfristens udløb.
 Hvis henlæggelsen er større end det beløb, der kan forlods afskrives, skal  

 det overskydende beløb indskydes på en investeringsfondskonto, jfr. ovenfor  

 punkt 22. For personer, der fører regnskab, og selskaber m.v. skal der dog  

 kun indskydes henholdsvis 70 pct. og 50 pct. af beløbet.
 Hvis der er foretaget henlæggelser for tidligere år, kan reglen om, at  

 indskud helt eller delvis kan undlades, kun anvendes, hvis den skattepligtige  

 anskaffer aktiver, der både berettiger til forlods afskrivning med de  

 tidligere foretagne henlæggelser og med det nye beløb, der undlades indskudt.  

 Det følger af reglen i § 6, stk. 3, hvorefter henlæggelser vedrørende et  

 givet indkomstår først kan benyttes, når tidligere henlæggelser er benyttet  

 fuldt ud.
 Det skal fremgå af selvangivelsen for det indkomstår, hvori henlæggelsen  

 er fradraget, at der er anskaffet forlods afskrivningsberettigede aktiver  

 allerede før udløbet af fristen for indskud.
 Hvis en skattepligtig, der har anvendt reglen i § 5, stk. 7, ikke har  

 anskaffet forlods afskrivningsberettigede aktiver inden den nævnte frist, kan  

 ligningsmyndigheden ikke godkende henlæggelsen og fradraget for denne, jfr.  

 ovenfor punkt 13. Der er endvidere tale om urigtig selvangivelse, som  

 eventuelt kan straffes efter skattekontrolloven.
29. Selv om der efter lovens § 5, stk. 7, ikke  

 foretages indskud på en konto, behandles det beløb, der fradrages i  

 indkomsten, på samme måde som andre investeringsfondshenlæggelser.
Det  

 betyder f.eks., at efterbeskatningsbestemmelserne m.v. i § 10A anvendes, hvis  

 forudsætningerne for forlods afskrivningen bortfalder i tiden fra  

 selvangivelsesfristens udløb og til indkomstårets udløb, jfr. nedenfor punkt  

 59 og 60.
I.
Pengeinstitutternes indberetningspligt 30. Pengeinstitutterne skal 2 gange om året indberette  

 indskud og hævninger på investeringsfondskonti.
Senest den 15. maj skal de indberette de indskud, der er foretaget på  

 investeringsfondskonti før den 1. maj, og som ikke tidligere er indberettet.  

 Senest den 15. august skal de indberette de indskud, der er foretaget i  

 perioden fra den 1. maj til den 1. august.
Indberetningen skal for hver  

 kontohaver omfatte oplysning om kontonummer, CPR- eller CIR-nummer,  

 indskudsdato og hvert enkelt indskuds størrelse.
 Pengeinstitutterne skal samtidig indberette de beløb, der er hævet på  

 investeringsfondskonti.
 Indberetningen skal for hver kontohaver omfatte oplysning om kontonummer,  

 CPR- eller CIR-nummer, hævedatoer, hver enkelt hævnings størrelse og  

 anskaffelsesdatoer for aktiver, der berettiger til forlods afskrivning.
De nævnte indberetninger skal indgives på edb-medium til  

 statsskattedirektoratet.
Indberetningerne kan dog i stedet foretages på  

 skemaer, der udarbejdes af statsskattedirektoratet.
Da renter af indskud ikke betragtes som fradragsberettigede henlæggelser,  

 må de ikke medtages i indberetningerne.
Derimod skal renterne indberettes på  

 sædvanlig måde til statsskattedirektoratet efter skattekontrollovens § 8H.
Hvis en skattepligtig overfører en investeringsfondskonto fra et  

 pengeinstitut til et andet, skal såvel det afgivende som det modtagende  

 pengeinstitut indberette dette til statsskattedirektoratet.
Indberetningen  

 skal omfatte oplysning om kontonummer, CPR- eller CIR-nummer, overførselsdato  

 og beløb.
 De nævnte indberetninger skal foretages første gang senest den 15. maj  

 1985. Denne indberetning skal omfatte indskud, hævninger og overførsler i  

 perioden 1. oktober 1984 -1. maj 1985. Beløb, der er indskudt, overført eller  

 hævet før den 1. oktober 1984, skal ikke indberettes til  

 statsskattedirektoratet.
 Reglerne om indberetning findes i §§ 2, 4 og 5 i bekendtgørelsen om  

 investeringsfonds.
J.
Skattepligtige, der kan forlods afskrive 31. Indskud på en investeringsfondskonto kan hæves,  

 når der er anskaffet forlods afskrivningsberettigede aktiver, som nærmere  

 beskrevet nedenfor i punkt 40-43. Som hovedregel kan alle skattepligtige,  

 såvel selskaber som personer, der har investeringsfondshenlæggelser, anvende  

 disse til forlods afskrivning.
Der er dog en række begrænsninger i  

 skattepligtige personers adgang til forlods afskrivning.
Disse begrænsninger  

 er omtalt nedenfor i punkterne 32-39.
 32. Efter lovens § 3A, stk. 1, kan kommanditister ikke  

 benytte deres henlæggelser til investeringsfonds til forlods afskrivning på  

 aktiver, der er omfattet af deres virksomhed som kommanditist.
33. Lovens § 3A, stk. 2, indeholder to betingelser  

 for, at skattepligtige personer kan anvende investeringsfondshenlæggelser til  

 forlods afskrivning på aktiver i deres virksomhed.
For det første må antallet  

 af ejere i virksomheden højst være 10. For det andet skal den skattepligtige  

 deltage i driften af virksomheden i ikke uvæsentligt omfang.
Afgørelsen af, om den skattepligtiges deltagelse i virksomhedens drift har  

 været af ikke uvæsentligt omfang, må bero på en konkret bedømmelse af  

 samtlige omstændigheder i det enkelte tilfælde.
Ved denne afgørelse kan man  

 som en vejledende norm lægge vægt på, om arbejdsindsatsen udgør mindst 50  

 timer månedligt.
Kravet om en ikke uvæsentlig arbejdsindsats gælder også ved  

 anskaffelse af fast ejendom.
Består virksomheden alene i udlejning af en  

 afskrivningsberettiget ejendom eller afskrivningsberettigede driftsmidler,  

 vil der normalt være tale om en så passiv form for virksomhed, at  

 arbejdskravet ikke kan være opfyldt.
Kravet om en ikke uvæsentlig arbejdsindsats betyder normalt, at den  

 skattepligtige skal yde en arbejdsindsats på 12 * 50 timer, i alt 600 timer  

 om året.
Er der tale om en virksomhed, der er i drift hele året, og hvori den  

 skattepligtige udøver en personlig arbejdsindsats, kan arbejdskravet anses  

 for opfyldt, selv om der i perioder af året kun ydes en ringe arbejdsindsats.  

 Dette gælder f.eks. korndyrkende landbrug og planteskoler.
Er der tale om en  

 sæsonbetonet virksomhed, der kun er i drift f.eks. 3 måneder om året, vil den  

 skattepligtige opfylde kravet om en ikke uvæsentlig arbejdsindsats, såfremt  

 arbejdsindsatsen er på mindst 50 timer månedligt i de 3 måneder, sæsonen  

 varer, i alt 150 timer.
Arbejdskravet gælder alle former for selvstændig erhvervsvirksomhed,  

 herunder enkeltmandsvirksomheder.
Kravet om en ikke uvæsentlig arbejdsindsats  

 skal, når der er tale om en fælles virksomhed, være opfyldt af alle de  

 personlige ejere, der ønsker at forlods afskrive.
Det er ikke tilstrækkeligt,  

 at andre ejere deltager i virksomheden i ikke uvæsentligt omfang.
På den  

 anden side er det ikke til hinder for anvendelse af investeringsfondsmidler  

 for en af ejerne, at andre af ejerne ikke opfylder kravet om en ikke  

 uvæsentlig arbejdsindsats.
Når ægtefæller driver en virksomhed i fællesskab, og når den ene ægtefælle  

 deltager i den anden ægtefælles virksomhed, er det tilstrækkeligt, at  

 ægtefællerne tilsammen opfylder arbejdskravet.
Reglerne om anvendelse af den  

 medarbejdende ægtefælles investeringsfondsmidler er omtalt nedenfor i punkt  

 48.
34. Efter lovens § 3A, stk. 3, skal kravet om en ikke  

 uvæsentlig arbejdsindsats være opfyldt for det indkomstår, hvori en  

 henlæggelse anvendes til forlods afskrivning, og for det følgende indkomstår.  

 Ved uarbejdsdygtighed som følge af alvorlig sygdom eller invaliditet, der  

 indtræffer efter, at midler er hævet og anvendt til forlods afskrivning,  

 bortfalder arbejdskravet for resten af perioden.
Hvis en virksomhed drives af  

 ægtefæller i forening, bortfalder arbejdskravet for dem begge, hvis blot en  

 af ægtefællerne bliver uarbejdsdygtig.
På samme måde bortfalder kravet om  

 personlig arbejdsindsats ved død, konkurs eller virksomhedsophør.
 Viser det sig, at kravet om en personlig arbejdsindsats ikke opfyldes,  

 således at der ikke kan forlods afskrives, skal der efterbeskattes m.v. efter  

 § 10A, jfr. nedenfor punkt 59-60.
 Ved død, konkurs eller virksomhedsophør i det år, hvori et aktiv er  

 anskaffet, kan der ikke forlods afskrives.
 Finder dødsfaldet, konkursen eller virksomhedsophøret først sted i året  

 efter det år, hvori aktivet er anskaffet, betyder fravigelsen af  

 arbejdskravet, at forlods afskrivningen i anskaffelsesåret skal opretholdes.  

 Arbejdskravet skal dog altid være opfyldt frem til ophørs-, døds- eller  

 konkurstidspunktet.
 Om virksomhedsbegrebet i forhold til de omtalte krav til deltagerantal og  

 arbejdsindsats henvises der til punkt 39.
35. Efter lovens § 3A, stk. 4, kan ministeren for  

 skatter og afgifter dispensere fra kravet om personlig arbejdsindsats, når  

 særlige omstændigheder taler derfor, og henlæggelse til investeringsfond er  

 foretaget inden 17. maj 1983. Henlæggelsen skal forstås som det fradrag, der  

 foretages i skatteregnskabet for henlæggelsesåret.
Der er derfor kun hjemmel  

 til at dispensere for henlæggelser, der er foretaget for regnskabsår, der er  

 afsluttet inden den 17. maj 1983.
 Adgangen til at dispensere efter denne bestemmelse er ved bekendtgørelse  

 nr. 524 af 11. oktober 1984 henlagt til amtsskatteinspektoratet (for  

 Københavns og Frederiksberg kommuner dog det pågældende skattedirektorat). Om  

 klageadgang henvises der til punkt 62.
 Dispensation vil i hvert enkelt tilfælde bero på en konkret bedømmelse af  

 ansøgerens forhold og virksomhedens karakter.
Som en generel vejledning kan der peges på, at dispensationsadgangen kan  

 anvendes i tilfælde, hvor skatteyderen udfører en vis aktiv og personlig  

 arbejdsindsats i en personligt ejet virksomhed.
Dispensationsadgangen kan  

 endvidere anvendes, når den skattepligtige er aktivt og direkte økonomisk  

 engageret i en sådan virksomhed.
Omvendt vil der ikke være grundlag for  

 dispensation, når skatteyderen ikke yder nogen arbejdsindsats, og  

 virksomheden ejes som led i en passiv kapitalanbringelse.
 Arbejdskravet kan f.eks. fraviges i tilfælde, hvor ejeren af en personligt  

 drevet virksomhed, der gennem en årrække har deltaget aktivt i virksomheden  

 og i denne periode har foretaget henlæggelser til investeringsfonds,  

 nedtrapper eller afvikler sin arbejdsindsats i virksomheden, f.eks. på grund  

 af alder eller nedsat arbejdsevne.
Dispensationsadgangen kan endvidere anvendes i situationer, hvor  

 virksomheden består i udlejning af aktiver til en anden virksomhed, som  

 drives af et selskab, som den skattepligtige helt eller delvist ejer.
Det er  

 en forudsætning for dispensation, at den skattepligtige har en bestemmende  

 indflydelse i selskabet.
Det er endvidere en forudsætning, at den  

 skattepligtige deltager aktivt i driften af selskabet, således at  

 arbejdskravet opfyldes i selskabet i stedet for i den personlige  

 udlejningsvirksomhed, som investeringsfondsmidlerne anvendes i.
Hvis aktiverne lejes ud på en sådan måde, at udlejningsvirksomheden er  

 omfattet af leasingindgrebet i afskrivningslovens afsnit V A, kan der ikke  

 dispenseres fra arbejdskravet.
Det skyldes, at der efter lovens § 3, stk. 8,  

 ikke kan forlods afskrives på aktiver, der er omfattet af leasingindgrebet,  

 jfr. nærmere nedenfor i punkt 42.
36. Skattepligtige personer kan efter lovens § 3A,  

 stk. 2, ikke anvende investeringsfondshenlæggelser til forlods afskrivning i  

 en virksomhed, der har mere end 10 ejere.
Dette gælder, hvad enten de andre  

 ejere er personer eller selskaber.
 Ministeren for skatter og afgifter kan dog tillade, at henlæggelser  

 anvendes til forlods afskrivning, selv om antallet af ejere i den  

 selvstændige virksomhed overstiger 10, når særlige forhold taler derfor.
 Adgangen til at dispensere efter denne bestemmelse er ved bekendtgørelse  

 nr. 524 af 11. oktober 1984 henlagt til amtsskatteinspektoratet (for  

 Københavns og Frederiksberg kommuner dog det pågældende skattedirektorat). Om  

 klageadgang henvises der til punkt 62.
Dispensation kan særlig komme på tale ved investering i virksomheder, hvor  

 der allerede før den 17. maj 1983 var over 10 ejere.
Dispensation kan f.eks.  

 også komme på tale i tilfælde, hvor antallet af ejere vokser i forbindelse  

 med et generationsskifte.
Dispensation kan ligeledes komme på tale inden for erhvervsgrene, hvor  

 virksomheden typisk er organiseret med et stort antal interessenter, der alle  

 udfører en aktiv og personlig indsats.
Der kan gives generelle dispensationer  

 til interessenter, som udøver en personlig og aktiv arbejdsindsats i  

 virksomheden.
Disse interessenter skal således ikke indgive særskilt  

 ansøgning ved hver enkelt forlods afskrivning.
De generelle dispensationer  

 omfatter dog kun de deltagere, der på bevillingstidspunktet er interessenter  

 i den pågældende virksomhed.
De generelle dispensationer vedrører endvidere  

 kun den art virksomhed, der er i drift på bevillingstidspunktet.
Såfremt der  

 på et senere tidspunkt optages en ny interessent i virksomheden, skal der  

 indgives særskilt ansøgning for denne.
Den skattepligtige skal tillige opfylde de øvrige krav, herunder  

 arbejdskravet.
Det er dog ikke til hinder for dispensation fra reglen om 10  

 ejere, at nogle af de andre interessenter ikke opfylder arbejdskravet.
 37. Kravet til antal ejere og kravet om personlig  

 arbejdsindsats finder ikke anvendelse, når den skattepligtige inden den 17.  

 maj 1983 har foretaget anskaffelser, som efter lovens § 3 berettiger til  

 forlods afskrivning.
38. Kravet om personlig arbejdsindsats for  

 skattepligtige, der anvender investeringsfondsmidler i enkeltmandsejet  

 virksomhed, finder efter ikrafttrædelsesbestemmelserne i § 3, stk. 2, i lov  

 nr. 209 af 16. maj 1984 ikke anvendelse, når den skattepligtige før den 1.  

 juli 1984 har indgået skriftlig aftale om erhvervelse af forlods  

 afskrivningsberettigede aktiver.
Det er dog en betingelse, at forlods  

 afskrivningen foretages senest ved udgangen af indkomståret 1985. Det vil  

 sige, at de pågældende aktiver skal være afskrivningsberettigede senest i  

 løbet af indkomståret 1985.
39. Efter investeringsfondsloven skal henlæggelser  

 anvendes til forlods afskrivning på aktiver, der anskaffes i forbindelse med  

 drift af erhvervsvirksomhed.
Reglerne omfatter såvel personligt ejede  

 virksomheder som selskaber m.v.
Den skattepligtige kan enten drive  

 erhvervsvirksomhed som eneindehaver af en selvstændig virksomhed eller eje en  

 virksomhed sammen med andre.
Der må dog som tidligere omtalt højst være 10  

 ejere af virksomheden.
Den skattepligtige kan endvidere eje eller være  

 medejer af flere virksomheder.
Det kan i visse tilfælde få betydning, om der foreligger en eller flere  

 virksomheder, selv om de ikke fuldt ud har samme ejer.
Hvis virksomhederne  

 anses som en erhvervsmæssig enhed, er det tilstrækkeligt, at kravet om en  

 ikke uvæsentlig arbejdsindsats er opfyldt i en af virksomhederne.
Det kan  

 især være et problem at afgøre, om der foreligger en eller flere  

 virksomheder, hvor det drejer sig om interessentskaber, hvis virksomhed  

 består i at eje nogle aktiver, som benyttes i et andet interessentskab eller  

 i en enkeltmandsvirksomhed.
Det må bero på en konkret afgørelse, om der er tale om en eller flere  

 virksomheder.
Hvis ejerkredsen er forskellig for de forskellige virksomheder,  

 må det lægges til grund, at der efter investeringsfondsloven foreligger flere  

 virksomheder, idet der dog eventuelt kan bortses fra uvæsentlige forskelle i  

 sammensætningen af ejerkredsen.
I tilfælde, hvor den ene virksomhed drives  

 som personlig virksomhed, og den eller de øvrige virksomheder drives som  

 aktie- eller anpartsselskab, vil der - selv om de personlige ejere og  

 aktionærerne (anpartshaverkredsen) er identiske foreligge flere virksomheder.  

 Der vil også foreligge flere virksomheder, hvis interessenternes andel i  

 virksomhedernes aktiver er forskellige i de to interessentskaber.
 Hvis der således foreligger flere virksomheder, må den skattepligtige  

 opfylde arbejdskravet i den enkelte virksomhed, hvori  

 investeringsfondshenlæggelser anvendes til forlods afskrivning.  

 Deltagerantallet må tilsvarende bedømmes for hver virksomhed for sig.
Hvis der foreligger identitet med hensyn til ejerkredsen, således at det  

 er den samme ejer, der driver flere personlige virksomheder, må de efter  

 omstændighederne kunne behandles som en enhed.
Det gælder også, hvis flere  

 ejere driver virksomhed, når anpartsforholdene er de samme i disse, f.eks.  

 således, at en interessent ejer halvdelen af hver virksomhed og to andre  

 interessenter hver en fjerdedel af hver af disse virksomheder.
Dette gælder  

 især, hvis virksomhederne er af beslægtet karakter eller i øvrigt udgør et  

 naturligt fællesskab.
 De krav, der stilles som forudsætning for anvendelse af  

 investeringsfondshenlæggelser, må, hvor der må antages at foreligge en  

 erhvervsmæssig enhed, gælde virksomhederne under et.
Forskellig fra de foran anførte tilfælde er situationen, hvor et aktiv er  

 i sameje mellem to eller flere personer, og hvor disse personer benytter hele  

 aktivet i forhold til deres ejerandel i deres personlige virksomhed.
Det kan  

 f.eks. være to landmænd, der sammen køber en mejetærsker, og hvor de deler  

 anskaffelsesudgifter m.v. i forhold til deres benyttelse (= ejerandele). I  

 denne situation foreligger der ikke nogen udlejningsvirksomhed, men den  

 enkelte landmands anpart indgår i hans landbrugsvirksomhed.
K.
Forlods afskrivning 40. Investeringsfondshenlæggelser skal efter lovens §  

 3 anvendes til forlods afskrivning på anskaffelsessummen for følgende  

 afskrivningsberettigede aktiver:
 Driftsmidler, hvis levealder ikke overstiger 3 år, eller hvis  

 anskaffelsespris er under 3.800 kr. (1984), berettiger ikke til forlods  

 afskrivning, hvis den skattepligtige vælger fuldt ud at fradrage  

 anskaffelsessummen i den skattepligtige indkomst for anskaffelsesåret efter  

 afskrivningslovens § 3, stk. 1 eller 2. Der kan heller ikke forlods afskrives  

 på biler, som er indregistreret til privat personbefordring eller til  

 udlejning uden fører.
Der kan derimod ikke forlods afskrives på særlige installationer i  

 ikke-afskrivningsberettigede bygninger.
Der kan heller ikke forlods afskrives  

 på bygninger på lejet grund eller, på hvilke der hviler hjemfaldsforpligtelse  

 eller anden lignende forpligtelse, såfremt den skattepligtige vælger at  

 afskrive efter de særlige regler, som omtales i afskrivningslovens § 29 C.  

 Hvor kun en del af en bygning kan gøres til genstand for skattemæssige  

 afskrivninger, kan forlods afskrivning ved benyttelse af henlæggelser  

 foretages på en tilsvarende del af anskaffelsessummen.
Efter § 19A i afskrivningsloven skal anskaffelsessummen for bygninger og  

 installationer i afskrivningsberettigede bygninger omregnes til kontantværdi.  

 Det samme gælder efter afskrivningslovens § 29S dræningsanlæg på  

 jordbrugsbedrifter.
Forlods afskrivning på disse aktiver skal foretages på  

 den kontantomregnede anskaffelsessum.
Der kan forlods afskrives på udgifter til forbedring eller ombygning af de  

 nævnte aktiver.
Der kan dog ikke forlods afskrives på ombygnings- og  

 forbedringsudgifter vedrørende bygninger, hvis den skattepligtige har valgt  

 at straksafskrive udgiften efter afskrivningslovens § 21, stk. 2-3.
 Der kan også forlods afskrives på de i punkt a-d nævnte aktiver, hvis de  

 benyttes til forsøgs- eller forskningsvirksomhed, som er knyttet til den  

 skattepligtiges erhverv.
Der kan forlods afskrives på aktiver, der anskaffes til erhvervsvirksomhed  

 i udlandet, såfremt aktiverne er afskrivningsberettigede efter  

 afskrivningsloven.
Der gælder de samme begrænsninger i adgangen til at  

 anvende investeringsfondsmidler til udenlandsk virksomhed som til virksomhed  

 her i landet.
De af investeringsfondsloven omfattede aktiver er i hovedsagen de samme,  

 som kan gøres til genstand for skattemæssig afskrivning i henhold til afsnit  

 I, III, IV og IV B i afskrivningsloven.
Der kan herom henvises til  

 skattedepartementets cirkulære af 22. november 1983 om afskrivningsloven.
Den anskaffelsessum, hvorpå der kan forlods afskrives, opgøres efter  

 reglerne i afskrivningsloven.
Det betyder blandt andet, at moms, der  

 godtgøres som indgående afgift, ikke medregnes til anskaffelsessummen, jfr.  

 afskrivningslovens § 30A, som nærmere beskrevet i afskrivningscirkulærets  

 punkt 177-184.
 41. Kredsen af aktiver, der kan forlods afskrives ved  

 benyttelse af investeringsfondshenlæggelser, er dog noget snævrere end  

 kredsen af aktiver, der kan gøres til genstand for skattemæssige  

 afskrivninger efter afskrivningsloven.
Henlæggelser kan således ikke benyttes til forlods afskrivning på den  

 aftalte eller beregnede anskaffelsessum for aktiver, der ikke er leveret  

 eller fuldført, jfr. lovens § 3, stk. 3. Sådanne kontrakter kan derimod  

 forskudsafskrives efter afskrivningslovens afsnit III og IV A.
Når et aktiv,  

 på hvilket der er foretaget forskudsafskrivning, bliver leveret, kan der  

 derimod foretages forlods afskrivning på anskaffelsessummen, fratrukket det  

 forskudsafskrevne beløb.
Henlæggelser kan heller ikke benyttes til forlods afskrivning på maskiner,  

 inventar og lignende driftsmidler, der benyttes både til erhvervsmæssige og  

 til private formål, jfr. afskrivningslovens afsnit II.
Der kan derimod  

 forlods afskrives på den erhvervsmæssige del af en bygning, der benyttes både  

 til erhvervsmæssige og til private formål.
42. Efter lovens § 3, stk. 8, kan der ikke forlods  

 afskrives på aktiver, der ikke kan afskrives, fordi de er omfattet af  

 afskrivningslovens afsnit V A.
Det drejer sig om aktiver, der udlejes  

 (leasing), og som ikke berettiger til løbende pristalsregulerede  

 afskrivninger efter afskrivningsloven.
Skattepligtige kan derfor ikke hæve  

 investeringsfondsindskud til forlods afskrivning på disse aktiver.
 Reglerne er nærmere beskrevet i cirkulære af 2. april 1984 om ændring af  

 afskrivningsloven (leasing). Der kan dog forlods afskrives på de nævnte  

 aktiver, hvis der er indgået skriftlig aftale om erhvervelsen før den 30.  

 november 1983. Der kan i så fald også forlods afskrives på  

 forbedringsudgifter vedrørende disse aktiver, selv om udgifterne er afholdt  

 efter den 30. november 1983.
 Hvis der efter afskrivningslovens § 34B, stk. 3, dispenseres fra  

 leasingreglerne, finder de almindelige regler om forlods afskrivning med  

 investeringsfondshenlæggelser anvendelse på disse aktiver.
 43. Forlods afskrivning ved benyttelse af henlæggelser  

 kan ske uden hensyn til, om de pågældende aktiver anskaffes som nye, eller de  

 tidligere har været benyttet af andre.
Der kan efter lovens § 7 kun forlods afskrives på et aktiv i det  

 indkomstår, hvor der efter reglerne i afskrivningsloven første gang kan  

 afskrives.
For maskiner, inventar o.lign. driftsmidler, der udelukkende  

 benyttes erhvervsmæssigt, samt for skibe kan forlods afskrivning herefter kun  

 finde sted for det indkomstår, hvori anskaffelse finder sted.
Det er det  

 samme år, som det pågældende driftsmiddel eller skib indgår under  

 saldoafskrivningen for virksomhedens bestand af afskrivningsberettigede  

 driftsmidler eller skibe, jfr. afsnit I og III i afskrivningsloven.
 Afgørelsen af, hvornår et driftsmiddel eller skib anses for anskaffet og  

 berettiget til forlods afskrivning, træffes efter de samme regler, som gælder  

 for afskrivning i øvrigt, jfr. afskrivningslovens § 7. Det betyder, at  

 investeringsfondshenlæggelser kan anvendes, når levering har fundet sted.  

 Levering har fundet sted, når risikoen for driftsmidlets eller skibets  

 hændelige undergang er overgået til erhververen.
Henlæggelser kan derfor som nævnt ikke benyttes til forskudsafskrivning  

 efter afskrivningsloven.
Når et aktiv, på hvilket forskudsafskrivning er  

 foretaget, bliver leveret, kan der derimod foretages forlods afskrivning med  

 investeringsfondshenlæggelser på anskaffelsessummen, fratrukket  

 forskudsafskrivningen.
 For bygninger og installationer i afskrivningsberettigede bygninger kan  

 forlods afskrivning kun finde sted for det indkomstår, i hvilket bygningerne  

 eller installationerne er erhvervet (fuldført) og taget i brug til et  

 afskrivningsberettiget formål, jfr. § 22 i afskrivningsloven.
 Det er uden betydning for adgangen til at benytte henlæggelser til forlods  

 afskrivning, hvornår de pågældende maskiner og skibe m.v. er bestilt, eller  

 de pågældende bygninger og installationer er påbegyndt.
Overførsel af driftsmidler fra blandet eller privat benyttelse til  

 udelukkende erhvervsmæssig benyttelse anses i relation til  

 investeringsfondsloven for anskaffelse.
Det samme gælder, hvis en bygning  

 overføres fra ikke afskrivningsberettiget benyttelse til  

 afskrivningsberettiget benyttelse.
Henlæggelser kan anvendes til forlods afskrivning på aktiver, der er  

 erhvervet ved gave eller arv.
Ved arv gælder dette dog ikke, hvis arvingen  

 har succederet i afdødes skattemæssige stilling.
 Der kan ikke forlods afskrives på aktiver, der afhændes allerede i  

 anskaffelsesåret.
44. Når der er forlods afskrevet på et aktiv, kan  

 afskrivninger efter afskrivningslovens regler alene foretages på  

 anskaffelsessummen reduceret med det forlods afskrevne beløb, jfr. lovens §  

 7, stk. 3. Maskiner, inventar o.lign. driftsmidler, der udelukkende benyttes  

 erhvervsmæssigt, samt skibe til erhvervsmæssig brug skal herefter indgå i  

 saldoafskrivningen med anskaffelsessummen efter fradrag af de benyttede  

 henlæggelser.
Afskrivning på driftsbygninger og dræningsanlæg skal ske på  

 grundlag af anskaffelsessummen efter fradrag af de benyttede henlæggelser.  

 Det forlods afskrevne beløb kan ikke fradrages i den skattepligtige indkomst  

 for det år, hvori henlæggelsen anvendes, fordi beløbet er fradraget ved  

 henlæggelsen.
Den omstændighed, at driftsmidler er genstand for forlods afskrivning ved  

 brug af henlæggelser, bevirker således ikke, at de pågældende driftsmidler  

 kan holdes uden for den fælles afskrivningssaldo.
Anvendelsen af  

 henlæggelserne til forlods afskrivning medfører kun, at det beløb, hvormed  

 anskaffelsessummen indgår i saldoværdien, reduceres med den foretagne forlods  

 afskrivning.
Det gælder også, hvor anskaffelsessummen for et driftsmiddel  

 forlods afskrives fuldt ud.
Driftsmidlet indgår i dette tilfælde i  

 saldoværdien med 0 kr.
En eventuel salgssum for driftsmidler skal efter  

 afskrivningslovens regler fratrækkes saldoværdien.
45. Den skattepligtige kan selv bestemme, hvornår en  

 henlæggelse skal benyttes.
En henlæggelse for et enkelt henlæggelsesår kan  

 benyttes over flere indkomstår, og omvendt kan henlæggelser for flere  

 henlæggelsesår benyttes inden for et enkelt indkomstår.
Efter § 6, stk. 3, kan henlæggelser vedrørende et givet indkomstår først  

 benyttes, når tidligere henlæggelser er benyttet fuldt ud.
Hvis den  

 skattepligtige har både investeringsfonds- og etableringskonti, skal  

 etableringskontomidler anvendes til forlods afskrivning, før eventuelle  

 investeringsfondshenlæggelser for samme indkomstår anvendes, jfr.  

 etableringskontolovens § 7, stk. 8.
Henlæggelserne skal, efter lovens § 6, stk. 2, være anvendt inden 6 år  

 efter udløbet af henlæggelsesåret.
Ministeren for skatter og afgifter kan dog  

 forlænge fristen, hvis den skattepligtige dokumenterer, at det skyldes ham  

 utilregnelige årsager, at anvendelsen ikke har fundet sted inden fristens  

 udløb.
 Adgangen til at forlænge fristen er ved bekendtgørelse nr. 524 af 11.  

 oktober 1984 henlagt til ligningskommissionen (for Københavns og  

 Frederiksberg kommuner dog det pågældende skattedirektorat). Om klageadgang  

 henvises til punkt 62.
 Der vil normalt ikke være grundlag for at forlænge fristen, hvis den  

 manglende anvendelse af henlæggelserne skyldes skatteyderens egne forhold.  

 Den manglende anvendelse kan f.eks. skyldes, at skatteyderen eller dennes  

 rådgiver har glemt, at de henlagte midler skulle anvendes, eller at der på  

 grund af skrivefejl i regnskab eller lignende er anført forkerte oplysninger  

 om tidspunktet for fristens udløb.
Skyldes den manglende anvendelse ikke skatteyderens egne forhold, kan der  

 indrømmes fristforlængelse, såfremt skatteyderen inden fristens udløb har  

 købt et aktiv, som først bliver leveret efter fristens udløb.
Det er dog en  

 forudsætning, at dette skyldes forhold, som skatteyderen ikke har indflydelse  

 på, og som denne heller ikke kunne forudse.
 46. Forlods afskrivning ved benyttelse af henlæggelser  

 kan omfatte et aktivs fulde anskaffelsessum eller en del af denne.
I tilfælde, hvor en skattepligtig driver flere virksomheder, kan  

 henlæggelser benyttes til forlods afskrivning på aktiver i en af  

 virksomhederne, uanset om henlæggelserne helt eller delvis hidrører fra de  

 andre virksomheder.
Hvis flere skattepligtige driver erhvervsvirksomhed i  

 forening, kan hver enkelt deltager uafhængig af de andre deltagere benytte  

 sine henlæggelser til forlods afskrivning på aktiver i eller eventuelt uden  

 for den fælles virksomhed.
Der henvises dog til begrænsningerne i  

 mulighederne for anvendelse af investeringsfondsmidler for kommanditister og  

 interessenter, jfr. ovenfor punkt 32 og 33.
47. Efter lovens § 12 sidestilles benyttelse af  

 henlæggelser til forlods afskrivning, hvor andet ikke er foreskrevet, med  

 skattemæssige afskrivninger, der foretages efter afskrivningsloven.  

 Afskrivningslovens regler om den skattemæssige behandling af avance ved salg  

 m.v. gælder således også, hvis aktiverne ved anskaffelsen har været genstand  

 for forlods afskrivning ved brug af henlæggelser.
Det er en følge af, at  

 forlods afskrivning reducerer aktivernes skattemæssige anskaffelsessum.
 Dette gælder også, hvor forlods afskrivning alene er foretaget på den  

 oprindelige anskaffelsessum, men ikke på senere afholdte forbedrings- eller  

 ombygningsudgifter, eller der alene er forlods afskrevet på en efter  

 anskaffelsen afholdt forbedrings- eller ombygningsudgift.
48. Hver ægtefælle kan efter de almindelige regler  

 anvende sine henlæggelser til forlods afskrivning på anskaffelser til sin  

 virksomhed.
Den pågældende skal bl.a. opfylde kravet om en ikke uvæsentlig  

 arbejdsindsats efter § 3A, stk. 2, jfr. punkt 33.
En medarbejdende ægtefælle kan ligeledes efter lovens § 3, stk. 6, anvende  

 sine henlæggelser i den anden ægtefælles eller i begges virksomhed.
Den  

 medarbejdende ægtefælle skal dog opfylde arbejdskravet i kildeskattelovens §  

 37A i det år, hvor aktiverne anskaffes til virksomheden.
Begge ægtefællers  

 investeringsfondshenlæggelser kan i så fald anvendes til forlods afskrivning  

 på aktiver, der anskaffes til den fælles virksomhed.
For den medarbejdende  

 ægtefælles vedkommende er det altså ikke tilstrækkeligt, at arbejdskravet i  

 investeringsfondslovens § 3A (arbejdsindsats af ikke uvæsentligt omfang) er  

 opfyldt i anskaffelsesåret.
For det følgende indkomstår er det derimod  

 tilstrækkeligt, at ægtefællerne tilsammen opfylder arbejdskravet.
Efter lovens § 3, stk. 5, gælder, at hvis samlevende ægtefæller overfører  

 aktiver fra den ene ægtefælles erhvervsvirksomhed til anvendelse i den anden  

 ægtefælles erhvervsvirksomhed, kan den anden ægtefælle ikke benytte  

 henlæggelser til investeringsfonds til forlods afskrivning på de overførte  

 aktiver.
Denne regel må ses i sammenhæng med bestemmelsen i kildeskattelovens  

 § 26A, hvorefter den, der på denne måde overtager et aktiv fra sin ægtefælle,  

 afskrivningsmæssigt og med hensyn til beskatning ved salg m.v. stilles, som  

 om den pågældende selv havde anskaffet aktivet til de tidspunkter og beløb,  

 hvortil det i sin tid blev anskaffet.
Der anses således ikke ved overtagelsen  

 af aktivet fra ægtefællen at foreligge en sådan erhvervelse, som kan  

 sidestilles med en anskaffelse i investeringsfondslovens forstand.
 En ægtefælle kan ikke ved overførelse af sin virksomhed til den anden  

 ægtefælle samtidig overføre sine investeringsfondshenlæggelser til denne.
49. Henlæggelser skal efter lovens § 6, stk. 2, være  

 anvendt i deres helhed inden 6 år efter udløbet af det indkomstår, hvori  

 henlæggelsen er fradraget.
For henlæggelser for indkomståret 1982 og for  

 tidligere indkomstår er fristen 12 år. 12 års fristen for anvendelse af  

 henlæggelser for tidligere år kan dog i realiteten blive reduceret, hvis  

 virksomheden foretager henlæggelser for indkomståret 1983 og senere, og den  

 skattepligtige vil anvende disse indenfor 6 års fristen.
Det skyldes, at de  

 ældste henlæggelser efter lovens § 6, stk. 3, skal anvendes først.
Eksempel:  

 Efter de hidtil gældende regler skal en henlæggelse, der er foretaget i 1982,  

 anvendes senest i 1994. Hvis den skattepligtige foretager henlæggelse i 1983,  

 skal henlæggelsen fra 1982 anvendes senest i 1989. Det skyldes, at 6 års  

 fristen for henlæggelsen i 1983 udløber i 1989, og at henlæggelsen fra 1982  

 skal anvendes først.
Denne virkning kan få betydning for henlæggelser  

 foretaget i indkomstårene 1978 til 1982.
L.
Efterbeskatning m.v.
50. I det omfang en henlæggelse ikke benyttes  

 rettidigt, skal den, efter lovens § 9, medregnes i den skattepligtige  

 indkomst for henlæggelsesåret, med tillæg af 5 pct. for hvert år fra udløbet  

 af henlæggelsesåret og indtil udløbet af det indkomstår, hvori fristen  

 udløber.
Der er ikke tale om en renteberegning, men om et tillæg til den  

 skattepligtige indkomst.
 51. Efter lovens § 9, stk. 2, kan ministeren for  

 skatter og afgifter, når særlige omstændigheder taler derfor, tillade, at  

 henlæggelser ikke anvendes til forlods afskrivning inden udløbet af 6-års  

 fristen, men i stedet efterbeskattes.
 Adgangen til at tillade hævning mod efterbeskatning før fristens udløb er  

 ved bekendtgørelse nr. 524 af 11. oktober 1984 henlagt til  

 ligningskommissionen (for Københavns og Frederiksberg kommuners vedkommende  

 dog det pågældende skattedirektorat). Om klageadgang henvises der til punkt  

 62.
Bestemmelsen tager sigte på tilfælde, hvor det, efter at henlæggelsen er  

 foretaget, viser sig, at den skattepligtige ikke vil have mulighed for at  

 anvende henlæggelsen til investeringsformål, og hvor den manglende mulighed  

 for anvendelse skyldes uforudselige grunde.
Bestemmelsen kan ikke anvendes,  

 hvis formålet alene er at tilvejebringe økonomisk støtte til den pågældende  

 virksomhed.
Som følge af de fra og med 17. maj 1983 gennemførte indskrænkninger i  

 anvendelsesmulighederne for investeringsfondshenlæggelser, er det besluttet,  

 at dispensationsreglen i § 9, stk. 2, skal administreres lempeligere i en  

 overgangsperiode.
Hvis en skattepligtig inden den 17. maj 1983 har foretaget  

 henlæggelse til investeringsfond med henblik på investering efter de hidtil  

 gældende regler, kan en ansøgning efter § 9, stk. 2, normalt forventes  

 imødekommet, selv om der ikke i øvrigt foreligger særlige omstændigheder.  

 Tilladelse til efterbeskatning efter denne lempelige praksis kan kun ventes  

 givet, når ansøgningen indgives inden udgangen af 1984.
 Når investeringsfondshenlæggelsen herefter tillades efterbeskattet inden  

 fristens udløb, skal den medregnes i den skattepligtige indkomst for  

 henlæggelsesåret med tillæg af 5 pct. for hvert år fra udløbet af  

 henlæggelsesåret og indtil udløbet af det indkomstår, hvori ansøgning  

 indgives.
 For ansøgninger indgivet inden 1. oktober 1984 gælder de regler, der er  

 omtalt nedenfor i punkt 52.
 52. Efterbeskatning af ikke anvendte henlæggelser, for  

 hvilke fristen for anvendelse efter lovens § 6 er udløbet inden den 1.  

 oktober 1984, eller for hvilke der er indgivet ansøgning efter lovens § 9,  

 stk. 2, inden 1. oktober 1984, sker efter reglerne i lovbekendtgørelse nr.  

 401 af 19. august 1983 § 9, stk. 1-3. Efter disse regler foretages  

 efterbeskatningen ved forhøjelse af den skattepligtige indkomst for  

 henholdsvis det indkomstår, hvori fristen udløber, og i det indkomstår, hvori  

 frigivelse af henlæggelsen sker.
53. Ved den skattepligtiges død eller konkurs, eller  

 hvis erhvervsvirksomheden ophører eller afhændes, eller et selskab eller en  

 forening m.v. likviderer uden konkursbehandling, foretages der  

 efterbeskatning efter lovens § 10, stk. 1, af ikke anvendte henlæggelser.
Det  

 sker ved forhøjelse af den skattepligtige indkomst for henlæggelsesårene.
Ved efterbeskatningen tillægges henlæggelserne 5 pct. for hvert år fra  

 udløbet af henlæggelsesårene og indtil udløbet af døds-, konkurs-, ophørs-,  

 afhændelses- eller likvidationsåret.
Hvis en skattepligtig driver flere  

 virksomheder, finder bestemmelsen i lovens § 10 om efterbeskatning i tilfælde  

 af erhvervsvirksomhedens afhændelse eller ophør alene anvendelse, når den  

 skattepligtige afhænder eller ophører med samtlige virksomheder.
 Efterbeskatningsreglen kan illustreres ved følgende eksempel:
 54. Hvis erhvervsvirksomheden afhændes eller ophører,  

 kan ministeren for skatter og afgifter efter lovens § 10, stk. 2, tillade, at  

 henlæggelsen opretholdes på de oprindelige vilkår, såfremt den skattepligtige  

 inden 1 år efter afhændelsen eller ophøret overtager en anden virksomhed.
 Adgangen til at give denne tilladelse er ved bekendtgørelse nr. 524 af 11.  

 oktober 1984 henlagt til ligningskommissionen (for Københavns og  

 Frederiksberg kommuner dog det pågældende skattedirektorat). Om klageadgang  

 henvises til punkt 62.
Hvor skatteyderen anfører, at han agter at påbegynde eller overtage anden  

 virksomhed, vil tilladelse til opretholdelse af henlæggelsen kunne meddeles  

 på betingelse af, at dette sker inden for den nævnte 1 års frist.
Der er ikke  

 hjemmel til at forlænge denne frist.
55. I tilfælde, hvor den skattepligtige afgår ved  

 døden, kan ministeren for skatter og afgifter efter lovens § 10, stk. 3,  

 tillade, at henlæggelsen overtages af ægtefællen på de for afdøde gældende  

 betingelser.
Det er dog en betingelse, at virksomheden tilhørte fællesboet,  

 og at den efterlevende ægtefælle overtager dette til hensidden i uskiftet bo.  

 I tilfælde, hvor boet skiftes, kan det tillades den efterlevende ægtefælle  

 eller en anden enearving efter afdøde på samme måde at overtage henlæggelsen.  

 Der er ikke herudover hjemmel til at overføre henlæggelser til andre.
 Adgangen til at give denne tilladelse er ved bekendtgørelse nr. 524 af 11.  

 oktober 1984 henlagt til ligningskommissionen (for Københavns og  

 Frederiksberg kommuner dog det pågældende skattedirektorat). Om klageadgang  

 henvises til punkt 62.
Tilladelse til overtagelse af en afdød persons  

 investeringsfondshenlæggelse efter lovens § 10, stk. 3, bør kun gives, når  

 den efterlevende ægtefælle eller enearvingen enten viderefører den afdødes  

 virksomhed eller en del af denne, eller selv påbegynder en selvstændig  

 virksomhed.
Det er tilstrækkeligt, at den efterlevende ægtefælle eller  

 enearvingen overtager eller påbegynder anden selvstændig virksomhed inden 1  

 år efter dødsfaldet.
Overtagelse af investeringsfondshenlæggelser sker på de betingelser, der  

 gjaldt for afdøde.
Eventuel efterbeskatning i henhold til  

 investeringsfondslovens § 10, stk. 1 eller 2, vil derfor finde sted på  

 grundlag af afdødes skattepligtige indkomst for de år, hvori henlæggelserne  

 er foretaget.
 56. Investeringsfondsindskuddet tjener til sikkerhed  

 for skattekrav, og de indsatte beløb kan i de i punkt 50, 51 og 53 nævnte  

 tilfælde ikke forlanges udbetalt, før skattekravene er fyldestgjort, jfr.  

 lovens § 9, stk. 3, sammenholdt med § 10, stk. 1.
Pengeinstituttet må, jfr. § 6 i bekendtgørelse om investeringsfonds, i de  

 nævnte tilfælde først udbetale fra en konto, når det har modtaget meddelelse  

 herom fra statsskattedirektoratet.
Pengeinstituttet har pligt til at  

 indbetale den del af beløbet, der efter meddelelse fra  

 statsskattedirektoratet svarer til skatten.
Beløbet skal indbetales til  

 statsskattedirektoratet, med oplysning om kontohavers CPR- eller CIR-nummer,  

 senest 10 ekspeditionsdage efter modtagelsen af statsskattedirektoratets  

 meddelelse.
I de tilfælde, hvor der ved efterbeskatning af ikke anvendte henlæggelser  

 bliver tale om restskat, skal der endvidere betales et tillæg til restskatten  

 på 7 eller 8 pct. efter kildeskattelovens § 61. Reglerne i kildeskattelovens  

 § 62A, stk. 2, om nedsættelse eller bortfald af overskydende skat finder  

 ligeledes anvendelse.
Hvis de opgjorte skatteefterkrav ikke betales  

 rettidigt, skal der betales morarenter efter de sædvanlige regler.
57. Ved dødsfald, konkurs, ophør, afhændelse eller  

 likvidation før den 1. oktober 1984 anvendes efterbeskatningsreglerne i  

 lovbekendtgørelse nr. 401 af 19. august 1983. Ved død eller konkurs sker der  

 efter disse regler efterbeskatning ved en forhøjelse af den skattepligtige  

 indkomst for henlæggelsesårene uden tillæg.
Ved ophør, afhændelse eller  

 likvidation sker efterbeskatningen som efter de nye regler.
58. Hvis en personligt ejet virksomhed omdannes til et  

 aktieselskab eller et anpartsselskab efter reglerne i lov om skattefri  

 virksomhedsomdannelse, kan ubenyttede investeringsfondshenlæggelser overføres  

 helt eller delvis til selskabet efter denne lovs § 7. Hvis kun en del af  

 henlæggelserne overføres, skal de først foretagne henlæggelser anses for  

 overført til selskabet.
De overførte henlæggelser betragtes, som om de var  

 foretaget af selskabet i henlæggelsesårene.
Det gælder også i tilfælde af  

 efterbeskatning efter investeringsfondslovens § 10, stk. 1, i indkomstår, der  

 ligger forud for selskabets stiftelse.
I virksomhedsomdannelseslovens § 7,  

 stk. 2, er der henvist til investeringsfondslovens § 10, stk. 1 og 2. Efter  

 den seneste lovændring er det § 10, stk. 1. Der henvises i øvrigt til  

 skattedepartementets cirkulære af 4. januar 1984 om skattefri  

 virksomhedsomdannelse.
 59. Hvis en skattepligtig hæver beløb på en  

 investeringsfondskonto, og det viser sig, at der ikke kan forlods afskrives,  

 skal de ikke anvendte henlæggelser efterbeskattes efter lovens § 10A.
 Årsagen til, at der ikke kan foretages en forlods afskrivning, kan f.eks.  

 være, at den skattepligtige ikke opfylder arbejdskravet.
Der skal også ske efterbeskatning, hvis kun en del af den henlæggelse, der  

 svarer til det hævede indskud, kan forlods afskrives.
Det kan f.eks.  

 forekomme, hvis afskrivningsgrundlaget nedsættes ved ligningen.
I så fald  

 skal kun den del af henlæggelsen, der ikke kan forlods afskrives,  

 efterbeskattes.
Efterbeskatningen sker gennem en forhøjelse af den skattepligtige indkomst  

 for henlæggelsesåret.
Forhøjelsen udgør den foretagne henlæggelse eller den  

 del af denne, der ikke anvendes til forlods afskrivning, samt 5 pct. tillæg  

 pr. år fra henlæggelsesårets udløb, og indtil udløbet af det indkomstår,  

 hvori de indskudte beløb er hævet.
Der regnes kun med hele år.
 Dette kan illustreres ved følgende eksempel:
 I de tilfælde, hvor der ved efterbeskatning bliver tale om restskat,  

 tillægges restskatten et procenttillæg på 7 eller 8 pct. efter  

 kildeskattelovens § 61. Reglerne i kildeskattelovens § 62A, stk. 2, om  

 nedsættelse eller bortfald af overskydende skat finder ligeledes anvendelse.  

 Hvis de opgjorte skatteefterkrav ikke betales rettidigt, skal der betales  

 morarenter efter de sædvanlige regler.
60. Den skattepligtige har dog efter lovens § 10A,  

 stk. 2, mulighed for at undgå efterbeskatning ved at foretage forlods  

 afskrivning på andre aktiver, der berettiger til forlods afskrivning efter  

 investeringsfondsloven.
Det er en forudsætning, at forlods afskrivning  

 foretages senest i det indkomstår, der følger efter det indkomstår, hvori  

 midlerne er hævet.
Bortset herfra gælder der ingen særlige tidsfrister.
Hvis  

 en skattepligtig således får afvist en forlods afskrivning ved ligningen for  

 indkomståret 1985, kan den pågældende vælge at overføre den ikke-anvendte  

 henlæggelse til forlods afskrivning på andre aktiver senest for indkomståret  

 1986. Overførslen kan foretages inden for skattestyrelseslovens frister for  

 ændring af ansættelser for tidligere indkomstår.
Hvis en skattepligtig, der har valgt at overføre forlods afskrivninger til  

 andre aktiver, som opfylder betingelserne efter investeringsfondsloven,  

 alligevel ikke anskaffer sådanne aktiver, skal der efter lovens § 10A, stk.  

 3, ske efterbeskatning.
I så fald skal tillæg beregnes til udløbet af det  

 indkomstår, der følger efter det år, hvori beløbet er hævet.
Anskaffes der  

 aktiver, der berettiger til forlods afskrivning efter investeringsfondsloven,  

 skal den ikke-anvendte henlæggelse benyttes til forlods afskrivning på disse  

 aktiver, indtil hele henlæggelsen er anvendt.
 Reglen kan illustreres ved følgende eksempel:
1. En skattepligtig person med kalenderårsregnskab kr.  

 henlægger for år 1 100.000 2. Den 15. juni i år 5 hæver den skattepligtige hele  

 indskuddet på 70.000 kr.
Henlæggelsen på 100.000 kr. skulle forlods afskrives  

 på en maskine, der blev anskaffet den 14. juni i år 5, men maskinen sælges  

 igen allerede i år 5. Der kan derfor ikke forlods afskrives i år 5.
3. Den skattepligtige vælger at overføre henlæggelsen  

 til år 6 100.000 I år 6 anskaffes en afskrivningsberettiget maskine til 80.000 kr., som  

 forlods afskrives 80.000 Herefter er der tilbage af ikke-anvendt henlæggelse 20.000 4. Den ikke-anvendte henlæggelse beskattes i år 1 ved  

 en forhøjelseaf den skattepligtige indkomst med 20.000 Hertil lægges 5 pct. pr. år fra 31. december i år 1 61. Efter strafbestemmelserne i § 11 kan en  

 skattepligtig straffes med bøde, hvis vedkommende forsætligt eller groft  

 uagtsomt afgiver urigtige eller vildledende oplysninger i det skema, der  

 indleveres i pengeinstituttet i forbindelse med en hævning.
Hvis  

 overtrædelsen begås med forsæt til skatteunddragelse, kan der straffes med  

 bøde, hæfte eller fængsel i indtil 2 år.
Aktieselskaber, andelsselskaber og  

 lignende kan efter denne bestemmelse pålægges bødeansvar.
Straffebestemmelserne kan anvendes, hvis en skattepligtig hæver beløb på  

 en konto uden at have anskaffet et aktiv, som kan forlods afskrives med den  

 tilsvarende henlæggelse.
Bestemmelsen kan endvidere anvendes, hvis den  

 skattepligtige anvender det hævede beløb til klart ikke-forlods  

 afskrivningsberettigede formål i modstrid med oplysningerne på det  

 indleverede hæveskema.
Det er endvidere fastsat i § 11A, at en lovovertrædelse kan afgøres  

 udenretligt ved bødeforlæg.
Såfremt en overtrædelse skønnes ikke at ville  

 medføre højere straf end bøde, kan statsskattedirektoratet meddele den  

 skattepligtige, at sagen kan afgøres uden at komme for en domstol.
Det er en  

 forudsætning, at den skattepligtige erkender sig skyldig i overtrædelsen og  

 erklærer sig rede til inden for en nærmere angiven frist at betale en bøde,  

 der er angivet i meddelelsen fra statsskattedirektoratet.
Den angivne frist  

 kan forlænges efter begæring.
 Det er bestemt i lov nr. 209 af 16. maj 1984, at der under en  

 administrativ skatte- eller afgiftsstraffesag efter investeringsfondsloven er  

 adgang til forsvarerbistand efter lov nr. 625 af 21. december 1983. Reglerne  

 fremgår af bekendtgørelse nr. 489 af 19. september 1984 om adgang til  

 forsvarerbistand under en administrativ skatte- og afgiftsstraffesag.
M.
Klageadgang og ikrafttræden 62. En række dispensationsbeføjelser efter  

 investeringsfondsloven er ved bekendtgørelse nr. 524 af 11. oktober 1984  

 henlagt til amtsskatteinspektoraterne, ligningskommissionerne og Københavns  

 og Frederiksberg skattedirektorater.
Afgørelser, der er truffet af ligningskommissionen, kan efter  

 bekendtgørelsens § 5 påklages til amtsskatteinspektoratet, hvis afgørelse kan  

 påklages til statsskattedirektoratet.
Statsskattedirektoratets afgørelse kan  

 påklages til ministeren for skatter og afgifter.
 Afgørelser, der er truffet af amtsskatteinspektoratet og Københavns og  

 Frederiksberg skattedirektorater, kan efter bekendtgørelsens § 5 påklages til  

 statsskattedirektoratet, hvis afgørelse kan påklages til ministeren for  

 skatter og afgifter.
For skattepligtige, der er omfattet af kulbrinteskatteloven, er de  

 ovennævnte dispensationsbeføjelser efter bekendtgørelse nr. 523 af 11.  

 oktober 1984 henlagt til statsskattedirektoratet.
Statsskattedirektoratets  

 afgørelser kan påklages til ministeren for skatter og afgifter.
Kontrollen med fradrag for henlæggelser til investeringsfonds og med  

 forlods afskrivning er derimod et led i den almindelige ligning.
Afgørelser,  

 som træffes af ligningskommissionen vedrørende disse forhold, sker ved  

 skatteansættelsen.
Denne ansættelse kan i modsætning til afgørelser om  

 dispensation påklages til skatterådet og derfra videre til landsskatteretten  

 efter reglerne i skattestyrelsesloven.
 63. De nye regler trådte i kraft den 1. oktober 1984.  

 Visse ændringer i investeringsfondsloven har dog virkning fra tidligere  

 tidspunkter.
 Om de væsentligste ikrafttrædelsesregler skal bemærkes:
a.
De nye regler om personlig arbejdsindsats og deltagerantal har virkning  

 fra den 17. maj 1983. De nye regler finder således ikke anvendelse, hvis den  

 skattepligtige har anskaffet forlods afskrivningsberettigede aktiver inden  

 denne dato efter de tidligere regler.
Selv om anskaffelse først sker senere,  

 er der dog en særlig adgang til dispensation fra den nye regel om personlig  

 arbejdsindsats, hvis henlæggelse er foretaget før den 17. maj 1983. Der kan  

 endvidere dispenseres fra reglen om deltagerantal, uanset hvornår  

 henlæggelserne er foretaget.
Reglen om personlig arbejdsindsats gælder ikke  

 for enkeltmandsvirksomheder, hvis det forlods afskrivningsberettigede aktiv  

 er anskaffet før den 1. juli 1984, og forlods afskrivningen foretages senest  

 ved udgangen af indkomståret 1985.
b.
Fremgangsmåden ved anvendelse af indskudsbeløb til forlods afskrivning  

 er forenklet, således at der ikke kræves forudgående godkendelse.
Disse  

 regler har virkning, når beløbet hæves den 1. oktober 1984 eller senere.
c.
Reglerne om efterbeskatning af henlæggelser, der ikke anvendes til  

 forlods afskrivning, således at henlæggelsen med et årligt tillæg på 5 pct.  

 medregnes i den skattepligtige indkomst for henlæggelsesåret, har virkning  

 fra den 1. oktober 1984. Hvis fristen for anvendelse af henlæggelserne  

 udløber før den 1. oktober 1984, eller hvis anmodning om efterbeskatning før  

 fristens udløb indgives før denne dato, gælder de tidligere regler.
Det samme  

 gælder ved konkurs eller død før den 1. oktober 1984.
d.
De nye regler om fordelingen af kompetence til at dispensere fra lovens  

 regler, jfr. bekendtgørelse nr. 524 af 11. oktober 1984, har virkning for  

 anmodninger om dispensation, der indgives den 15. oktober 1984 eller senere.
 Der henvises i øvrigt til bemærkningerne i de enkelte afsnit.
