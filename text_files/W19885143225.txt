 Ansøgning om patent på »tætlukket kølekompressor« blev  

 afslået af Patentdirektoratet p.g.a. manglende opfindelseshøjde.
 Patentankenævnet stadfæstede direktoratets afgørelse, selv om der blev  

 foretaget en ændring af et af patentkravene.
År 1988, den 1. september afsagde patentankenævnet (Grønning-Nielsen, Hans  

 Chr.
Thomsen, Asger Nielsen, Niordson, Terndrup Pedersen) følgende k e n d e l s e i sagen j.nr.
P. 16/87:
Klage fra L'Unite Hermetique, Frankrig, v/Patentbureau Hofman-Bang & Boutard A/S over patentdirektoratets afgørelse af 5. marts 1987 af patentansøgning nr.  

 5497/81.
 Den 11. december 1981 indleverede klageren en ansøgning om patent på  

 »tætlukket kølekompressor«.
 Ansøgningens krav af 18. marts 1982 lød således:
 »1. Tætlukket kølekompressor, som inden for en tætsluttende kappe  

 (10) omfatter en elektromotor med en stator (19), en rotor (13), der er  

 koblet til en krumtapaksel (14) og driver kompressionsorganer (15) med  

 cylinder og stempel for en kølegas, samt en af motoren drevet  

 centrifugalturbine (28), k e n d e t e g n e t ved, at turbinen (28) er  

 indrettet til at tilvejebringe et overtryk i kølegassen, inden denne strømmer  

 ind i kompresionsorganet (15) med cylinder og stempel.
 2. Kompressor ifølge krav 1, k e n d e t e g n e t ved, at turbinen (28)  

 med skovlblade er anbragt i et indsugningskammer (21), der kommunikerer dels  

 igennem en indsugningsåbning (26) med gasrumfanget i kappen (10), og dels  

 igennem et indvendigt udstødsrør (27) med indløbet til kompressionsorganerne  

 (15).
 3. Kompressor ifølge krav 2, k e n d e t e g n e t ved, at  

 indsugningsåbningen (26) ligger i flugt med rotationsaksen af  

 centrifugalturbinen (28).
 4. Kompressor ifølge krav 2, k e n d e t e g n e t ved, at et parti af  

 viklingen (29) af statoren (19) er lejret i indsugningskammeret (21) og er  

 anbragt koncentrisk med centrifugalturbinen (28).
 5. Kompressor ifølge krav 2, k e n d e t e g n e t ved, at  

 indsugningskammeret (21) igennem motorens luftgab (32) også kommunikerer med  

 det indre af kappen (10).
 6. Kompressor ifølge krav 2, k e n d e t e g n e t ved, at  

 indsugningskammeret (21) er afgrænset af endeflader (22 eller 23) af rotoren  

 (13) og statoren (19) og af en hætte (24), som dækker endefladerne.
 7. Kompressor ifølge krav 1, k e n d e t e g n e t ved, at rotoren (13) og  

 turbinen (28) er udformet som en enkelt formstøbt blok.
 8. Kompressor ifølge krav 1-3, k e n d e t e g n e t ved organer, der er  

 indrettet til at bringe de af turbinen (28) frembragte gaspulsationer ved  

 indgangen til kompressionsorganerne (15) i fase med bevægelsen af de til  

 kompressionsorganerne tilknyttede indsugningsventilklapper (1,2) således, at  

 gasserne på ventilknappernes åbningstidspunkt ud for disse frembyder et  

 maksimalt overtryk.
 9. Kompressor ifølge krav 8, k e n d e t e g n e t ved, at  

 fasesynkronisering tilvejebringes ved en bestemmelse af længden af det  

 indvendige udstødsrør (27).
 10. Kompressor ifølge krav 9, k e n d e t e g n e t ved, at  

 kompressionsorganerne omfatter mindst to cylinder/stempel-enheder (15,16),  

 som er forbundet med udløbet af det indvendige udstødsrør (27) ved hjælp af  

 kanaler beliggende i et topstykke (31), og at længden af kanalerne er bestemt  

 således, at gassen frembyder et maksimalt overtryk ud for  

 indsugningsventilklapperne (1,2: 3,4) for hver af de respektive cylindre på  

 ventilklappernes åbningstidspunkt.
11. Kompressor ifølge krav 8, k e n d e t e g n e t ved, at  

 kompressionsorganerne omfatter mindst to cylinder/stempel-enheder (15,16),  

 som er forbundet med det indvendige udstødsrør (27), og at organerne til  

 fasesynkroniseringen af gaspulsationerne ud for ventilklapperne (1,2: 3,4) på  

 disses åbningstidspunkt består i en passende anbringelse af skovlbladene af  

 turbinen (28) i forhold til drejningsvinklen af krumtapakslen (14).« Patentdirektoratet udtalte i skrivelse af 26. september 1985:
 »1. Det, der er angivet i beskrivelse og krav, er kendt, idet det er  

 den samme teknik, som er omhandlet f.eks. i USA patentbeskrivelserne nr.  

 3.075.106, nr. 3.288.357, nr. 3.387.774, og nr. 3.465.949.
 2. De enkelte detaljer ved arrangementet ifølge beskrivelse og krav, som  

 ikke fremgår direkte af de nævnte publikationer, synes nærmest at være af  

 rent formgivningsmæssig art, og ses ikke at være sådanne, der kan medføre en  

 i forhold dertil særlig teknisk virkning og således udgøre noget opfinderisk  

 ejendommeligt.
3. Ansøgningen skønnes derfor ikke at omhandle en patenterbar  

 opfindelse.« Klageren fremsendte herefter ved skrivelse af 26. marts 1986 følgende  

 præciserede patentkrav:
 »1. Tætlukket kølekompressor, som inden for en tætsluttende kappe  

 (10) omfatter en elektromotor med lodret akse og med en stator (19), en rotor  

 (13), der er koblet til en krumtapaksel (14) og driver kompressionsorganer  

 med cylinder (150, 160) og stempel (15, 16) for en kølegas samt et  

 indsugningskammer (21) der afgrænses af en hætte (24), som dækker rotorens og  

 statorens endeflader (22, 23), og som kommunikerer dels med gasrumfanget i  

 kappen (10) igennem en med rotoraksen flugtende indsugningsåbning (26) og  

 dels med indløbet til kompressionsorganerne igennem et indvendigt udstødsrør  

 (27), og som koncentrisk med rotoren omslutter et varmt parti af statorens  

 vikling (29), der rager aksialt ud forbi rotorens endeflade (22), k e n d e t  

 e g n e t ved, at den omfatter en centrifugalturbine (28) med skovlblade,  

 hvis nederste ender er fastgjort til rotorens endeflade (22), og hvis øverste  

 ender rager aksialt ud forbi de varme statorviklingspartiers øverste kant,  

 samt at udstødsrørets (27) indløb ligger ud for turbinens (28) perferi og er  

 rettet imod de nævnte aksialt udragende øverste turbineskovlbladsender.
 2. Kompressor ifølge krav 1, k e n d e t e g n e t ved, at  

 indsugningskammeret (21) også kommunikerer med det indre af kappen (10)  

 igennem motorens luftgab (32).
 3. Kompressor ifølge krav 1, k e n d e t e g n e t ved, at rotoren (13) og  

 turbinen (28) er udformet som en enkelt formstøbt blok.
 4. Kompressor ifølge krav 1, k e n d e t e g n e t ved, at længden af det  

 indvendige udstødsrør (27) er valgt således at de af turbinen (28) frembragte  

 gaspulsationer ved indgangen til kompressionsorganerne (15, 16) ligger i fase  

 med bevægelsen af de til kompressionsorganerne tilknyttede  

 indsugningsventilklapper (1, 2) således, at gasserne på ventilklappernes  

 åbningstidspunkt ud for disse frembyder et maksimalt overtryk.
5. Kompressor ifølge krav 4, k e n d e t e g n e t ved, at  

 kompressionsorganerne omfatter mindst to cylinder/stempel-enheder (150, 15:  

 160, 16), som er forbundet med udløbet for det indvendige udstødsrør (27) ved  

 hjælp af kanaler beliggende i et topstykke (31), og at længden af disse  

 kanaler er bestemt således, at gasserne frembyder et maksimalt overtryk ud  

 for indsugningsventilklapperne (1, 2; 3, 4) for hver af de respektive  

 cylindre på ventilklappernes åbningstidspunkt.« Hertil svarede Patentdirektoratet i skrivelse af 17. juli 1986:
»1. USA patentskrift nr. 3.465.949 omhandler en hermetisk kapslet  

 kompressor med en elektromotor med lodret akse, der driver en  

 kompressorenhed, og hvor der findes et arrangement til at skabe overtryk i  

 den gas, der skal komprimeres, inden den ledes til kompressorens  

 indsugningsside.
Som det klart fremgår af patentskriftet omfatter dette  

 arrangment et centrifugalblæserhjul, der er anbragt ved den bort fra  

 kompressoren vendende ende af motorakslen, og som sender gassen mod et antal  

 udløb, som ligger ud for blæserhjulets periferi og er rettet mod  

 skovlbladsenderne.
2. Som det ligeledes fremgår klart af patentskriftet, se fx. spalte 3.  

 linie 60 ff, opnås der ved hjælp af dette arrangement, at kompressoren får  

 højere ydelse.
At formålet ikke blot, som De nævner i beskrivelsen, er at  

 kompensere for gassens tryktab gennem spalterne i motoren godtgøres tydeligt  

 ved det udførelseseksempel, der er vist i skriftets fig. 4 og fig. 5, hvor  

 der slet ikke findes nogen motor.
 3. Såvel de midler, der er angivet, som den virkning, der opnås, er  

 således kendte.
 4. De enkelte detaljer ved selve udformningen, hvorved arrangementet  

 ifølge beskrivelsen og krav afviger fra det, der er omhandlet i  

 patentskriftet, såsom at blæserskovlene, i stedet for at være fastgjort til  

 akslen, sidder på rotorens endeflade, synes kun at repræsentere rent  

 formgivningsmæssige træk, for hvilke der ikke er forklaret, og heller ikke  

 ses at kunne fremkomme, anden virkning end den ovennævnte.
5. Ansøgningen omhandler således ikke en patenterbar opfindelse, og det  

 ansøgte patent kan derfor ikke meddeles.« Efter yderligere brevveksling, hvorunder klageren imødegik direktoratets  

 indvendinger, afslog Patentdirektoratet ved skrivelse af 5. marts 1987  

 endeligt ansøgningen med følgende begrundelse:
 »1. Som det tidligere er anført herfra, sidst ved skrivelsen af 17.  

 jun 1986, er såvel de midler, der angives ifølge kravene, som den virkning,  

 de medfører, i alt væsentligt kendte, idet USA-patentskrift nr. 3.465.949  

 direkte omhandler en kompressor med et arrangement til at skabe forhøjet tryk  

 i indsugningsgassen, som omfatter et centrifugalblæserhjul, der er anbragt  

 ved den bort fra kompressoren vendende ende af motorakslen, og som sender  

 gassen mod et antal udløb, som ligger ud for blæserhjulets periferi og er  

 rettet mod skovlbladsenderne.
2. Virkningen er som nævnt i patentskriftet, at der skabes forøget tryk  

 ved kompressorens indsugningsside.
Om dette forhøjede tryk skal kompensere  

 for et tryktab, forårsaget af gassens passage gennem motoren, sådan som det  

 angives først i patentskriftet, og sådan som De fremhæver i Deres indlæg af  

 17 dec 1986, eller om det skal medføre en »super-charge«-effekt,  

 sådan som det nævnes i spalte 4, linie 34 ff, er i og for sig uden betydning.
3. Kravene er ikke søgt præciseret over for den nævnte kendte teknik.
Den  

 eneste detalje, hvorved kompressoren ifølge ansøgningen afviger fra, hvad der  

 fremgår direkte af det nævnte patentskrift, at blæserskovlene, i stedet for  

 at være fastgjort til akslen, sidder på rotorens endeflade, ses alene at  

 repræsentere et udformningsmæssigt træk.
Den virkning derved, De fremhæver i  

 Deres indlæg af 17 dec 1986, og de i gassen indeholdte væskepartikler kommer  

 i kontakt med statorviklingen, ses ikke at være væsentlig ny eller  

 overraskende, idet den af centrifugalblæseren transporterede gas med de  

 eventuelle væskedråber i den kendte udførelse også kommer i kontakt med  

 motorens statorvikling.
4. Ansøgningen omhandler således ikke en opfindelse, der adskiller sig  

 væsentligt fra, hvad der var kendt før indleveringsdagen.' Denne afgørelse har klageren ved skrivelse af 4. maj 1987 indbragt for  

 Patentankenævnet med påstand om, at Patentdirektoratets afgørelse omstødes,  

 således at ansøgningen optages til fortat behandling på grundlag af kravene  

 af 26. marts 1986 med den ændring, at der »i slutningen af krav 1 er  

 tilføjet det konstruktive træk, at det varme viklingsparti er anbragt  

 koncentrisk med turbinen.
Krav 2-5 er uændrede«.
 Klageren har bl.a. anført:
 »I patentdirektoratets afslag af 5.marts 1987 udtales, at den eneste  

 detalje, hvorved kompressoren ifølge ansøgningen afviger fra, hvad der  

 fremgår direkte af det modholdte USA-patentskrift nr. 3.465.949 (Cawley), at  

 blæserskovlene, i stedet for at være fastgjort til akselen, sidder på  

 rotorens endeflade, alene ses at repræsentere et udformningsmæssigt træk.
Hertil skal bemærkes, at der ved arrangementet ifølge opfindelsen opnås,  

 at alle områder i indsugningskammeret (21) påvirkes af det af turbinen (28)  

 tilvejebragte undertryk, specielt ud for rotorens (13) endeflade (22). Når  

 kølefluidet indsuges af turbinen (28) og trænger ind i indsugningskammeret  

 (21), vil selv de tungere væskepartikler i kølefluidet, hvilke søger mod  

 rotorens endeflade (22), påvirkes af turbinen (28) og i stedet slynges ud fra  

 denne og hen på et opvarmet parti af statorens (19) vikling (29), hvor de  

 fordampes.
Vigtigt er det her, at det varme viklingsparti (29) er anbragt  

 koncentrisk med rotoren (13) og rager op fra rotorens endeflade (22), så at  

 alle væskepartiklerne i kølefluidet slynges hen på det varme parti (29).
Dette er ikke blot »et udformningsmæssigt træk« ved opfindelsen,  

 men tilvejebringer en fordelagtig teknisk virkning, der ikke opnås ved den  

 fra USA-patentskrift nr. 3.465.949 kendte kompressor.
Her sender  

 overtryksorganet (62) kølemidlet ind i kamre (66), hvorfra det strømmer ud  

 gennem aksialt forløbende åbninger (67) i en nederste vandret kammervæg  

 (65a), så at kølemidlet normalt strømmer nedad mod kompressormekanismen (16),  

 uanset tilstandsformen, fordi væskepartiklerne ikke er blevet fordampet.
Der  

 er ingen antydning om, at væskepartiklerne kommer i berøring med opvarmede  

 partier på statorviklingen (49), da den relative stilling af  

 udstrømnigsåbningerne (67) og statorviklingen ikke er angivet.
Derfor kan  

 væskepartiklerne strømme direkte langs akselen (28), idet overtryksorganets  

 (62) skovlblade (64) er direkte fastgjort på akselen (28), som også fremhævet  

 af Patentdirektoratet, og frit trænge ind i kompressormekansimen (16).
I kompressoren ifølge opfindelsen tvinger ikke blot væskepartiklerne hen  

 på det varme statorviklingsparti (29) til fordampning, men desuden sendes  

 kølefluidet til kompressormekanismen (15,16) gennem en kanal (27), hvis  

 indløb ligger ud for et turbineskovlparti, der rager op over overkanten på  

 det varme viklingsparti (29), som tydeligt vist på fig. 1, så at kun den  

 gasformige del af kølefluidet kan trænge ind i kanalen (27), modsat hos  

 Cawley, hvor som ovenfor nævnt kompressormekanismen (16) rammes af såvel gas  

 som væske i kølefluidet.' Ankenævnet har behandlet sagen i sit møde den 2. august 1988.
 For klageren mødte ingeniør Torkil Johnsen med ingeniør Erik Sigh.
 Klageren henviste til sin ankebegrundelse og uddybede forskellene mellem  

 det ansøgte og amerikanske patent US 3.465.949 samt oplyste, at der var  

 udstedt europæisk patent.
 Ankenævnet skal udtale:
Uanset, at det findes sandsynliggjort, at kompressoren som beskrevet i  

 ansøgningen vil være mere effektiv med hensyn til væskefordampning, tiltrædes  

 det, at ansøgningen ikke vedrører en opfindelse, der adskiller sig væsentligt  

 fra kendt teknik, hvorfor bestemmes:
 Den påklagede afgørelse stadfæstes.
