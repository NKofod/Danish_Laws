Nr LSF 9 Forslag til Lov om ændring af postloven Fremsat af trafik- og kommunikationsministeren (H.
P.
Clausen) den 5. oktober 1988 Vedtaget ved tredjebehandling den 3. november 1988 Lov nr. 679 af 08/11/1988 § 1 I postloven, jf. lovbekendtgørelse nr. 395 af 16. august 1983, som ændret  

 ved lov nr. 574 af 7. december 1983 og lov nr. 609 af 12. december 1984,  

 foretages følgende ændringer:
 1. § 1, stk. 1, affattes således:
 »Postvæsenet skal besørge:
1) adresserede breve og blindeforsendelser (brevforsendelser), 2) adresserede pakker og 3) dag-, uge- og månedsblade samt tidsskrifter.« 2. I § 18 indsættes som stk. 3:
»Stk. 3. Trafik- og kommunikationsministeren fastsætter nærmere  

 regler for afsenders og modtagers rådighedsret i forbindelse med  

 postgiroforretninger.« 3. I § 30 indsættes efter stk. 1 som nyt stykke:
»Stk. 2. Trafik- og kommunikationsministeren kan fastsætte nærmere  

 regler for indgåelse af aftaler med tredjemand om udførelse af  

 postforretninger.« Stk. 2 bliver stk. 3.
§ 2 Loven træder i kraft den 1. december 1988, § 1, nr. 1, dog først den 16.  

 januar 1989.
Oprindeligt fremsat forslag § 1 I postloven, jf. lovbekendtgørelse nr. 395 af 16. august 1983, som ændret  

 ved lov nr. 574 af 7. december 1983 og lov nr. 609 af 12. december 1984,  

 foretages følgende ændringer:
 1. § 1, stk. 1, affattes således:
 »Postvæsenet skal besørge:
1) adresserede breve og blindeforsendelser (brevforsendelser), 2) adresserede pakker og 3) dag-, uge- og månedsblade samt tidsskrifter.« 2. I § 18 indsættes som stk. 3:
»Stk. 3. Trafik- og kommunikationsministeren fastsætter nærmere  

 regler for afsenders og modtagers rådighedsret i forbindelse med  

 postgiroforretninger.« 3. I § 30 indsættes efter stk. 1 som nyt stykke:
»Stk. 2. Trafik- og kommunikationsministeren kan fastsætte nærmere  

 regler for indgåelse af aftaler med trediemand om udførelse af  

 postforretninger.« Stk. 2 bliver stk. 3.
§ 2 »Loven træder i kraft den . 1988, § 1, nr. 1, dog først den 1. januar  

 1989.« Bemærkninger til lovforslaget Almindelige bemærkninger Lovforslaget (nr. 155) blev fremsat af kultur- og kommunikationsministeren  

 den 13. januar 1988, jf.
Folketingstidende 1987-88 (2. samling) sp. 4506, sp.  

 5483-5493 og betænkning af 7. april 1988 afgivet af Kulturudvalget, der  

 indstillede lovforslaget til vedtagelse uændret.
Lovforslaget nåede ikke at  

 blive færdigbehandlet, inden der blev udskrevet folketingsvalg.
Lovforslaget  

 genfremsættes uændret.
I P&T gennemføres i disse år omfattende moderniseringer, der har til  

 formål at yde borgere og erhvervsliv tidssvarende tjenesteydelser af høj  

 kvalitet.
For brevtjenesten, der er en monopoltjeneste, ønsker P&T at  

 fastholde uændrede eller faldende realtakster.
For øvrige tjenesteydelser,  

 som udføres i konkurrence med andre udbydere, fastsættes taksterne ud fra de  

 vilkår, markedet byder.
Udover at stille krav om øget fleksibilitet og  

 produktivitet, nødvendiggør moderniseringen af postvæsenet en tilpasning af  

 eksisterende tjenester og indførelse af nye tjenester til imødekommelse af  

 kundernes i stigende grad forskelligartede behov for postal service.
På postområdet er behovet for overgang til taksering efter befordringstid  

 fremfor efter indhold i dag så stort, at de nugældende regler ønskes ændret.  

 Ændringen vil betyde, at især erhvervslivet - uden hensyntagen til om brevets  

 indhold er overensstemmende med eksisterende bestemmelser vedrørende  

 tryksagsforsendelser - vil få mulighed for frit at vælge den befordringstid  

 og dermed den takst, som er mest hensigtsmæssig.
I konsekvens af overgang til  

 taksering efter befordringstid, er der ikke længere behov for betegnelserne  

 postkort og tryksager.
Også på giroområdet er der behov for modernisering og tilpasning af de  

 tjenester, som kunderne tilbydes.
Behovet er også her præget af de stadig  

 øgede og stadig mere differentierede krav, som stilles af erhvervsliv og  

 borgere.
Dertil kommer, at behovet for nye og ændrede tjenesteydelser på  

 giroområdet i høj grad er knyttet til den teknologiske og stærkt  

 konkurrenceprægede udvikling på betalingsformidlingsområdet.
Forholdene  

 betyder tilsammen, at postgiro må have en fleksibilitet i udbuddet af  

 tjenester, for at kunne stille et system til betalingsformidling til  

 rådighed, der efterspørges af kunderne.
Fleksibiliteten er således afgørende,  

 hvis postgiro, der er et betalingsformidlingssystem uden tilknyttet  

 bankvirksomhed, skal kunne fastholdes som en effektiv tjeneste, der yder  

 kunderne den service, som efterspørges.
 Loven forventes ikke at medføre nævneværdige økonomiske konsekvenser og  

 vil kunne holdes inden for det for P&T fastlagte nettotal.
Bemærkninger til lovforslagets enkelte bestemmelser Til nr. 1 Ændringen skyldes, at takseringsprincippet for breve, postkort og  

 tryksager ønskes ændret fra den 1. januar 1989, således at taksterne  

 fastsættes efter befordringstid i stedet for efter indholdet af forsendelsen.
 Betegnelsen tryksager og postkort er derfor unødvendige i den indenlandske  

 posttjeneste, men de nævnte forsendelsesarter vil til og fra udlandet stadig  

 blive besørget efter reglerne i Verdenspostkonventionen.
 Hjemmelen til at fastsætte en differentieret takst efter befordringstid  

 findes i postlovens § 34.
 Ændringen vil ikke have økonomiske konsekvenser.
Til nr. 2 I takt med udviklingen i den elektroniske betalingsformidling udveksles  

 der i stort omfang betalinger mellem postgiro og pengeinstitutterne på  

 edb-medier.
I den forbindelse er der, bl.a. på grundlag af drøftelser med Den  

 danske Bankforening og Danmarks Sparekasseforening, behov for hjermmel til  

 bekendtgørelsen om benyttelse af postvæsenet at give P&T mulighed for at  

 tilbageføre beløb, der fejlagtig er posteret på postgirokonti.
Sikring af denne mulighed nødvendiggør mere fleksibel brug af afsenderens  

 rådighedsret, således at der for P&T's kontohavere kan gennemføres  

 transaktioner i situationer, hvor dette i dag ikke er muligt.
Til  

 illustration af sådanne situationer kan eksempelvis nævnes, at det  

 forekommer, at erhvervskontohavere i postgiro ved en fejltagelse indsender  

 betalingsordrer, hvor det samlede beløb overstiger morgenens saldo på  

 postgirokontoen.
I sådanne tilfælde gennemføres i dag kun betalingsordrer,  

 som det er muligt at gennemføre, uden at kontoen bliver overtrukket,  

 hvorefter de overskydende betalinger returneres til afsenderen.
I et konkret tilfælde har dette betydet, at en betaling på ca. 10 mio. kr.  

 blev afvist, uanset at der på kontoen kun manglede nogle få tusinde kroner, i  

 at der var dækning for beløbet.
Afvisningen og den deraf følgende forsinkelse  

 af nogle af betalingerne medfører ofte, at afsenderen må betale renter og  

 gebyrer for den forsinkede betaling, for eksempel til Toldvæsenet og  

 Skattevæsenet.
Regler af denne art vækker i dag berettiget utilfredshed hos postgiros  

 store kontohavere, især fordi deres konto samme dag, som afvisningen finder  

 sted, krediteres langt større beløb end det, der mangler i forhold til  

 morgenens saldo.
Der er derfor behov for, at P&T mere fleksibelt kan  

 indgå aftaler om, at kontoen midlertidigt overtrækkes, når det bedømmes, at  

 risikoen er begrænset.
Som et hovedgrundlag for bedømmelsen af risikoen vil  

 der fra P&T's side blive lagt vægt på, at der, uanset midleridig  

 overtræksmulighed, er tale om, at kontoen normalt har positivt indestående.
Et andet eksempel foreligger i forbindelse med, at P&T har indgået  

 aftale med en række store banker og Danmarks Sparekasseforening om, at  

 pengeinstitutternes kunder, via terminaler tilsluttet pengeinstitutternes  

 »telebank«-systemer, kan flytte beløb fra deres egen postgirokonto  

 til deres pengeinstituts postgirokonto eller omvendt.
Forholdene i dag  

 medfører, at pengeinstitutterne til opfyldelse af denne aftale altid må have  

 et betydeligt indestående på deres postgirokonti til dækning af deres kunders  

 dispositioner.
I forbindelse hermed har det været nødvendigt for P&T at  

 indgå foreløbige aftaler med pengeinstitutterne om, at kundernes træk på  

 pengeinstituttets postgirokonto gennemføres, selvom kontoen overtrækkes, idet  

 det ellers ville være nødvendigt med et for pengeinstitutterne yderligere  

 stort indestående til fjernelse af risikoen for, at kontoen lejlighedsvis går  

 i debet.
Uanset, at det indgår i aftalen med pengeinstitutterne, at P&T  

 ydes fuld rentegodtgørelse, når kontoen overtrækkes på denne måde, er  

 pengeinstitutternes nuværende begrænsede rådighedsret ikke i overensstemmelse  

 med deres behov og P&T's ønske om at yde den kundebetjening, der  

 efterspørges.
Behovet for tidssvarende og fleksibel kundebetjening gælder også i forhold  

 til private postgirokunder.
I takt med at flere postgirokonti bruges af  

 private til alle former for betalinger, herunder eksempelvis  

 terminsbetalinger, er der opstået et øget behov for, at privatkonti kan  

 overtrækkes midlertidigt typisk i de måneder, hvor de store betalinger finder  

 sted.
Også her vil der fra P&T's side blive lagt stor vægt på, at der er  

 tale om midlertidigt overtræk, således at kontoen normalt har positivt  

 indestående.
 Med den foreslåede øgede fleksibilitet vedrørende afsenderens brug af  

 postgirokonti er der ikke tale om at give mulighed for P&T til at drive  

 bankvirksomhed, men derimod at give effektive muligheder for  

 pengeoverførsler, som svarer til kundernes behov.
De ønskede ændringer forventes kun at medføre en beskeden forøgelse af tab  

 i forbindelse med dækningsløse overtræk på postgirokonti.
Tabene forventes  

 mere end opvejet af en forøgelse af renteindtægterne i forbindelse med  

 overtræk.
 De økonomiske følger af ændringer vil kunne holdes inden for det for  

 P&T fastlagte nettotal.
Til nr. 3 P&T indgår i betydeligt omfang aftaler med private erhvervsdrivende  

 m.v. om udførelse af post- og giroforretninger.
Tilføjelsen af det nye stk. 2  

 ønskes foretaget med henblik på at tydeliggøre trafik- og  

 kommunikationsministerens hjemmel til i bekendtgørelsen om benyttelse af  

 postvæsenet at fastsætte regler vedrørende P&T's indgåelse af aftaler med  

 trediemand om udførelse af opgaver for P&T.
Der kan eksempelvis være tale  

 om fastlæggelse af regler for trediemands udførelse af tillagte  

 forretningsopgaver, herunder vedrørende postforsendelsers behandling og  

 ansvarsregler.
Efter 2. behandling den 1. november 1988 § 1 I postloven, jf. lovbekendtgørelse nr. 395 af 16. august 1983, som ændret  

 ved lov nr. 574 af 7. december 1983 og lov nr. 609 af 12. december 1984,  

 foretages følgende ændringer:
 1. § 1, stk. 1, affattes således:
 »Postvæsenet skal besørge:
1) adresserede breve og blindeforsendelser (brevforsendelser), 2) adresserede pakker og 3) dag-, uge- og månedsblade samt tidsskrifter.« 2. I § 18 indsættes som stk. 3:
»Stk. 3. Trafik- og kommunikationsministeren fastsætter nærmere  

 regler for afsenders og modtagers rådighedsret i forbindelse med  

 postgiroforretninger.« 3. I § 30 indsættes efter stk. 1 som nyt stykke:
»Stk. 2. Trafik- og kommunikationsministeren kan fastsætte nærmere  

 regler for indgåelse af aftaler med tredjemand om udførelse af  

 postforretninger.« Stk. 2 bliver stk. 3.
§ 2 Loven træder i kraft den 1. december 1988, § 1, nr. 1, dog først den 16.  

 januar 1989.
