Bilag 1 Bekendtgørelse om ændring af bekendtgørelse om dyrlægers anvendelse, udlevering og ordinering af lægemidler til dyr (Ændring af kategoribetegnelser, ordineringsperioder m.v.) § 1 I bekendtgørelse nr. 785 af 25. juni 2010 om dyrlægers anvendelse, udlevering og ordinering af lægemidler til dyr, som ændret ved bekendtgørelse nr. 1029 af 27. august 2010 og bekendtgørelse nr. 376 af 28. april 2011, foretages følgende ændringer:
 1. I § 2, stk.1, nr. 9, ændres »»GLP«: God landmandspraksis« til: »»Almindelig rådgivning««.
 2. I § 2, stk. 1, nr. 17, ændres »antal dage« til: »tidsrum«.
 3. I § 17, stk. 3, nr. 2 og 3, ændres »GLP« til: »Almindelig rådgivning«.
 4. I § 17, stk. 3, nr. 2, ændres »42« til: »50«.
 5. § 17, stk. 3, nr. 4, affattes således:
»4) kvægbesætninger med sundhedsrådgivningsaftale med tilvalgsmodul 2 i indtil henholdsvis 35 dage, jf. § 24, stk. 4, og 9 måneder, jf. § 24, stk. 5.« 6. § 23, stk. 2, ophæves.
 Stk. 3-5 bliver herefter stk. 2-4.
 7. I § 23, stk. 4,  der bliver til stk. 3 , ændres »stk. 3« til: »stk. 2«.
 8. I § 23, stk. 5,  der bliver til stk. 4 , ændres »stk. 1-3« til: »stk. 1-2«.
 9. I § 24, stk. 2 og 3, ændres »og ved sit nære kendskab til besætningen har erfaring for, vil opstå hos andre dyr i besætningen (besætningsdiagnose)« til: »og for hvilken der foreligger en besætningsdiagnose«.
 10. § 24, stk. 2, 2. pkt., affattes således:
»Til kvægbesætninger i kategori Almindelig rådgivning kan dyrlægen dog ordinere receptpligtige lægemidler til anvendelse i indtil 42 dage og til svinebesætninger i kategori Almindelig rådgivning i indtil 50 dage.« 11. I § 24, stk. 4 , nr. 1,  indsættes efter »35 dage«: », jf. dog stk. 5,«.
 12. I § 24 indsættes efter stk. 4 som nye stykker:
 »Stk. 5. I de i stk. 4 nævnte kvægbesætninger kan dyrlægen ordinere receptpligtige lægemidler til den besætningsansvarliges behandling af besætningsdiagnoser til anvendelse i indtil 9 måneder, når følgende betingelser er opfyldt:
 1) Den besætningsansvarlige har meddelt besætningsdyrlægen og Videncenter for Landbrug, Kvæg, at anvendelse af lægemidler ønskes registreret i Dyreregistrering.
 2) Besætningsdyrlægen har indberettet til www.vetreg.dk, at den besætningsansvarlige foretager elektronisk indberetning om anvendelse af lægemidler til Dyreregistrering.
 3) Besætningsdyrlægen foretager indberetning til Dyreregistrering om udleverede og ordinerede lægemidler inden 2 dage.
Stk. 6. I minkfarme, som er omfattet af en obligatorisk sundhedsrådgivningsaftale, kan dyrlægen til den ansvarlige for minkfarmens behandling af en sygdom, som dyrlægen i tilslutning til et besøg i minkfarmen selv har diagnosticeret og for hvilken der foreligger en besætningsdiagnose, ordinere receptpligtige lægemidler til anvendelse i indtil 120 dage.
I perioden 1. august til 1. december, begge dage inklusive, kan dyrlægen dog kun ordinere receptpligtige lægemidler til anvendelse i indtil 63 dage.
Receptpligtige lægemidler ordineret inden 1. august må kun anvendes frem til 2. oktober.
Stk. 7. Til behandling af enkeltdyr i minkfarme, som er omfattet af en aftale om obligatorisk sundhedsrådgivning, for en sygdom, for hvilken der ikke foreligger en besætningsdiagnose, kan dyrlægen kun ordinere receptpligtige lægemidler efter reglerne fastsat i § 23, stk. 1, nr. 1. Til behandling af en gruppe af mink i minkfarme for en sygdom, for hvilken der ikke foreligger en besætningsdiagnose, kan dyrlægen ordinere receptpligtige lægemidler i indtil 35 dage, hvis dyrlægen i forbindelse med et besøg i minkfarmen selv har diagnosticeret sygdommen.« Stk. 5-9 bliver herefter stk. 8-12.
 13. I § 24, stk. 9 og 10, ændres »stk. 2-5« til: »stk. 2-8«.
 14. I § 24, stk. 11, ændres »stk. 5« til: »stk. 8«.
 15. I § 24, stk. 12, ændres »stk. 1-5« til: »stk. 1-8«.
 16. I § 26, stk. 1, ændres »Mejeriforeningen/Dansk Kvæg« til: »Videncenter for Landbrug, Kvæg«.
 17. I § 28, stk. 1, ændres »§ 24, stk. 1-5« til: »§ 24, stk. 1-8«.
 18. Bilag 2 affattes som bilag 1 til denne bekendtgørelse.
§ 2 Bekendtgørelsen træder i kraft den 8. juni 2011.
