 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om ligebehandling af mænd og kvinder med hensyn til beskæftigelse og  

 barselorlov m.v., jf. lovbekendtgørelse nr. 686 af 11. oktober 1990,  

 foretages følgende ændringer:
 1. I § 7 indsættes efter stk. 1 som nyt stykke:
»Stk. 2.  Barnets mor har pligt til fravær i 2 uger  

 efter fødslen.« Stk. 2-4 bliver herefter stk. 3-5.
 2. I § 7 indsættes som stk. 6:
»Stk. 6.  En kvindelig lønmodtager har ret til  

 fravær fra arbejde i forbindelse med graviditetsundersøgelser, når disse skal  

 finde sted i arbejdstiden.« 3. I § 16 indsættes som nyt stk. 5:
»Stk. 5.  Afskediges en lønmodtager i de i § 7  

 nævnte perioder, har lønmodtageren krav på en skriftlig fyldestgørende  

 begrundelse for afskedigelsen.« § 2 Loven træder i kraft den 1. oktober 1994.
Givet på Christiansborg Slot, den 1.  

 juni 1994 Under Vor Kongelige Hånd og Segl MARGRETHE R.
/Jytte Andersen (* 1) Denne lov vedrører implementeringen af Rådets direktiv 92/85/EØF af 19. oktober 1992 om iværksættelse af foranstaltninger til forbedring af sikkerheden og sundheden under arbejdet for arbejdstagere, som er gravide, som lige har født, eller som ammer (tiende særdirektiv i henhold til artikel 16, stk. 1, i direktiv 89/391/EØF).
