Kendelse fra Pressenævnet i sag nr.  

 107/2002 [En mand   K] har klaget til Pressenævnet over, at  

 bladet har afvist at bringe et genmæle i anledning af en artikel bragt  

 i november-nummeret af Numismatisk Rapport.
 Artiklen havde overskriften " Frank  Pedersen har  

 ved stempelstudier påvist at 2-skilling 1776 kun eksisterer i  

 fantasiens verden".
 I artiklen hed det:
"Under overskriften "Litterært  

 tyveri" væltede det, i dagene omkring 4. oktober, rundt i  

 cyperspace med e-mails underskrevet af [K].
Anledningen til den meget virak  

 var en artikel i Møntsamleren af  Frank  Pedersen omhandlende den  

 "famøse 2-skilling 1776". I sin e-mail beskylder hr. [K],  

  Frank  Pedersen for "litterært tyveri"   altså at  FP  

 skulle have snyltet på [K]s numismatiske forskning.
 At der skulle være tale om "litterært  

 tyveri" er meget svært at se   men da megen forskning bygger  

 på allerede tidligere offentliggjorte resultater, så lad os for  

 god ordens skyld resumere noget af "2-skilling 1776s  

 historie".
 I 1924 medtages, i auktionskataloget over  Emil  R.  

  Glückstads mønt- og medaillesamling, en 2-skilling 1776 med  

 kat.nr. 3738   uden dog at vække særlig opmærksomhed.  

 Kataloget er udgivet af Numismatisk Forening.
I 1973 præsenterede Møntsamlernyt nr.  

 9 "nyheden" om, at der var fundet en 2-skilling med årstallet  

 1776. Dokumentationen, udover nærværende foto, var imidlertid  

 mangelfuld.
I Møntsamlernyt 1974 nr. 4 og nr. 10 fulgte oplysninger om  

 endnu fire 2-skillinge med årstallet 1776.
 I 1978 ignorerer  Holger  Hede 2 skilling 1776 i  

 sin 3. udgave af "Danmarks og Norges Mønter", men i en note  

 skriver han, " . der er formentlig tale om en utydelig prægning  

 af 1778".
 I 1998 sandsynliggør [K] i  

 "Fællesmønt nr. 42", at der er tale om en 1778er  

 2-skilling med defekt stempel:
"Mønten er ikke fra 1776. Den er fra 1778.  

 Årsagen til fejltagelsen er, at den øvre højre bue i  

 ottetallet på den anvendte punsel er graveret så svagt, at den  

 kun erkendes når den betragtes i en passende forstørrelse og  

 dette igen afhængigt af den vinkel hvori lyset rammer mønten.
Et  

 undersøgt eksemplar er ikke stempelidentisk med mønten afbildet  

 i Møntsamlernyt, men de svage områder er ens." I 2002 påviser  Frank  Pedersen i en artikel  

 i Møntsamleren nr. 2, at der er tale om en 2-skilling 1778:  

"Nu foreligger så endeligt beviset for, at den viste  

 mønt i Møntsamlernyt 1973, nr. 9, ikke er præget med  

 årstallet 1776, idet det er fastslået, at den er stempel-  

 identisk med en anden tostilling, præget med årstallet  

 1778"   og senere i artiklen: "Det kan tilføjes, at  

 redaktionen hos Siegs kataloger har tilkendegivet, at 2-skilling 1776  

 ikke vil være at finde i fremtidige udgaver af katalogerne".
Snip snap snude   så skulle den historie vist  

 være ude." Ved brev af 5. november 2002 anmodede klager bladet om at  

 bringe et genmæle.
 Ved brev af 9. november 2002 afviste bladet at bringe et  

 genmæle.
Klageren har anført, at artiklen indeholder  

 fejlagtige oplysninger til skade for ham og hans almindelige omdømme  

 som numismatisk forsker.
I artiklen anføres det blandt andet, at  

 klager ved et ikke stempelidentisk eksemplar har sandsynliggjort, at  

 mønten ikke eksisterer, hvorimod  Frank  Pedersen ved et  

 påstået stempelidentisk eksemplar har bevist dette.
Hertil har  

 klager anført, at han ikke ved et ikke stempelidentisk, men derimod  

 ved et punselidentisk eksemplar netop beviser sin påstands rigtighed.  

 Et stempelidentisk eksemplar besidder ikke samme høje  

 bevisværdi.
Med bladets ordvalg har man frataget klager den bevislige  

 ophavsret til iagttagelsen.
 Bladet har anført, at der ikke i artiklen stilles  

 spørgsmål til rigtigheden af eller til indholdet i klagers  

 artikel i "Fællesmønt". Den indklagede artikel  

 resumererer blot fem steder, hvor den omtalte mønt har været  

 publiceret.
 Bladet har videre anført, at artiklen ikke har et  

 indhold, der er egnet til at påføre klager nogen  

 økonomisk eller anden skade af betydning.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Kirsten Dyregaard.
 Pressenævnet udtaler:
 Det følger af medieansvarslovens § 36, stk. 1, at  

 en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk  

 eller anden skade af betydning, og som er bragt i et massemedie, skal tages  

 til følge, medmindre oplysningernes rigtighed er utvivlsom.
Pressenævnet finder, at bladet i artiklen har givet  

 udtryk for dets vurdering af, hvem der henholdsvis har sandsynliggjort og  

 påvist, at 2-skilling 1776 ikke findes.
Nævnet finder derfor, at  

 bladet ikke har bragt forkerte oplysninger af faktisk karakter, som kan  

 begrunde et genmæle.
 Nævnet finder, at der heller ikke i øvrigt er  

 grundlag for genmæle i anledning af artiklen.
 Afsagt den 11. december 2002.
