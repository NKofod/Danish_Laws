 Vejledning  

 om international kompetence i sager om forældremyndighed, barnets bopæl,  

 samvær  

 m.v.
Indholdsfortegnelse 1.
Indledning 2.
Fastlæggelse og  

 prøvelse af kompetence 2.1.
Sager om forældremyndighed og barnets bopæl, der kan  

 indbringes for retten 2.2.
 Andre sager om forældremyndighed og barnets bopæl samt  

 samværssager m.v.
 3.
 Oversigt over  

 reguleringen af statsforvaltningernes internationale kompetence i sager om  

 forældremyndighed, samvær m.v.
 4.
Retsplejelovens §  

 448 f  

 og forældreansvarslovens § 7, stk. 2 4.1.
Generelt om kompetence efter §  

 448 f 4.1.1.
Barnet har bopæl i Danmark (§  

 448 f, stk. 1, nr. 1 og stk. 3) 4.1.1.1.
Barnet har bopæl i Danmark 4.1.1.2.
Aftale om forældremyndighed inden barnets fødsel 4.1.1.3.
Ansvars- og omsorgserklæringer; forældreansvarslovens §  

 7, stk. 2 4.1.1.4.
Barnets bopæl i Danmark er etableret ved bortførelse (§  

 448 f, stk. 3) 4.1.1.5.
Barn med bopæl i Danmark er blevet bortført til udlandet  

 (§  

 448 f, stk.  

 1, nr. 2, og stk. 2) 4.1.2.
Barnet har ophold, men ikke bopæl, i Danmark 4.1.2.1.
Barnet opholder sig i Danmark, og dets bopæl kendes ikke  

 (§  

 448 f, stk.  

 1, nr. 4, og stk. 3) 4.1.2.2.
Barnet opholder sig i Danmark på grund af uroligheder i  

 sit hjemland (§  

 448 f,  

 stk. 1, nr. 3) 4.1.2.3.
Barnet opholder sig i Danmark, og sagen er så hastende,  

 at en afgørelse fra myndighederne i det land, hvor barnet har bopæl, ikke kan  

 afventes (§  

 448 f,  

 stk. 1, nr. 5) 4.1.3.
Aftale om forældremyndighed vedrørende et barn, der har bopæl  

 i udlandet 4.2.
Kompetenceaftaler, herunder stiltiende accept af kompetence 4.3.
 Litispendens  flere samtidigt verserende sager om forældremyndighed,  

 samvær m.v.
 4.4.
International overenskomst  §  

 448 f, stk. 4 4.5.
Bopælsbegrebet i § 448 f: Sædvanligt opholdssted (habitual  

 residence) 5.
Den Nordiske  

 Ægteskabskonvention 6.
Børnebortførelseslovens  

 § 19 (Haagerkonventionen af 1980, artikel 16) 7.
 Afvisning af at  

 behandle en sag om forældremyndighed, samvær m.v.
 7.1.
Sager om forældremyndighedssager og barnets bopæl, der  

 kan indbringes for retten 7.2.
 Andre sager om forældremyndighed og barnets bopæl samt samværssager  

 m.v.
 8.
Lovvalg 9.
Sag om  

 forældremyndighed i tilknytning til sag om separation eller skilsmisse 10.
Bortfald af  

 tidligere vejledning Bilag 1 Notr til  

 vejledningen 1. Indledning Forældreansvarsloven indeholder i § 46 følgende bestemmelse om  

 statsforvaltningernes internationale kompetence i sager om forældremyndighed,  

 barnets bopæl, samvær m.v.:
 »§ 46.  

  

 Statsforvaltningen kan behandle en sag om  

 forældremyndighed, barnets bopæl, samvær m.v., hvis betingelserne i  

 retsplejelovens §  

 448 f  

 er opfyldt.
Stk. 2.  

  

 Statsforvaltningens afvisning af at behandle en sag  

 om forældremyndighed og barnets bopæl efter §§ 11, 14, 15 og 17, der ikke  

 opfylder betingelserne i stk. 1, kan efter anmodning fra en af parterne  

 indbringes for retten.« Denne bestemmelse svarer til §  

 32 a  

 i lov om forældremyndighed og  

 samvær, der blev indsat i loven ved § 7, nr. 5, i lov nr. 434 af 8. maj 2006  

 om  

 Haagerbørnebeskyttelseskonventionen.
Formålet med bestemmelsen er at sikre  

 sammenhængen mellem reglerne om international kompetence for domstolene og  

 statsforvaltningerne i sager om forældremyndighed og barnets bopæl, således  

 at  

 kompetencen er reguleret af samme regelsæt  retsplejelovens §  

 448 f  

 (gengivet i pkt. 4)  uanset  

 hvilken myndighed, der skal tage stilling til en sag om forældremyndighed  

 eller  

 barnets bopæl.
 Formålet med bestemmelsen er endvidere den internationale  

 kompetence i sager om forældremyndighed, barnets bopæl, samvær m.v. skal være  

 reguleret af det samme regelsæt: retsplejelovens §  

 448 f.
 Efter kompetencereglerne i retsplejelovens §  

 448 f  

 er den afgørende tilknytningsfaktor  

 barnets bopæl, jf. pkt. 4.
2. Fastlæggelse og prøvelse af kompetence Efter § 31, stk. 1, i forældreansvarsloven skal alle  

 anmodninger om forældremyndighed, barnets bopæl, samvær m.v. indgives til  

 statsforvaltningen.
Betydningen af dette for fastlæggelsen og prøvelsen af  

 danske myndigheders internationale kompetence i disse sager gennemgås i det  

 følgende.
2.1. Sager om forældremyndig og barnets bopæl, der kan  

 indbringes for retten Da alle sager om forældremyndighed og barnets bopæl skal starte  

 i statsforvaltningen, er det ikke muligt umiddelbart at anlægge retssag  

 herom.  

 Dette indebærer, at statsforvaltningen også skal behandle sager om  

 forældremyndighed  

 m.v., hvor den anden part er forsvundet, ikke er enig i anmodningen eller  

 protesterer mod, at statsforvaltningen behandler sagen, for eksempel under  

 henvisning til manglende international kompetence.
Når sager om forældremyndighed m.v. skal starte i  

 statsforvaltningen, er det forholdene på tidspunktet for statsforvaltningens  

 modtagelse af anmodningen, der er afgørende for danske myndigheders  

 internationale kompetence.
Dette gælder også for de sager, der efterfølgende  

 indbringes for retten (Se note 1).
 Derfor skal statsforvaltningen af egen drift overveje spørgsmålet  

 om international kompetence ved modtagelsen af en anmodning om  

 forældremyndighed eller barnets bopæl.
Den omstændighed, at de forhold, der ved sagens modtagelse dannede  

 grundlag for kompetence i Danmark, ændres under behandlingen af sagen,  

 medfører  

 ikke, at danske myndigheder mister kompetencen til at behandle sagen.
Hvis  

 eksempelvis barnet flytter fra Danmark under behandlingen af sagen, skal  

 behandlingen  

 af sagen fortsætte, og hvis det ikke lykkes at finde en mindelig løsning på  

 sagen, skal statsforvaltningen efter anmodning fra en af parterne indbringe  

 sagen for retten, jf. lovens § 40. Det er således uden betydning, at der  

   

 vurderet efter forholdene på det tidspunkt, hvor sagen indbringes for retten  

   

 ikke ville være kompetence til at behandle den efter retsplejelovens §  

 448 f.
Omvendt skal der være kompetence på det tidspunkt, hvor  

 statsforvaltningen modtager anmodningen.
Hvis dette ikke er tilfældet, skal  

 statsforvaltningen  

 afvise sagen, jf. pkt. 7. Dette gælder også, selvom forholdene efterfølgende  

 er  

 ændret, således at kompetencebetingelserne er opfyldt på  

 afvisningstidspunktet.  

 I så fald må ansøgeren sammen med afvisningen vejledes om muligheden for at  

 indgive en ny anmodning (Se note 2). Hvis kompetencebetingelserne er opfyldt  

 på  

 afvisningstidspunktet, er det dog ikke nødvendigt formelt at afvise  

 anmodningen, hvis modparten erklærer sig indforstået med, at sagen behandles  

 i  

 Danmark.
 Indbringes sagen for retten, og finder retten, at der ved  

 indgivelsen af anmodningen om forældremyndighed til statsforvaltningen ikke  

 var  

 international kompetence til at behandle den, vil retten kunne afvise sagen.
 De forældremyndighedssager, der er omfattet af ovenstående, er  

 de samme, som er omfattet af pkt. 7.1., jf. nedenfor.
 2.2. Andre sager om forældremyndighed og barnets bopæl  

 samt samværssager m.v.
 Også i de sager om forældremyndighed og barnets bopæl, der ikke  

 kan indbringes for retten, men som kan påklages til Familiestyrelsen, og i  

 samværssager m.v., er det forholdene på tidspunktet for statsforvaltningens  

 modtagelse af anmodningen, der er afgørende for danske myndigheders  

 internationale  

 kompetence.
 De sager om forældremyndighed, barnets bopæl, samvær m.v., der  

 er omfattet af ovenstående, er de samme, som er omfattet af pkt. 7.2., jf.  

 nedenfor.
 3. Oversigt over reguleringen af statsforvaltningernes  

 internationale kompetence i sager om forældremyndighed, samvær m.v.
 Efter § 46 i forældreansvarsloven reguleres statsforvaltningernes  

 internationale kompetence i sager om forældremyndighed, barnets bopæl, samvær  

 m.v. af følgende regelsæt:
  

 	  

 Retsplejelovens §  

 448 f  

 og forældreansvarslovens § 7,  

 stk. 2   

 	  

 Den Nordiske  

 Ægteskabskonvention   

 	  

 Børnebortførelseslovens  

 § 19 (Haagerkonventionen af 1980, artikel 16) I det følgende gennemgås disse 3 regelsæt nærmere.
4. Retsplejelovens §  

 448 f  

 og forældreansvarslovens § 7,  

 stk. 2 »§  

 448 f.  

  

 Sag om forældremyndighed og barnets bopæl kan  

 behandles her i riget, såfremt 1)  

 	  

 barnet har bopæl her, 2)  

 	  

 barnet ulovligt er ført til udlandet eller  

 ulovligt tilbageholdes i udlandet og barnet umiddelbart før bortførelsen  

 eller tilbageholdelsen havde bopæl her, 3)  

 	  

 barnet opholder sig her og som følge af  

 uroligheder eller lignende er fordrevet fra sit hjemland, 4)  

 	  

 barnet opholder sig her og barnets bopæl  

 ikke kendes eller 5)  

 	  

 barnet opholder sig her og sagen er så  

 hastende, at en afgørelse fra myndighederne i det land, hvor barnet har  

 bopæl, ikke kan afventes.
Stk. 2.  

  

 Stk. 1, nr. 2, finder ikke anvendelse, hvis 1)  

 	  

 barnet har haft bopæl i udlandet i mere end  

 et år efter, at indehaveren af forældremyndigheden har fået eller burde have  

 fået kendskab til barnets bopæl, 2)  

 	  

 der inden for dette tidsrum ikke er  

 indgivet en anmodning om tilbagegivelse af barnet, som stadig er under  

 behandling, og 3)  

 	  

 barnet er faldet til i sine nye omgivelser.
Stk. 3.  

  

 Stk. 1, nr. 1 og 4, finder ikke anvendelse, hvis  

 barnet ulovligt er ført her til landet eller ulovligt tilbageholdes her,  

 medmindre 1)  

 	  

 barnet har haft bopæl her i mere end et år  

 efter, at indehaveren af forældremyndigheden har fået eller burde have fået  

 kendskab til barnets bopæl, og der ikke inden for dette tidsrum er indgivet  

 en anmodning om tilbagegivelse af barnet eller 2)  

 	  

 en anmodning om tilbagegivelse af barnet er  

 blevet afslået.
Stk. 4.  

  

 Stk. 1-3 kan fraviges ved overenskomst med fremmed  

 stat.« Se pkt. 4.5. om bopælsbegrebet i §  

 448 f.
 Bestemmelsen skal ses i lyset af forældreansvarslovens § 7,  

 stk. 2:
»§ 7.  

  

 Forældre, der ikke er gift med hinanden, har fælles  

 forældremyndighed, hvis 1) de efter børnelovens § 2, stk. 1, § 14, stk. 1  

 eller 3, eller § 19, jf. § 14, stk. 1 eller 3, har afgivet erklæring om, at  

 de sammen vil varetage omsorgen og ansvaret for barnet, eller Stk. 2.  

  

 Dette gælder dog ikke, hvis erklæringen i stk. 1,  

 nr. 1, er afgivet, uden at betingelserne i retsplejelovens §  

 448 f  

 for her i landet at behandle spørgsmålet om  

 forældremyndighed er opfyldt.« 4.1. Generelt om kompetence efter §  

 448 f Ved §  

 448 f  

 blev den almindelige tilknytningsfaktor i forældremyndighedssager ændret fra  

 forældrenes bopæl til barnets bopæl.
Samtidig blev bopælsbegrebet ændret fra  

 domicil til sædvanligt opholdssted, jf. pkt. 4.5.
 Formålet med §  

 448 f  

 er at bringe de danske regler om international kompetence i  

 forældremyndighedssager  

 m.v. i overensstemmelse med kompetencereglerne i  

 Haagerbørnebeskyttelseskonventionen, der dog endnu ikke er trådt i kraft for  

 Danmark.
 §  

 448 f  

 handler umiddelbart alene om domstolenes internationale kompetence i  

 retssager  

 om forældremyndighed og barnets bopæl, men efter § 46 i forældreansvarsloven  

 reguleres statsforvaltningernes internationale kompetence i alle sager om  

 forældremyndighed, barnets bopæl, samvær m.v. også af §  

 448 f.
 Bestemmelsen regulerer således danske myndigheders  

 internationale kompetence i følgende sagstyper:
  

 	  

 Uenighed om opløsning  

 af fælles forældremyndighed (§ 11)   

 	  

 Etablering af fælles  

 forældremyndighed eller overførsel af forældremyndighed mod protest (§ 14)   

 	  

 Forældremyndighed ved  

 forældremyndighedsindehaverens død (§ 15)   

 	  

 Anmeldelse eller  

 godkendelse af aftaler om forældremyndighed (§ 7, stk. 1, § 9, § 10 og § 13)   

 	  

 Afgørelse om barnets  

 bopæl (§ 17)   

 	  

 Afgørelse om  

 midlertidig forældremyndighed eller bopæl for barnet under rettens eller  

 statsforvaltningens behandling af en sag om forældremyndighed eller bopæl (§  

 26)   

 	  

 Afgørelse om  

 midlertidig forældremyndighed, fordi forældremyndighedsindehaveren er  

 forhindret  

 i at træffe bestemmelse om barnets forhold (§ 28)   

 	  

 Afgørelse om  

 midlertidig forældremyndighed fordi der er risiko for, at den ene forælder  

 vil  

 bortføre barnet til udlandet (§ 27)   

 	  

 Tilladelse til at tage  

 barnet med til udlandet, Grønland eller Færøerne (§ 25)   

 	  

 Afgørelse om samvær, herunder  

 midlertidig afgørelse (§ 21 og § 29)   

 	  

 Afgørelse om anden  

 kontakt end samvær (f.eks. telefon- eller brevkontakt) og om fratagelse af  

 retten  

 til orientering m.v. om barnet (§ 22 og § 23, stk. 4) Kompetencebestemmelserne vedrørende disse sager om  

 forældremyndighed, barnets bopæl, samvær m.v. gennemgås i pkt. 4.1.-4.5.  

 Medmindre andet er anført, gælder kompetencebestemmelserne for alle  

 ovennævnte  

 sagstyper.
4.1.1. Barnet har bopæl i Danmark (§  

 448 f, stk. 1, nr. 1 og stk. 3) 4.1.1.1. Barnet har bopæl i Danmark Det centrale i kompetencereglerne i §  

 448 f  

 er, at en sag om  

 forældremyndighed m.v. som udgangspunkt kun kan behandles i Danmark, hvis  

 barnet har bopæl her.
Bopælsbegrebet er nærmere beskrevet i pkt. 4.5.
 I det følgende gennemgås en række eksempler på anvendelsen af  

 denne bestemmelse.
Ved afgørelsen af, om et barn har bopæl i Danmark, skal der  

 tages udgangspunkt i barnets egen situation.
Børn kan således have en bopæl,  

 der er forskellig fra deres forældres bopæl.
Forældrenes bopæl kan dog have  

 betydning ved fastlæggelsen af barnets bopæl.
Et barn kan erhverve bopæl i en anden stat i det øjeblik, barnet  

  eventuelt sammen med sin familie  flytter fra en stat til en  

 anden.
Om der  

 er tale om et permanent skift af bopæl, beror på en konkret vurdering.
Et barn kan have bopæl i Danmark, selvom det opholder sig i et  

 andet land.
Omvendt har et barn, der opholder sig i Danmark, ikke  

 nødvendigvis  

 bopæl her.
Eksempelvis kan der ved ferie-, skole- og samværsophold opstå  

 spørgsmål om, hvorvidt barnet har taget bopæl på det sted, hvor barnet  

 aktuelt  

 opholder sig.
Som udgangspunkt medfører et barns midlertidige fravær fra det land,  

 hvor barnet har bopæl, f.eks. på grund af ferie, skolegang eller udøvelse af  

 samvær, ikke nogen ændring i barnets bopæl.
Drejer det sig om et  

 længerevarende  

 skoleophold, f.eks. kostskole e.l., beror det på et konkret skøn, om barnet  

 har  

 bopæl eller kun ophold i det pågældende land.
 Et barn, der alene har midlertidigt ophold i Danmark, f.eks.  

 turistvisum, har som udgangspunkt ikke bopæl i Danmark.
 Det er principielt uden betydning for vurderingen af, om et  

 barn har bopæl i Danmark, om barnet i CPR-registret er registreret med en  

 aktuel bopæl her i landet.
 Sager, hvor forældremyndigheden over et barn, der bor i  

 udlandet, ønskes tillagt en herboende med henblik på, at barnet bosætter sig  

 i  

 Danmark, er gennemgået i pkt. 4.1.3.
4.1.1.2. Aftale om forældremyndighed inden barnets  

 fødsel Indgås aftalen om fælles forældremyndighed inden barnets  

 fødsel, kan sagen behandles i Danmark, hvis moderen har bopæl her.
4.1.1.3. Ansvars- og omsorgserklæringer; forældreansvarslovens  

 § 7, stk. 2 Efter forældreansvarslovens § 7, stk. 1, får forældre, der ikke  

 er gift med hinanden, fælles forældremyndighed, hvis de afgiver en omsorgs-  

 og  

 ansvarserklæring i forbindelse med registrering eller anerkendelse af  

 faderskabet til barnet over for personregisterføreren, statsforvaltningen  

 eller  

 retten.
Reglerne om danske myndigheders internationale kompetence til  

 at behandle sager om faderskab afviger på flere punkter fra  

 kompetencereglerne  

 i §  

 448 f.
En sag  

 om faderskab, herunder afgivelse af omsorgs- og ansvarserklæring, kan således  

 behandles i Danmark, selvom barnet ikke har bopæl her i landet.
I § 7, stk. 2, er det derfor bestemt, at en omsorgs- og ansvarserklæring  

 ikke etablerer fælles forældremyndighed, hvis betingelserne i §  

 448 f  

 for her i landet at behandle  

 spørgsmål om forældremyndighed ikke er opfyldt.
I så fald har erklæringen  

 alene  

 virkning i forhold til faderskabet.
4.1.1.4. Barnets bopæl i Danmark er etableret ved  

 bortførelse (§  

 448 f,  

 stk. 3) Hvis barnets bopæl i Danmark er etableret ved en ulovlig  

 bortførelse eller tilbageholdelse, har danske myndigheder som udgangspunkt  

 ikke  

 kompetence til at behandle en sag om forældremyndighed m.v. vedrørende  

 barnet, jf.  

 §  

 448 f, stk. 3.
 Ulovlig bortførelse eller tilbageholdelse skal her forstås på  

 den måde, som fremgår af børnebortførelseslovens § 10, stk. 2. Efter denne  

 bestemmelse er en bortførelse eller tilbageholdelse ulovlig, hvis:
1)  

 	  

 handlingen strider mod  

 forældremyndighedsindehaverens rettigheder, uanset om de tilkommer personer,  

 en  

 institution eller en anden myndighed i fællesskab eller alene ifølge loven i  

 den stat, hvor barnet havde bopæl umiddelbart før bortførelsen eller  

 tilbageholdelsen,  

 og 2)  

 	  

 rettighederne udøvedes  

 på det tidspunkt, hvor barnet blev bortført eller blev tilbageholdt, eller de  

 fortsat ville være udøvet, hvis den ulovlige handling ikke var foretaget.
 Har barnet haft bopæl i Danmark i mere end et år efter, at  

 indehaveren af forældremyndigheden har fået eller burde have fået kendskab  

 til,  

 at barnet havde bopæl i Danmark, og er der ikke inden for dette tidsrum  

 indgivet anmodning om tilbagegivelse af barnet, får danske myndigheder  

 imidlertid  

  trods den ulovlige bortførelse eller tilbageholdelse  kompetence  

 til at  

 behandle en sag om forældremyndighed, jf. §  

 448 f, stk. 3, nr. 1. Det samme gælder,  

 hvis en anmodning om tilbagegivelse af barnet er blevet afslået, jf. stk. 3,  

 nr. 2.
 Endvidere har danske myndigheder trods bortførelse kompetence  

 til at træffe afgørelse om forældremyndighed m.v., hvis barnet opholder sig  

 her,  

 og sagen er så hastende, at en afgørelse fra myndighederne i det land, hvor  

 barnet har bopæl, ikke kan afventes, jf. §  

 448 f, stk. 1, nr. 5, der er beskrevet  

 i pkt. 4.1.2.3.
 Endelig begrænser også børnebortførelseslovens § 19 adgangen  

 til at behandle sager om forældremyndighed og bopæl vedrørende et barn, der  

 er  

 bortført til Danmark, jf. pkt. 6.
4.1.1.5. Barn med bopæl i Danmark er blevet bortført  

 til udlandet (§  

 448 f,  

 stk. 1, nr. 2, og stk. 2) Hvis et barn med bopæl i Danmark ulovligt er bortført til  

 udlandet eller ulovligt tilbageholdes i udlandet, bevarer danske myndigheder  

 som udgangspunkt kompetencen til at behandle en sag om forældremyndighed m.v.  

 vedrørende barnet, jf. §  

 448 f,  

 stk. 1, nr. 2. Se definitionen på bortførelse m.v. i pkt. 4.1.1.4.
 Kompetence i Danmark i sådanne situationer forudsætter, at  

 barnet umiddelbart før bortførelsen eller tilbageholdelsen havde bopæl i  

 Danmark.
 Efter §  

 448 f,  

 stk. 2, mister danske myndigheder dog kompetencen, hvis alle følgende 3  

 betingelser  

 er opfyldt:
 1)  

 	  

 Barnet har haft bopæl i  

 udlandet i mere end 1 år efter, at indehaveren af forældremyndigheden har  

 fået  

 eller burde have fået kendskab til barnets bopæl.
 2)  

 	  

 Inden for denne 1 års  

 frist er der ikke indgivet en anmodning om tilbagegivelse af barnet, eller  

 behandlingen  

 af en anmodning om tilbagegivelse, der er indgivet inden for 1 års fristen,  

 er  

 afsluttet (tilbagekaldt, afvist, afslået e.l.).
3)  

 	  

 Barnet er faldet til i  

 sine nye omgivelser.
Denne betingelse har navnlig selvstændig betydning i de  

 tilfælde, hvor indehaveren af forældremyndigheden har indgivet en anmodning  

 om  

 tilbagegivelse af barnet inden for 1 års fristen, men hvor anmodningen er  

 blevet afslået.
Betingelsen om, at barnet skal være faldet til i sine nye  

 omgivelser, for at danske myndigheder ikke længere har kompetence, giver  

 mulighed for at beslutte  ud fra et skøn over, om barnet kan anses for  

 at være  

 faldet til i sine nye omgivelser  at udøve kompetence, selv om barnet  

 har haft  

 bopæl i udlandet i mere end et år efter, at indehaveren af  

 forældremyndigheden  

 fik eller burde have fået kendskab til barnets bopæl, og selv om  

 myndighederne  

 i bopælslandet har afslået at tilbagegive barnet.
 Efter bemærkningerne til bestemmelsen mister danske myndigheder  

 endvidere kompetencen, hvis forældremyndighedsindehaveren har affundet sig  

 med den  

 ulovlige bortførelse eller tilbageholdelse.
4.1.2. Barnet har ophold, men ikke bopæl, i Danmark Tre af kompetencebestemmelserne i §  

 448 f  

 giver danske myndigheder mulighed  

 for at træffe afgørelse om forældremyndighed m.v. over et barn, der opholder  

 sig i Danmark, men som ikke har bopæl her:
  

 	  

 Barnet opholder sig i  

 Danmark, og barnets bopæl kendes ikke (pkt. 4.1.2.1.)   

 	  

 Barnet opholder sig i  

 Danmark på grund af uroligheder i sit hjemland (pkt. 4.1.2.2.)   

 	  

 Barnet opholder sig i  

 Danmark, og sagen er så hastende, at en afgørelse fra myndighederne i det  

 land,  

 hvor barnet har bopæl, ikke kan afventes (pkt. 4.1.2.3.) Disse bestemmelser bør først og fremmest anvendes til at træffe  

 midlertidige afgørelser om forældremyndighed, f.eks. udpege en midlertidig  

 forældremyndighedsindehaver efter forældreansvarslovens § 28, fordi den, der  

 har forældremyndigheden over barnet, er forhindret i at træffe bestemmelse om  

 barnets personlige forhold.
4.1.2.1. Barnet opholder sig i Danmark, og dets bopæl kendes  

 ikke (§  

 448 f,  

 stk. 1, nr. 4, og stk. 3) Hvis barnets bopæl ikke kendes, kan en sag om forældremyndighed  

 m.v. behandles i Danmark, hvis barnet opholder sig her, jf. §  

 448 f, stk. 1, nr. 4.
 Hvis barnets ophold i Danmark er etableret ved en ulovlig bortførelse  

 eller tilbageholdelse, har danske myndigheder efter §  

 448 f, stk. 3, dog som udgangspunkt  

 ikke kompetence til at behandle sagen, jf. pkt. 4.1.1.5.
4.1.2.2. Barnet opholder sig i Danmark på grund af  

 uroligheder i sit hjemland (§  

 448 f,  

 stk. 1, nr. 3) En sag om forældremyndighed m.v. kan behandles i Danmark, hvis  

 barnet opholder sig her i landet og som følge af uroligheder el.lign. er  

 fordrevet fra sit hjemland, jf. §  

 448 f,  

 stk. 1, nr. 3.
 Bestemmelsen giver kompetence til at træffe afgørelse om forældremyndighed  

 m.v. vedrørende børn, der opholder sig i Danmark, mens deres anmodning om  

 asyl  

 er under behandling i Danmark.
Drejer det sig om en uledsaget, mindreårig asylansøger,  

 indeholder udlændingelovens §  

 56 a  

 en særregel om udpegning af en repræsentant for barnet.
Denne repræsentant  

 har  

 i forhold til barnet de samme rettigheder og pligter som en  

 forældremyndighedsindehaver (Se note 3).
 Hvis et barn er omfattet af udlændingelovens §  

 56 a, anvendes muligheden for at udpege  

 en midlertidig forældremyndighedsindehaver efter forældreansvarslovens § 28  

 ikke.
4.1.2.3. Barnet opholder sig i Danmark, og sagen er så  

 hastende, at en afgørelse fra myndighederne i det land, hvor barnet har  

 bopæl,  

 ikke kan afventes (§  

 448 f,  

 stk. 1, nr. 5) En sag om forældremyndighed, barnets bopæl, samvær m.v. kan  

 behandles i Danmark, hvis barnet opholder sig her, og sagen er så hastende,  

 at  

 en afgørelse fra myndighederne i det land, hvor barnet har bopæl, ikke kan  

 afventes, jf. §  

 448 f,  

 stk. 1, nr. 5.
Ud over udpegning af en midlertidig forældremyndighedsindehaver  

 vil bestemmelsen f.eks. kunne finde anvendelse, hvis et barn, der bor i  

 udlandet, er på samvær hos en forælder her i landet, og der opstår mistanke  

 om,  

 at samværsforælderen ikke kan tage vare på barnet, eller at samværsforælderen  

 udsætter barnet for overgreb.
I sådanne situationer har statsforvaltningen  

 international kompetence til f.eks. at suspendere samværet efter  

 forældreansvarslovens  

 § 21 og § 29.
 Bestemmelsen præciserer endvidere, at Familiestyrelsen har  

 kompetence til at træffe midlertidige afgørelser om forældremyndighed i  

 sager,  

 hvor der er risiko for, at den ene forælder vil bortføre et barn, der er  

 undergivet fælles forældremyndighed, og som midlertidigt opholder sig i  

 Danmark,  

 til udlandet, jf. forældreansvarslovens § 27.
4.1.3. Aftale om forældremyndighed vedrørende et barn,  

 der har bopæl i udlandet Forældreansvarslovens §§ 7, 9, 10 og 13 giver mulighed for at  

 indgå aftaler om forældremyndighed over børn.
Forældremyndighedsaftaler er  

 efter disse bestemmelser kun gyldige, hvis de er anmeldt til eller godkendt  

 af  

 statsforvaltningen eller retten.
 I nogle situationer ønskes forældremyndigheden over et barn,  

 der har bopæl i udlandet, tillagt en person, der bor i Danmark, med henblik  

 på  

 at barnet bosætter sig i Danmark.
Selvom det er hensigten med forældremyndighedsaftalen, at  

 barnet skal tage bopæl i Danmark, har barnet på det tidspunkt, hvor  

 anmodningen  

 indgives, ikke bopæl i Danmark.
Der er derfor ikke kompetence til at behandle  

 sagen i Danmark.
Det er uden betydning for dette, om barnet på det tidspunkt,  

 hvor anmodningen indgives, har midlertidigt ophold i Danmark, f.eks. på  

 grundlag af turistvisum.
Forældrene må i stedet henvises til at søge  

 forældremyndighedssagen behandlet i barnets bopælsland.
Dette gælder også  

 situationer,  

 hvor den forælder, der har forældremyndigheden over barnet alene, bor med  

 barnet i udlandet og ønsker at etablere fælles forældremyndighed med den  

 anden  

 forælder, der bor i Danmark.
 Om anerkendelse af udenlandske forældremyndighedsafgørelser henvises  

 til Vejledning om anerkendelse af udenlandske afgørelser m.v. om  

 forældremyndighed, der findes på www.familiestyrelsen.dk.
4.2. Kompetenceaftaler, herunder stiltiende accept af  

 kompetence §  

 448 f  

 giver ikke parterne mulighed for at aftale, at en sag om forældremyndighed,  

 samvær  

 m.v. behandles i Danmark, selvom betingelserne i bestemmelsen ikke er  

 opfyldt,  

 heller ikke selvom betingelserne var opfyldt ved aftalens indgåelse.
Det  

 afgørende er forholdene ved indgivelsen af anmodningen om forældremyndighed  

 m.v. til statsforvaltningen, jf. pkt. 2. Dette indebærer bl.a., at en fælles  

 anmodning om forældremyndighed skal afvises, hvis betingelserne i  

 bestemmelsen  

 eller i de øvrige kompetenceregler (se pkt. 5-6) ikke er opfyldt.
Endvidere kan statsforvaltningen ikke behandle en anmodning,  

 hvis kompetencebetingelserne ikke er opfyldt, selvom modparten ikke  

 protesterer  

 mod kompetencen.
Stiltiende accept af kompetence kan således ikke danne  

 grundlag for kompetence (Se note 4).
 Danske myndigheder skal ikke respektere en aftale om, at en sag  

 om forældremyndighed, barnets bopæl, samvær m.v. skal behandles i et bestemt  

 andet land (Se note 5).
 4.3. Litispendens  flere samtidigt verserende sager  

 om forældremyndighed, samvær m.v.
 Hvis der samtidig med en sag om forældremyndighed, barnets  

 bopæl, samvær m.v. i Danmark verserer en sag om samme spørgsmål i udlandet,  

 opstår spørgsmålet om, hvorvidt den udenlandske sag, hvis den er anlagt før  

 den  

 danske sag, skal have forrang  have litispendensvirkning  for den  

 danske sag,  

 således at den danske sag skal vige for den udenlandske sag (Se note 6).
 Det antages, at det er tvivlsomt, om der i dansk ret gælder en generel  

 regel om litispendens i sager om forældremyndighed, men det antages dog, at  

 der  

 skal foretages en konkret vurdering heraf i den enkelte sag.
 Det antages endvidere, at der gælder en almindelig regel om  

 litispendens i forældremyndighedssager, hvor den udenlandske sag, der er  

 anlagt  

 før den danske sag, er anlagt i en stat, der har tiltrådt  

 Europarådskonventionen  

 af 1980 (Se note 7). Dette skyldes, at forældremyndighedsafgørelser fra disse  

 stater anerkendes i Danmark, hvis betingelserne i konventionen herfor er  

 opfyldt.
 Der ses ikke at være taget stilling til litispendens i samværssager.
 Efter litispendens-princippet vil statsforvaltningen efter en  

 konkret vurdering kunne afvise at behandle en sag om forældremyndighed,  

 barnets  

 bopæl, samvær m.v., hvis der allerede verserer en sag om samme spørgsmål i et  

 andet land ved indgivelsen af anmodningen om forældremyndighed, samvær m.v.  

 til  

 statsforvaltningen (Se note 8).
Gør modparten gældende, at sagen i Danmark skal afvises på  

 grund af en tidligere anlagt sag om forældremyndighed m.v. i udlandet, skal  

 statsforvaltningen udsætte sagen på, at parterne fremlægger nærmere  

 oplysninger  

 om den udenlandske sag.
Hvis den udenlandske sag efter en konkret vurdering  

 skal tillægges litispendensvirkning, afviser statsforvaltningen sagen, jf.  

 pkt.  

 7.
 Et eksempel på en litispendens-bestemmelse findes i artikel  

 8 a  

 i Den Nordiske Ægteskabskonvention,  

 jf. pkt. 5.
4.4. International overenskomst - §  

 448 f, stk. 4 Efter §  

 448 f,  

 stk. 4, kan kompetencereglerne i §  

 448 f,  

 stk. 1-3, fraviges ved overenskomst med fremmed stat.  

 Kompetencebestemmelserne  

 i §  

 448 f  

 finder  

 således kun anvendelse, i det omfang en sag ikke er omfattet af bestemmelser  

 i en  

 konvention, som Danmark har tiltrådt.
Det drejer sig om Den Nordiske  

 Ægteskabskonvention  

 (se pkt. 5) og Haagerkonventionen af 1980, jf. børnebortførelsesloven (se  

 pkt.  

 6). Henvisningen i forældreansvarslovens § 46 til retsplejelovens §  

 448 f, stk. 4, medfører, at statsforvaltningernes  

 internationale kompetence ligeledes er reguleret af disse konventioner.
4.5. Bopælsbegrebet i § 448 f: Sædvanligt opholdssted  

 (habitual residence) Formålet med §  

 448 f  

 er at bringe reglerne om international kompetence i forældremyndighedssager  

 m.v. i overensstemmelse med kompetencereglerne i  

 Haagerbørnebeskyttelseskonventionen.
Ligesom i konventionen er hovedreglen i  

 §  

 448 f, at en sag om forældremyndighed m.v.  

 kun kan behandles i den stat, hvor barnet har bopæl.
En sag om  

 forældremyndighed m.v. kan således som udgangspunkt kun behandles i Danmark,  

 hvis barnet har bopæl her i landet.
 Udtrykket »bopæl« i §  

 448  

 f  

 skal efter bemærkningerne til bestemmelsen forstås på  

 samme måde som udtrykket »habitual residence« (»sædvanligt opholdssted«) i  

 konventionens engelske tekst.
Sædvanligt opholdssted anvendes som den afgørende  

 tilknytningsfaktor i de fleste konventioner udarbejdet under  

 Haagerkonferencen  

 om International Privatret samt i den civilretlige EU-lovgivning.
Begrebet er  

 imidlertid ikke defineret af hverken Haagerkonferencen eller i  

 EU-lovgivningen.  

 Det er en international retlig standard under stadig udvikling.
Enhver  

 anvendelse af begrebet må derfor ske i overensstemmelse med den til enhver  

 tid  

 gældende praksis på det pågældende retsområde (Se note 9).
En international definition af sædvanligt opholdssted findes i  

 Europarådets resolution om domicil og opholdsted.
Efter resolutionen afgøres  

 en  

 persons opholdssted alene af faktuelle kriterier.
Hensigten med opholdet har  

 ikke afgørende betydning for bestemmelse af en persons sædvanlige  

 opholdssted,  

 men personens hensigt kan dog inddrages i vurderingen.
Det er efter  

 resolutionen muligt at have sædvanligt opholdssted i mere end én stat.  

 Europarådets  

 definition er formentlig dækkende for indholdet af begrebet »sædvanligt  

 opholdssted« i Haagerbørnebeskyttelseskonventionen (Se note 10).
Sædvanligt opholdsted svarer nogenlunde til bopælsbegrebet i  

 retsplejelovens § 235, stk. 1 og 2. Dette bopælsbegreb er ikke defineret i  

 retsplejeloven.
Udgangspunktet er, at man har bopæl i Danmark, hvis  

 tilknytningen hertil er mindst ligeså stærk som til udlandet. »Bopæl«  

 fortolkes  

 som det sted, hvor man har sit hjem, hvor ens ejendele i almindelighed  

 befinder  

 sig, og hvor man opholder sig, når man ikke af særlige grunde opholder sig et  

 andet sted, f.eks. på grund af sygdom, ferie, studie- eller forretningsrejse  

 eller fængselsophold.
Bopælsbegrebet bygger i modsætning til domicilbegrebet  

 (Se note 11) alene på faktiske omstændigheder.
Det er muligt at have bopæl i  

 mere end én stat.
Bopæl i Danmark kan opgives ved at tage bopæl i udlandet.  

 En  

 person med bopæl i Danmark opgiver således sin bopæl her i landet, når han  

 tager bopæl i udlandet og ikke længere har en tilsvarende stærk tilknytning  

 til  

 Danmark (Se note 12).
5. Den Nordiske Ægteskabskonvention Gennem henvisningen i forældreansvarslovens § 46 til  

 retsplejelovens §  

 448 f,  

 stk. 4, reguleres statsforvaltningernes internationale kompetence også af  

 artikel 8,  

 8 a  

 og 9  

 i Den Nordiske Ægteskabskonvention (»Overenskomst mellem Danmark, Finland,  

 Island, Norge og Sverige om ændring i konventionen mellem Danmark, Finland,  

 Island, Norge og Sverige indeholdende internationalprivatretlige bestemmelser  

 om ægteskab, adoption og værgemål undertegnet i Stockholm den 6. februar  

 1931«,  

 jf. bekendtgørelse (C) nr. 323 af 28. december 1931).
 Konventionens artikel 8,  

 8  

 a  

 og 9 blev ændret (Se note 13) ved nordisk overenskomst  

 af 6. februar 2001 om ændring af den nordiske konvention af 6. februar 1931  

 indeholdende internationalprivatretlige bestemmelser om ægteskab, adoption og  

 værgemål, jf. bekendtgørelse (C) nr. 34 af 28. november 2002, og har herefter  

 følgende ordlyd:
 Artikel 8:
»Stk. 1.  

  

 I forbindelse med et spørgsmål om separation eller  

 skilsmisse kan samme eller anden myndighed også behandle spørgsmål om  

 midlertidig ophævelse af samlivet og deling af formuen.
Der kan endvidere  

 træffes afgørelse om forældremyndighed, barnets bopæl og samvær, såfremt 1)  

 	  

 barnet er ægtefællernes fælles barn, og 2)  

 	  

 barnet har sit sædvanlige opholdssted i den  

 stat, hvor spørgsmålet om separation eller skilsmisse tages under behandling.
Stk. 2.  

  

 Har barnet ikke sit sædvanlige opholdssted i den  

 stat, hvor spørgsmålet om separation eller skilsmisse tages under behandling,  

 kan der i denne stat alligevel træffes afgørelse om forældremyndighed,  

 barnets  

 bopæl samt samvær, såfremt 1)  

 	  

 barnet har sit sædvanlige opholdssted i en  

 kontraherende stat, 2)  

 	  

 barnet er ægtefællernes fælles barn, og  

 mindst en af ægtefællerne har forældremyndigheden over barnet, 3)  

 	  

 ægtefællerne har accepteret, at spørgsmålet  

 afgøres i denne stat, og 4)  

 	  

 det er bedst for barnet, at spørgsmålet  

 behandles i denne stat.
Stk. 3.  

  

 I sager om forældremyndighed, barnets bopæl og  

 samvær skal kompetencen efter stk. 1 og 2 udøves i overensstemmelse med  

 Haag-konventionen af 25. oktober 1980 om de civilretlige virkninger af  

 internationale barnebortførelser, særlig dennes artikel 3 og 16.« Artikel  

 8 a, stk. 1:
»Stk. 1.  

  

 Indbringes et spørgsmål efter artikel   8 mellem de  

 samme parter for kompetente myndigheder i forskellige kontraherende stater,  

 skal den myndighed, ved hvilken sagen er blevet anlagt senere, på embeds  

 vegne afvise sagen til fordel for den første myndighed.« Artikel 9,  

 stk. 1:
»Stk. 1.  

  

 Ved de i artikel   8 nævnte afgørelser anvendes i  

 hver kontraherende stat den dér gældende lov.  « Det bopælsbegreb, der anvendes i konventionen, er det samme,  

 som anvendes i retsplejelovens §  

 448 f,  

 dvs. sædvanligt opholdssted, jf. pkt. 4.5.
6. Børnebortførelseslovens § 19 (Haagerkonventionen af  

 1980, artikel 16) Som supplement til retsplejelovens regler om international  

 kompetence indeholder § 19 i lov om international fuldbyrdelse af  

 forældremyndighedsafgørelser m.v. (internationale børnebortførelser) regler  

 om,  

 at der i visse situationer ikke kan træffes afgørelse i en sag om  

 forældremyndighed  

 eller barnets bopæl, selvom der efter retsplejelovens §  

 448 f  

 eller Den Nordiske Ægteskabskonvention  

 er kompetence til at behandle den her i landet:
 »§ 19.  

  

 Er der fremsat anmodning om tilbagegivelse af et  

 barn efter § 10, stk. 1, kan der ikke træffes afgørelse i en  

 forældremyndighedssag her i landet, før anmodningen er behandlet.
Stk. 2.  

  

 Bliver det under en forældremyndighedssag her i  

 landet af centralmyndigheden oplyst, at barnet ulovligt opholder sig her, jf.  

 § 10, stk. 2, uden at der er indgivet anmodning om tilbagegivelse af barnet  

 efter § 10, stk. 1, kan retten ikke træffe afgørelse om forældremyndighed,  

 medmindre der har været rimelig tid til at fremsætte en sådan anmodning.« Det er uden betydning, om sagen er indledt i Danmark, før  

 anmodningen om tilbagegivelse er fremsat.
 Bestemmelsen udelukker også, at der træffes en midlertidig afgørelse  

 om forældremyndighed eller barnets bopæl.
 Bestemmelsen inkorporerer artikel 16 i Haagerkonventionen af  

 25. oktober 1980 om de civilretlige virkninger af internationale  

 børnebortførelser i dansk ret (Se note 14). Bestemmelsen gælder kun i forhold  

 til lande, som Danmark samarbejder med gennem konventionen, og den gælder kun  

 for  

 børn under 16 år.
 7. Afvisning af at behandle en sag om  

 forældremyndighed, samvær m.v.
7.1. Sager om forældremyndighed og barnets bopæl, der  

 kan indbringes for retten Afviser statsforvaltningen at behandle en sag om  

 forældremyndighed eller barnets bopæl under henvisning til, at danske  

 myndigheder efter ovennævnte regler ikke har kompetence til at behandle den,  

 skal statsforvaltningen efter forældreansvarslovens § 46, stk. 2, indbringe  

 sagen for retten, hvis en af parterne anmoder herom.
Parterne skal orienteres  

 herom.
 Dette gælder dog kun de sager om forældremyndighed og barnets  

 bopæl, som statsforvaltningen efter lovens § 40, stk. 1, efter anmodning skal  

 indbringe for retten, hvis betingelserne herfor er opfyldt:
  

 	  

 Uenighed om opløsning  

 af fælles forældremyndighed (§ 11)   

 	  

 Etablering af fælles  

 forældremyndighed eller overførsel af forældremyndighed mod protest (§ 14)   

 	  

 Afgørelse om barnets  

 bopæl (§ 17)   

 	  

 Forældremyndighed ved  

 forældremyndighedsindehaverens død (§ 15; muligheden for indbringe disse  

 sager  

 for retten følger af lovens § 37) Hvis retten finder, at der er kompetence til at behandle sagen  

 i Danmark, kan den hjemvise sagen til fornyet behandling i  

 statsforvaltningen.
 Om fremgangsmåden ved indbringelse af en sag for retten  

 henvises til »Vejledning om forældremyndighed og barnets bopæl«, der findes  

 på  

 www.familiestyrelsen.dk.
 7.2. Andre sager om forældremyndighed og barnets bopæl  

 samt samværssager m.v.
 I de sager, hvor statsforvaltningens materielle afgørelse om  

 forældremyndighed, barents bopæl, samvær m.v. efter lovens § 41, stk. 1, kan  

 påklages til ministeren for familie- og forbrugeranliggender  

 (Familiestyrelsen),  

 omfatter denne klageadgang også afgørelser om afvisning af at behandle en sag  

 på grund af manglende international kompetence.
 Det drejer sig om følgende sagstyper:
  

 	  

 Anmeldelse eller  

 godkendelse af aftaler om forældremyndighed (§ 7, stk. 1, § 9, § 10 og § 11)   

 	  

 Afgørelse om  

 midlertidig forældremyndighed eller bopæl for barnet under  

 statsforvaltningens behandling  

 af en sag om forældremyndighed eller bopæl (§ 26)   

 	  

 Afgørelser om  

 midlertidig forældremyndighed, fordi forældremyndighedsindehaveren er  

 forhindret  

 i at træffe bestemmelse om barnets forhold (§ 28)   

 	  

 Tilladelse til at tage  

 barnet til udlandet, Grønland eller Færøerne (§ 25)   

 	  

 Afgørelse om samvær, herunder  

 midlertidig afgørelse (§ 21 og § 29)   

 	  

 Afgørelser om anden  

 kontakt end samvær (f.eks. telefon- eller brevkontakt) og om fratagelse af  

 retten  

 til orientering m.v. om barnet (§ 22 og § 23, stk. 4) 8. Lovvalg Efter dansk international privatret afgøres sager om  

 forældremyndighed, barnets bopæl, samvær m.v., der efter ovennævnte regler  

 behandles her i landet, altid efter dansk ret (Se note 15).
 Dette gælder også, selvom barnet eller dets forældre har en  

 stærk tilknytning til et andet land, og selvom der i udlandet er truffet en  

 afgørelse  

 om forældremyndighed, barnets bopæl, samvær m.v., der anerkendes i Danmark.
 Dansk international privatret ses ikke at give parterne  

 mulighed for at aftale, at en sag om forældremyndighed, barnets bopæl, samvær  

 m.v. skal afgøres efter et andet lands lov.
9. Sag om forældremyndighed i tilknytning til sag om  

 separation eller skilsmisse Efter ægteskabslovens § 42, stk. 1, er det ikke et vilkår for  

 separation eller skilsmisse, at der tages stilling til forældremyndigheden  

 over  

 parternes fælles børn.
En sag om forældremyndighed behøver derfor ikke at  

 blive  

 behandlet sammen med forældrenes sag om separation eller skilsmisse.
 Reglerne om international kompetence i relation til  

 forældremyndighed og barnets bopæl i retsplejelovens §  

 448 f, jf. forældreansvarslovens § 46,  

 svarer ikke til reglerne om international kompetence i sager om separation og  

 skilsmisse i retsplejelovens § 448 c, idet den afgørende tilknytningsfaktor i  

 forældremyndighedssager m.v. er barnets bopæl, mens den almindelige  

 tilknytningsfaktor i separations- og skilsmissesager er ægtefællernes bopæl.  

 Dette kan betyde, at en sag om forældremyndighed ikke kan behandles i  

 Danmark,  

 selvom en sag om forældrenes separation eller skilsmisse behandles her i  

 landet.
 Reglerne om international kompetence i sager om separation og  

 skilsmisse er gennemgået i »Vejledning om international kompetence i sager om  

 separation  

 og skilsmisse«, der findes på www.familiestyrelsen.dk.
10. Bortfald af tidligere vejledning Ved denne vejledning bortfalder vejledning nr. 9167 af 14.  

 marts 2007 om international kompetence i sager om forældremyndighed, samvær  

 m.v.
Familiestyrelsen, den 6. september  

 2007 Lars Thøgersen Bilag 1 Noter til vejledningen 1) Se bemærkningerne til Haagerbørnebeskyttelseslovens §  

 7, nr. 5.
 2) Se U81.1069.
 3) Repræsentantordningen blev indført ved lov nr. 60 af  

 29. januar 2003 om ændring af udlændingeloven og integrationsloven  

 (Behandlingen af sager vedrørende uledsagede mindreårige asylansøgere).  

 Ordningen er beskrevet nærmere i cirkulæreskrivelse nr. 9126 af 26. marts  

 2003  

 om udpegning af repræsentanter for uledsagede mindreårige asylansøgere.
4) U2007.314 viser, at stiltiende accept af kompetence i  

 form af manglende protest mod kompetencen ikke etablerer kompetence i sager  

 om  

 skilsmisse.
Tilsvarende må antages at gælde i sager om forældremyndighed m.v.
 5) Se U2005.2343.
6) Se om litispendens pkt. 3.3.2.4. i Betænkning nr.  

 1467/2005 om Haagerbørnebeskyttelseskonventionen, der findes på  

 www.familiestyrelsen.dk.
Om litispendens i separations- og skilsmissesager se  

 »Vejledning om international kompetence i sager om separation og skilsmisse«,  

 der findes på samme hjemmeside.
 7) Den europæiske konvention af 20. maj 1980 om  

 anerkendelse og fuldbyrdelse af afgørelser om forældremyndighed, jf.  

 bekendtgørelse  

 (C) nr. 103 af 17. oktober 1991. Oversigt over hvilke lande, som Danmark  

 samarbejder med vedrørende konventionen, findes på www.boernebortfoerelse.dk  

 og  

 http://conventions.coe.int.
 8) Se bemærkningerne til  

 Haagerbørnebeskyttelseskonventionslovens § 7, nr. 5.
 9) Se om sædvanligt opholdssted  habitual residence   

 pkt. 3.3.1.2.3. i Betænkning nr. 1467/2005 om  

 Haagerbørnebeskyttelseskonventionen, der findes på www.familiestyrelsen.dk.
 10) Europarådets resolution om domicil og opholdssted (72)  

 1 af 18. januar 1972 er optrykt som bilag 4 i Betænkning nr. 1467/2005 om  

 Haagerbørnebeskyttelseskonventionen, der findes på www.familiestyrelsen.dk.
11) Se om domicil pkt. 3.3.1.2.1. i Betænkning nr.  

 1467/2005 om Haagerbørnebeskyttelseskonventionen, der findes på  

 www.familiestyrelsen.dk.
Bopæl og sædvanligt opholdssted står i modsætning  

 til  

 domicil, der er det bopælsbegreb, der anvendes i separations- og  

 skilsmissesager, jf. retsplejelovens § 448 c.
Ved domicil forstås efter dansk  

 ret den stat eller det territoriale område, hvor en person har bopæl eller  

 ophold i den hensigt varigt at forblive der eller i det mindste uden hensigt  

 til, at opholdet kun skal være rent midlertidigt.
 12) Se om bopælsbegrebet pkt. 3.3.1.2.2. i Betænkning nr.  

 1467/2005 om Haagerbørnebeskyttelseskonventionen, der findes på  

 www.familiestyrelsen.dk.
 13) Ændringen af konventionen skyldtes ikrafttrædelsen for  

 Finland og Sverige af »Forordning (EU) Nr. 2201/2003 af 27. november 2003 om  

 kompetence og om anerkendelse og fuldbyrdelse af retsafgørelser i  

 ægteskabssager og i sager vedrørende forældreansvar og om ophævelse af  

 forordning  

 (EF) nr. 1347/2000« (Den nye Bruxelles II-forordning), der på grund af det  

 danske forbehold (retlige og indre anliggender) ikke gælder for Danmark.
 14) Se bekendtgørelse (C) nr. 110 af 21. december 1991.  

 Oversigt over hvilke lande, som Danmark samarbejder med vedrørende  

 konventionen, findes på www.boernebortfoerelse.dk og www.hcch.net.
 15) I relation til Den Nordiske Ægteskabskonvention følger  

 dette af artikel 9, stk. 1.
