En ekspropriation til offentlig vej ikke ulovlig fordi anlægsarbejdet  

 udføres på privat grundejers bekostning.
Der henvistes til, at grundejere kan  

 pålægges denne udgift efter vejbidragslovens bestemmelser.
 I et brev af 28. september 1988 har De klaget over, at A  

 Kommunalbestyrelse har vedtaget at ekspropriere areal til vejudvidelse i  

 Industrikvarter.
Indsigelsen retter sig i første række imod ekspropriationens lovlighed,  

 idet den synes gennemført udelukkende for at varetage N.N.'s interesse.
De  

 anfører, at N.N. udfører vejanlægget på kommunens vegne og refunderer  

 kommunens udgifter ved vejanlægget.
 Herudover har De bl.a. anført, at restgrundenes værdi forringes, at der  

 mistes parkeringsfaciliteter, at byggemulighederne bliver forringet og at  

 trafikken til og fra N.N. udvides betydeligt.
 A Kommunes vej- og parkafdeling har kommenteret Deres klage i en udtalelse  

 af 14. oktober 1988.
 Der er heri anført en række begrundelser for nødvendigheden af og ønsket  

 om at gennemføre det omhandlede vejanlæg.
Ministeriet finder ikke grundlag for at tilsidesætte kommunens vurdering  

 af, at den pågældende vejudvidelse bør gennemføres.
Denne beslutning har  

 hjemmel i vejlovens §10.
 Det er ikke i strid med vejlovgivningen at lade et privat selskab  

 gennemføre projektet.
Derimod nærer ministeriet afgørende betænkelighed ved kommunens beslutning  

 om at lade et privat selskab refundere kommunen de omkostninger, der er  

 forbundet med erhvervelse af areal til anlægget, jf. også forudsætningerne i  

 vejbidragsloven (lovgekendtgørelse nr. 369 af 6. august 1985), §4, stk. 2,  

 hvorefter sådanne udgifter ikke kan medtages ved beregning af vejbidrag til  

 anlæg af offentlige veje.
Ministeriet har derfor i dag pålagt A Kommune at  

 afholde disse udgifter.
 Ministeriet har ikke hjemmel til at tage stilling til de rejste spørgsmål  

 om værdiforringelse m.m., idet dette spørgsmål i mangel af enighed mellem  

 parterne, af vejbestyrelsen skal indbringes for Taksationskommissionen for  

 Københavns Amtsrådskreds, 1. område.
 Offentliggjort i VEJLOVE udgivet af DAFOLO.
