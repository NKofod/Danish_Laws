Skrivelse om orientering om ændring af lov om dagpenge ved  

 sygdom eller fødsel Lov nr. 372 af 28. maj 2003  

 om ændring af lov om dagpenge ved sygdom eller fødsel (Ændring af  

 forsøgsbestemmelse med henblik på forsøg med digital administration) trådte i  

 kraft den 31. maj 2003. Loven kan læses på Arbejdsdirektoratets hjemmeside  

 under Regler - Love, bekendtgørelser og vejledninger (Arbejdsdirektoratets  

 regelsamling) - Love (2003).
Ændringen Den hidtidige  

 forsøgsbestemmelse i § 41 a i lov om dagpenge ved sygdom eller fødsel gav  

 ministeren hjemmel til at tillade, at en kommune efter ansøgning lavede  

 forsøgsordninger, der fraveg bestemmelserne i lovens kapitel 3 (d.v.s. §§ 6  

 og  

 7) og §§ 20, 24 og 27 samt de tilhørende bestemmelser i  

 sygedagpengebekendtgørelsen.
Reglerne i lovens §§ 6 og 7 vedrører anmeldelse  

 og  

 dokumentation af sygefravær.
Reglerne i lovens §§ 20 og 27 handler om  

 refusion  

 i perioder, hvor en selvstændig eller en mindre privat arbejdsgiver har  

 tegnet  

 forsikring efter dagpengeloven.
Bestemmelsen i lovens § 24 drejer sig om  

 kommunens opfølgning i sygedagpengesager.
Med lovændringen er  

 forsøgsbestemmelsen blevet udvidet, så der nu er åbnet mulighed for, at der  

 efter aftale med en kommune kan gennemføres forsøg med digitalisering af  

 arbejdsgange, sagsinformationer og administration i sager om udbetaling af  

 sygedagpenge.
Efter ændringen af forsøgsbestemmelsen vil der også kunne  

 etableres forsøg med reglerne i lovens §§ 26 og 28. Disse bestemmelser  

 handler  

 om en arbejdsgivers krav på refusion af sygedagpenge i det omfang, denne  

 udbetaler løn under fraværet.
Yderligere information Lovforslag L 204 med  

 bemærkninger kan læses på Folketingets hjemmeside  

  

 www.Folketinget.dk  

  

 . Se  

 under dokumenter - Lovforslag fordelt på ministerområde -  

 Beskæftigelsesministeriet - Af ministeren.
Vedtagne - L 204.
