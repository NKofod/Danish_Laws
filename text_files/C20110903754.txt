Skrivelse med orientering om ny vejledningsserie vedr. serviceloven Den 24. februar 2011 offentliggøres en ny serie vejledninger til serviceloven.
 Serien erstatter følgende vejledninger:
Vejledning nr. 93 af 05-12-2006 Vejledning om formål og andre generelle bestemmelser i serviceloven (Vejledning nr. 1 til serviceloven) Vejledning nr. 94 af 05-12-2006 Vejledning om personlig og praktisk hjælp, træning, forebyggelse mv. (Vejledning nr. 2 til serviceloven) Vejledning nr. 99 af 05-12-2006 Vejledning om særlig støtte til børn og unge og deres familier (Vejledning nr. 3 til serviceloven) Vejledning nr. 95 af 05-12-2006 Vejledning om botilbud m.v. til voksne (Vejledning nr. 4 til serviceloven) Vejledning nr. 96 af 05-12-2006 Vejledning om særlig støtte til voksne (Vejledning nr. 5 til serviceloven) Vejledning nr. 97 af 05-12-2006 Vejledning om hjælpemidler, biler, boligindretning mv. (Vejledning nr. 6 til serviceloven) Vejledning nr. 98 af 05-12-2006 Vejledning om kvalitet, tilsyn, tilskud til frivillige sociale organisationer mv. (Vejledning nr. 7 til serviceloven) Vejledning nr. 16 af 31-03-2008 Vejledning om magtanvendelse og andre indgreb i selvbestemmelsesretten overfor voksne, herunder pædagogiske principper (Vejledning nr. 8 til serviceloven) Vejledningerne er opdaterede i forhold til vedtaget lovgivning og praksis.
Den nye vejledningsserie følger i overordnede træk strukturen fra de eksisterende vejledninger på området, dog er generelle regler samlet i den nye vejledning 1, ligesom emner kan være flyttet til andre vejledninger.
Dette er eksempelvis tilfældet for kapitlet om almene boliger.
 Det er desuden tilstræbt at sikre ensartet sprogbrug og ensartede henvisninger til praksis, vejledninger og øvrige henvisninger.
Denne revision af vejledningerne er afsluttet ultimo 2010, og det har derfor ikke været muligt at indarbejde alle aktuelle lovændringer.
Primo 2011 forventes desuden en række større lovændringer af betydning for vejledningsserien.
Disse ændringer vil blive indarbejdet i næste revision af vejledningerne, der forventes offentliggjort medio 2011 i en trykt udgave.
 Ændringerne er en del af den samlede gennemførelse af regeringens plan for mindre bureaukrati i kommuner og regioner Mere tid til velfærd fra oktober 2009.
 Som noget nyt kan der på Socialministeriets hjemmeside www.sm.dk søges på tværs af de enkelte stikordsregistre.
 Vejledningerne findes på www.sm.dk eller www.retsinformation.dk.
