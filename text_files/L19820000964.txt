 Ved noteveksling i New Delhi den 2. december 1981 er der indgået en  

 overenskomst mellem Danmark og Indien, ifølge hvilken Danmark yder bistand  

 til det indiske kvægudviklingsprogram gennem oprettelse af et  

 reservedelslager til sikring af driften ved de ca. 75 indiske tyresædbanker,  

 som er gået ind for anvendelsen af frossen tyresæd i avlsarbejdet.
Til det pågældende reservedelslager, der skal forestås af den indiske  

 organisation Indian Dairy Corporation (IDC) i Anand, gives der i en treårig  

 periode inden for et beløb af i alt 7.600.000 kroner støtte til bygninger,  

 indkøb af reservedele samt afholdelse af lønninger m.v. for medarbejdere ved  

 en nyoprettet serviceorganisation.
Endvidere er der aftalt snarlige  

 undersøgelser med henblik på en eventuel anden fase af projektet i  

 samfinansiering med EF-kommissionen.
