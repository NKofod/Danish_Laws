Fremsat den 10. november 2000 af  

 arbejdsministeren (Ove Hygum) Forslag til Lov om ændring af lov om  

 en aktiv arbejdsmarkedspolitik.
(Intensiv jobsøgningsindsats,  

 særlig formidlingsindsats, jobrotation) § 1 I lov om en aktiv arbejdsmarkedspolitik, jf. lovbekendtgørelse nr.  

 805 af 23. august 2000, foretages følgende ændringer:
 1. Efter § 14 indsættes:
» 2. § 20, stk. 4, affattes således:
»Stk. 4. Arbejdsministeren kan fastsætte nærmere  

 regler om forsøg med betaling for uddannelse af beskæftigede  

 samt til støtte til beskæftigede, der deltager i uddannelse som  

 led i jobrotationsordninger.
Forsøget skal være målrettet  

 områder, hvor der er eller kan forventes mangel på arbejdskraft,  

 eller skal sigte mod integration af ledige, der er i aktivperioden eller er  

 omfattet af målgruppen for en tidlig forebyggende indsats.«.
 3. I § 21, stk. 2, ændres »praktikydelse« til: »aktiveringsydelse«.
 4. I § 21 indsættes efter stk. 2 som nyt  

 stykke:
» Stk. 3 bliver herefter stk. 4.
 5. I kapitel 9 a indsættes som overskrift:
» 6. Efter § 24 indsættes i kapitel 9 a:
» Stk. 2. Indsatsen har en varighed på op til 8 uger, hvor  

 den ledige har særlig tæt kontakt med Arbejdsformidlingen.  

 Indsatsen består af en jobsøgningssamtale hos  

 Arbejdsformidlingen, og efter Arbejdsformidlingens vurdering af et kortvarigt  

 jobsøgningskursus.
Stk. 3. Under deltagelsen i den intensive  

 jobsøgningsindsats får den ledige aktiveringsydelse.
Ydelsen  

 svarer til de dagpenge, den ledige ellers ville være berettiget  

 til.
 Stk. 4. Ved udbetaling af aktiveringsydelse foretages der  

 fradrag i ydelsen for arbejde og indtægter efter regler fastsat i  

 medfør af § 58, stk. 1, nr. 3, litra d, i lov om  

 arbejdsløshedsforsikring m.v.
 Stk. 5. Befordringsgodtgørelse kan ydes ved  

 deltagelse i et kortvarigt jobsøgningskursus som led i den intensive  

 jobsøgningsindsats, jf. § 27, stk. 3.
 Stk. 6. Arbejdsministeren kan fastsætte nærmere  

 regler om den intensive jobsøgningsindsats.
§ 24 b.
Dagpengeberettigede ledige kan få tilbud om en  

 særlig formidlingsindsats.
 Stk. 2. Arbejdsformidlingen tilvejebringer tilbud om en  

 særlig formidlingsindsats ved udbud i overensstemmelse med de  

 gældende regler for udbudsforretninger.
 Stk. 3. Indsatsen har en varighed på op til 10 uger og  

 kan bestå af virksomhedskontakt, jobformidling og  

 vejledningsforløb målrettet mod at forbedre jobsøgningen.  

 Den, der gennemfører tilbudet, kan som led i indsatsen tilvejebringe  

 arbejdspraktikforløb, jf. § 21.
Stk. 4. Indsatsen sker primært med henblik på, at  

 de ledige ansættes i ordinær beskæftigelse, alternativt i  

 privat jobtræning.
Den, der gennemfører indsatsen  

 aflønnes efter indsatsens effekt.
Stk. 5. Under deltagelsen i den særlige  

 formidlingsindsats får den ledige aktiveringsydelse.
Ydelsen svarer til  

 de dagpenge, den ledige ellers ville være berettiget til.
 Stk. 6. Ved udbetaling af aktiveringsydelse foretages der  

 fradrag i ydelsen for arbejde og indtægter efter regler fastsat i  

 medfør af § 58, stk. 1, nr. 3, litra d, i lov om  

 arbejdsløshedsforsikring m.v.
 Stk. 7. Der kan ydes tilskud til befordring i forbindelse med  

 den særlige formidlingsindsats, jf. § 27, stk. 3.
 Stk. 8. Arbejdsministeren kan fastsætte nærmere  

 regler om den særlige formidlingsindsats.«.
 7. I § 26 ændres »2-9« til: »2-9 a«.
 8. I § 27, stk. 3, indsættes efter »eller  

 deltager«: »i en intensiv jobsøgningsindsats, en særlig  

 formidlingsindsats eller«.
 9. Overskriften til kapitel 11 affattes således:
» 10. § 30 affattes således:
» 11. I § 33, stk. 1, indsættes efter nr. 6)  

 som nye numre:
»7)	intensiv jobsøgningsindsats, 8)	særlig formidlingsindsats.«.
 12. I § 33, stk. 5, indsættes som 2.  

 pkt.:
» 13. § 34, stk. 1, sidste pkt. ændres »6, 8, 9 og 12« til: »6, 8, 9, 9 a og 12«.
 14. I § 34, stk. 2, ændres »efter kapitel 6 og 8« til:  

»efter kapitel 6, 8 og 9 a«.
 15. I § 40, stk. 1, ændres »praktikydelse« til: »aktiveringsydelse«.
 16. I § 40, stk. 1, indsættes efter  

 »individuel jobtræning«: », i en intensiv  

 jobsøgningsindsats, i en særlig formidlingsindsats«.
17. I § 41 b, stk. 1, 2 og 5 og i  

§ 41 c, stk. 1, ændres »praktikydelse« til: »aktiveringsydelse « 18. I § 41 b, stk. 3, og § 41 c,  

 stk. 2, ændres »praktikydelsen« til: »aktiveringsydelsen« .
 19. I § 50, stk.1, og § 52, stk. 2,  

 ændres »FR-Fællesrepræsentationen  

 (Hovedorganisation for Arbejdsleder- og tekniske Funktionærforeninger i  

 Danmark) « til: »Ledernes Hovedorganisation«.
 20. I § 62, stk. 1, 2. pkt. indsættes efter  

»arbejdsformidlingens afgørelse efter«: »§ 14 a, § 33,  

 stk. 3, § 34 b, stk. 2, og«.
§ 2 Stk. 1. Loven træder i kraft den 1. januar 2001, jf. dog  

 stk. 2.
 Stk. 2. Arbejdsministeren fastsætter tidspunktet for  

 ikrafttrædelsen af § 1, nr. 2.
§ 3 Bestemmelsen i § 33, stk. 5, i lov om en aktiv  

 arbejdsmarkedspolitik som ændret ved denne lovs § 1, nr. 12,  

 omfatter alene ledige, der er overgået til aktivperioden den 1. januar  

 1999 eller senere.
Bemærkninger til  

 lovforslaget Almindelige bemærkninger Lov nr. 434 af  

 30. juni 1993 om en aktiv arbejdsmarkedspolitik (Folketingstidende 1992-93,  

 FF sp. 8335, 8771, 11401 og 12017, tillæg A, sp. 8789, tillæg B,  

 sp. 1975 og 3339, tillæg C, sp. 1793) er senest bekendtgjort ved  

 lovbekendtgørelse nr. 805 af 23. august 2000.
Samtidig med dette lovforslag fremsættes som  

 følge af gennemførelsen af voksen- og efteruddannelses-  

 reformen m.m. forslag til lov om ændring af flere love, heri også  

 lov om en aktiv arbejdsmarkedspolitik.
Det nævnte lovforslag har ingen  

 betydning for nærværende lovforslag.
Lovforslaget indeholder elementer i justering inden for  

 aktivloven til opfølgning af aftalen om FL 2000 mellem S, RV, V, KF,  

 CD og Kr.F.
Lovforslaget baserer sig på en vedlagt aftale af 2.  

 november 2000 mellem de nævnte parter.
Med lovforslaget udmøntes bl.a. de elementer  

 andre aktører og jobrotation   som ikke hidtil er blevet  

 implementeret.
Der henvises til » Fælleskonklusionspapir fra underudvalget  

 om fælles retningslinier for 3. fase af  

 arbejdsmarkedsreformen«  

 af 29. september 1998 og aftalen fra november 1998 mellem ovennævnte  

 forligspartier.
Med de nye redskaber i lovforslaget er også det sidste  

 udestående spørgsmål om tilvejebringelse af grundlag for  

 kombinationsforløb udmøntet.
 Udgangspunktet for justeringerne har været, at  

 overvejelser om større ændringer i tilrettelæggelsen af  

 aktiveringen i aktivperioden skal afvente erfaringerne fra de to  

 forsøg med større fleksibilitet i aktiveringsindsatsen, der er  

 iværksat i AF-Århus og AF-Ringkøbing i 2000 og 2001.
 Justeringerne indeholder følgende  

 elementer:
1.	Intensiv jobsøgningsindsats som selvstændigt  

 redskab 2.	Styrkelse af indsatsen sidst i aktivperioden 3.	Styrkelse af den tidlige forebyggende indsats 4.	Særlig formidlingsindsats (andre aktører) 5.	Nye rammer for jobrotation 6.	Støtte ved ansættelse af særlige grupper af  

 ledige (tovholder) Lovforslaget indeholder derudover nogle ændringer af  

 mere teknisk art og et forslag om repræsentationen i  

 Landsarbejdsrådet og De regionale Arbejdsmarkedsråd.
 Lovforslaget vil umiddelbart efter fremsættelsen i  

 Folketinget blive sendt til Landsarbejdsrådet med henblik på, at  

 Rådets bemærkninger vil kunne indgå i Folketingets  

 behandling af lovforslaget.
1. Intensiv jobsøgningsindsats som selvstændigt  

 redskab Det forslås, at der indføres et nyt  

 jobsøgningsredskab, der giver mulighed for en særlig intensiv  

 jobsøgningsperiode i forbindelse med et tilbud i aktivperioden.  

 Hensigten med dette redskab er et ønske om at øge fokus  

 på og styrke jobsøgning i direkte tilknytning til et  

 aktiveringstilbud og den opkvalificering af den ledige, der hermed et sket.  

 Der vil med dette redskab ske en yderligere målretning af  

 aktiveringsindsatsen mod ordinær beskæftigelse.
Hvis Arbejdsformidlingen skønner, at der er behov  

 herfor har den ledige pligt til at deltage i en jobsøgningssamtale i  

 Arbejdsformidlingen og evt. i et kortere jobsøgningskursus.
I  

 jobsøgningsperioden skal der være en tæt kontakt mellem  

 den ledige og Arbejdsformidlingen, ligesom den lediges a-kasse og andre  

 relevante instanser vil kunne inddrages i indsatsen og vejledningen af den  

 ledige om den brede vifte af jobsøgningsmuligheder, der findes  

 på markedet også uden for Arbejdsformidlingen.
Redskabet kan  

 typisk anvendes i forlængelse af et uddannelsestilbud eller  

 jobtræningstilbud eller integreret i et  

 jobtræningsforløb.
Det nye redskab kan anvendes til tilbud af højst 8  

 ugers varighed, hvor den ledige vil få udbetalt en aktiveringsydelse,  

 svarende til den lediges individuelle dagpenge.
Der vil gælde samme  

 rådighedsregler som ved anden aktivering.
Der vil kunne ydes  

 befordringsgodtgørelse ved deltagelse i et kortvarigt  

 jobsøgningskursus som led i den intensive  

 jobsøgningsindsats.
 Ydelserne under den intensive jobsøgningsindsats  

 finansieres af aktivrammen.
2. Styrkelse af indsatsen sidst i aktivperioden Efter de gældende regler skal ledige med mere end 2  

 års ledighed i aktivperioden have tilbud om en revision af den  

 individuelle handlingsplan med henblik på, at der kan  

 iværksættes særlige initiativer senest 26 uger, før  

 ydelsesperioden ophører.
 Det foreslås, at indsatsen sidst i aktivperioden  

 styrkes ved en bestemmelse om, at der som hovedregel skal afgives et tilbud  

 om mindst 6 måneders jobtræning inden for de sidste 8  

 måneder af aktivperioden.
 Der kan alene gives andre tilbud end jobtræning,  

 hvis Arbejdsformidlingen efter en vurdering af den enkelte ledige finder, at  

 et andet tilbud end jobtræning i højere grad vil kunne forbedre  

 den lediges muligheder for at opnå ordinær  

 beskæftigelse.
3. Styrkelse af den tidlige forebyggende indsats Det er de regionale arbejdsmarkedsråd, der  

 prioriterer og dimensionerer indsatsen i dagpengeperioden.
 Der vil som led i en styrkelse af den tidlige forebyggende  

 indsats blive tilført flere midler til indsatsen i dagpengeperioden i  

 2001, der især skal tilgodese to formål   en styrkelse af  

 indsatsen mod områder på arbejdsmarkedet, hvor der er eller kan  

 forventes mangel på arbejdskraft (flaskehalse), og en styrkelse af  

 indsatsen i forhold til grupper af ledige, der har særlig stor risiko  

 for langtidsledighed.
 En styrkelse af flaskehalsindsatsen i dagpengeperioden vil  

 kunne tilrettelægges så tilbudene mere målrettet giver de  

 kvalifikationer, der er relevante i forhold til beskæftigelse inden for  

 områder på arbejdsmarkedet med risiko for eller mangel på  

 arbejdskraft.
 De øgede midler giver endvidere mulighed for at der  

 sættes mere systematisk ind i forhold til de grupper, der har stor  

 risiko for langtidsledighed, herunder bl.a. de etniske grupper og de lidt  

 ældre.
 Derudover, og med henblik på en øget  

 fleksibilitet, vil lediges mulighed for selvvalgt uddannelse i  

 dagpengeperioden blive udvidet fra 6 til 8 uger på konkrete  

 uddannelsesforløb inden for arbejdsmarkedsuddannelserne.  

 Udmøntningen heraf sker i det samtidig hermed fremsatte lovforslag om  

 ændring af lov om arbejdsmarkedsuddannelser, lov om godtgørelse  

 ved deltagelse i erhvervsrettet voksen- og efteruddannelse og lov om  

 bestyrelse for Arbejdsmarkedets UddannelsesFinansiering og om  

 efteruddannelsesudvalg.
For at få et bedre grundlag for at vurdere, hvilke  

 aktiviteter den ledige har behov for, og for at undgå, at der bruges  

 ressourcer på de erfaringsmæssigt mange ledige, der i den  

 nuværende konjunktursituation selv finder arbejde inden for kortere  

 tid, vil tidspunktet for visitationssamtalen, der i dag er placeret inden 3  

 måneders ledighed, blive flyttet, således at den skal finde sted  

 mellem 3 og 6 måneders ledighed, idet det endvidere fastsættes,  

 at der skal være tale om en individuel samtale.
Dette kan ske uden  

 lovændring ved en ændring af bekendtgørelse om en aktiv  

 arbejdsmarkedsindsats.
 Allerede ved grundregistreringen, der finder sted senest 4  

 uger efter tilmelding til Arbejdsformidlingen, kan der dog visiteres til en  

 tidlig forebyggende indsats fx danskundervisning til ledige med mangelfulde  

 danskkundskaber, til tilbud indenfor flaskehalsområder og til tidlig  

 indsats for unge.
 Som opfølgning på den styrkede indsats vil  

 der ske en tæt overvågning af effekterne af den tidlige  

 indsats.
4. Særlig formidlingsindsats (andre aktører) Aktiveringsindsatsen involverer allerede i dag en  

 række forskellige aktører.
Herudover supplerer andre også  

 Arbejdsformidlingens ordinære indsats.
Med hensyn til jobformidling  

 gælder, at alle hidtidige restriktioner for vikarbureauvirksomhed og  

 anden formidling af arbejdssøgende blev ophævet i 1990. Der er  

 således en række forskellige private aktører, der  

 varetager jobformidling.
 For yderligere at udnytte de gode forudsætninger,  

 som disse aktører har vedrørende jobformidling inden for  

 bestemte delarbejdsmarkeder, foreslås indført en særlig  

 formidlingsindsats, hvor en række forskellige aktører efter  

 udbud kan gennemføre aktiveringsforløb med fokus på en  

 særlig formidlingsindsats til ordinær beskæftigelse.
Indsatsen etableres som et aktiveringsredskab, der  

 udnytter de forudsætninger, de forskellige aktører har, for  

 så vidt angår kendskab til bestemte grupper af ledige og viden om  

 visse delarbejdsmarkeder mv.
Indsatsen har primært som mål at  

 placere de ledige i ordinær beskæftigelse, men også  

 fremskaffelse af private jobtræningspladser vil være et  

 succeskriterium.
 Aktøren forestår virksomhedskontakt og  

 jobformidling, ligesom aktøren gennemfører initiativer, fx  

 vejledningsforløb og kurser, som er målrettet mod at forbedre  

 jobsøgningen og dermed understøtte de konkrete jobformidlinger.  

 Aktøren kan også indlægge arbejdspraktik som en del af  

 indsatsen.
Der kan tænkes en række relevante  

 aktører, fx virksomheder, konsulentfirmaer, vikarbureauer,  

 uddannelsesinstitutioner, arbejdsløshedskasser og faglige  

 organisationer.
Arbejdsformidlingen kan også selv byde på  

 opgaven, således at der bliver reel mulighed for at afprøve,  

 hvem der bedst og billigst kan løse opgaven.
Indsatsen udbydes efter  

 de almindelige udbudsregler.
For at sikre reel konkurrence mellem  

 Arbejdsformidlingen og andre aktører, er det blandt andet en  

 betingelse for, at Arbejdsformidlingen kan få opgaven, at der er mindst  

 én anden aktør, der ved den regionale udbudsforretning indgiver  

 bud på den særlige formidlingsindsats.
Aktøren aflønnes efter indsatsens effekt.  

 Aflønningens størrelse fastsættes regionalt inden for den  

 økonomisk udmeldte ramme, og inden for de overordnede rammer, som  

 fastsættes af arbejdsministeren.
Kriterier for aflønningen  

 fastsættes ligeledes regionalt i forbindelse med de konkrete  

 kontraktindgåelser på baggrund af udbudsforretningen.
Det vil  

 være naturligt at differentiere aflønningen til fordel for  

 aktørens placering af den ledige i ordinær beskæftigelse  

 frem for i privat jobtræning samt i forhold til målgruppens  

 forudsætninger og beskæftigelsessituationen på det  

 regionale arbejdsmarked.
 I forbindelse med indgåelse af kontrakter med andre  

 aktører vil der blive fastsat regler om tavshedspligt og videregivelse  

 af oplysninger mv.
5. Jobrotation Det foreslås, at der inden for en nærmere  

 fastsat økonomisk ramme iværksættes en omlægning af  

 den nuværende jobrotationsordning.
Formålet med omlægningen  

 er dels at lette virksomhedernes administrative byrde ved ordningen, dels at  

 afskærme udgifterne til jobrotationsprojekter fra aktivrammen.  

 Forsøgsordningen indebærer, at ordningen evalueres inden  

 udgangen af forsøgsperioden.
På baggrund heraf vil der blive  

 taget stilling til en videreførelse af ordningen samt finansieringen  

 heraf.
For at fastholde og styrke det arbejdsmarkedspolitiske  

 sigte med jobrotationsredskabet gøres anvendelsen af den særlige  

 jobrotationspulje betinget af, at der er tale om projekter, der er  

 målrettet flaskehalsområder eller integration af svagere grupper  

 på arbejdsmarkedet, det vil sige, at de ledige afløsere enten  

 skal være omfattet af målgruppen for ret og pligt til aktivering  

 eller af målgruppen for en tidlig forebyggende indsats.
Desuden skal  

 der (tilnærmelsesvis) være tale om en time til timerelation  

 mellem beskæftigede i uddannelse og ledige afløsere.
Uddannelsesmulighederne skal være de samme, som er  

 indeholdt i lov om godtgørelse ved deltagelse i erhvervsrettet voksen-  

 og efteruddannelse samt lov om statens voksenuddannelsesstøtte (SVU).  

 Der gives dog mulighed for efter ønske at kombinere kursuselementer,  

 som ligger inden for disse to love, og placere dem tidsmæssigt, som det  

 passer bedst med virksomhedens ønsker og behov.
Der er ikke tale om  

 indtægtsdækket virksomhed (IDV-vilkår), men om  

 indholdsmæssige kombinationer af de muligheder, der allerede ligger i  

 lovgivningen, og om tidsmæssig placering efter ønske, som  

 Arbejdsformidlingen vil skulle betale for.
Det forudsættes at størstedelen af de  

 personer, der deltager i jobrotationsprojekter, vil være berettiget til  

 ydelser i henhold til de foran nævnte støtteordninger og vil  

 få dækket udgifterne via disse ordninger.
Puljen skal derfor  

 alene dække udgifter til køb af uddannelse og forsørgelse  

 til de personer, der ikke vil kunne opnå godtgørelse efter disse  

 støtteordninger, fordi de har opbrugt deres rettigheder eller falder  

 uden for målgruppeafgrænsningen.
Hermed sikres, at alle relevante  

 personalegrupper på en virksomhed får mulighed for at deltage i  

 et konkret jobrotationsprojekt.
 Herudover skal puljen dække kurser, der kombineres  

 af hele kurser eller kursuselementer, som beskrevet oven for.
 De regionale arbejdsmarkedsråd fastlægger de  

 nærmere retningslinier for jobrotationsordningens anvendelse inden for  

 centralt udstukne rammer for at sikre det arbejdsmarkedspolitiske perspektiv  

 med puljen.
Hensigten er således, at der samlet set skabes  

 mulighed for en forøget jobrotationsaktivitet.
Den samlede ordning  

 administreres af Arbejdsformidlingen, således at virksomhederne kun  

 skal henvende sig et sted.
6. Støtte ved ansættelse af særlige grupper af  

 ledige (tovholderordning) En styrket inddragelse af virksomhederne i en  

 forstærket indsats over for de udsatte ledige har været i fokus i  

 de seneste års arbejdsmarkedspolitiske overvejelser.
En væsentlig  

 forudsætning for en effektfuld aktiveringsindsats for en række  

 ledige, bl.a. seniorer, etniske minoriteter og udsatte ledige kan være,  

 at den ledige ud over et eventuelt kvalifikationsløft via uddannelse  

 også opnår tilknytning til en privat virksomhed.
Derigennem  

 styrkes muligheden for integration på arbejdsmarkedet.
Ved en »tovholder« forstås en medarbejder  

 (værkfører, tillidsmand eller anden nøglemedarbejder),  

 der som led i, at en privat virksomhed har ansat en udsat ledig i  

 jobtræning, varetager opgaven ved modtagelse og systematisk  

 opfølgning i forhold til den ledige i ansættelsesperioden.
Hvor  

 der er tale om små virksomheder, vil midlerne imidlertid også  

 kunne anvendes til aflønning af en udefra kommende konsulent eller  

 medarbejder i en Arbejdsformidling, fagforening, uddannelsesinstitution mv.  

 der kan servicere en gruppe af virksomheder i forhold til opgaven.
Opgaven for tovholderen kan bl.a. være at  

 introducere jobtræningspersonen i virksomheden i forhold til  

 arbejdspladsforståelse, herunder virksomhedens normer og værdier,  

 kollegaforhold, og indføre jobtræningspersonen i arbejdsgange  

 samt instruktion og oplæring i konkrete arbejdsfunktioner.
I  

 tovholderfunktionen ligger endvidere en opgave vedrørende  

 løbende opfølgning i jobtræningsforløbet, herunder  

 kontakt med Arbejdsformidlingen og andre eksterne samarbejdspartnere.
 Virksomheden må kunne dokumentere, at medarbejderen  

 rent faktisk ikke udfører sin normale arbejdsfunktion i de timer  

 vedkommende fungerer som tovholder, og at virksomheden således har lidt  

 et produktionstab.
 Tovholderfunktion i form af tovholder- eller  

 mentorordninger o.l. har hidtil ikke indgået som et redskab i den  

 aktive arbejdsmarkedspolitik, men har fundet anvendelse i forskellige former  

 for projekter bl.a. støttet via forskellige puljer.
Økonomiske og administrative konsekvenser for det  

 offentlige Intensiv jobsøgningsindsats Det skønnes, at 15.000 til  

 20.000 personer i aktivperioden årligt vil påbegynde et  

 jobsøgningsforløb af i gennemsnit 6 ugers varighed.
 Bruttoudgiften i jobsøgningsredskab skønnes  

 på den baggrund at udgøre ca. 320 mio. kr. årligt, heraf  

 ca. 300 mio. kr. til forsørgelse og knap 20 mio. kr. til køb af  

 jobsøgningskurser.
Det nye redskab har en lavere gennemsnitspris end de  

 øvrige redskaber i aktivperioden.
Da instrumentet erstatter andre  

 tilbud i aktivperioden, medfører det en samlet set lavere  

 gennemsnitspris i aktiveringsindsatsen og dermed samlet set mindreudgifter  

 fra aktivrammen.
 Det skønnes på den baggrund, at  

 indførelsen af det nye redskab vil medføre offentlige  

 mindreudgifter til aktivering på 120 mio. kr. årligt.
Styrket indsats sidst i aktivperioden En del af målgruppen for jobtræning sidst i  

 aktivperioden ville under alle omstændigheder have været i  

 jobtræning.
 Da jobtræningsforløbet tæller med ved  

 beregning af 75%-kravet vil forslaget endvidere give mulighed for en mindre  

 lempelse af aktiveringsindsatsen tidligere i aktivperioden.
Det skønnes på den baggrund, at forslaget  

 ikke vil medføre en nævneværdig samlet stigning i  

 aktiveringsomfanget i aktivperioden.
Forslaget skønnes derfor ikke at  

 have mærkbare økonomiske konsekvenser for det offentlige.
 Forslaget omfatter kun personer omfattet af 75%-kravet,  

 dvs. personer der er overgået til aktivperioden efter 1. januar 1999.  

 Da tilbud først afgives efter ca. 2½ år i aktivperioden vil  

 effekten først vise sig i 2. halvår af 2001. Forslaget har  

 derfor ikke helårsvirkning i 2001.
Styrket indsats i dagpengeperioden Som en del af den samlede aftale om elementer i justering  

 inden for aktivloven tilføres den tidlige indsats i dagpengeperioden  

 ekstra ca. 200 mio. kr. i forhold til finanslovsforslaget for 2001. De ekstra  

 midler finansieres dels ved videreførsel af mindreforbrug i  

 dagpengeperioden i 2000 og dels ved, at oprettelsen af en særskilt  

 pulje til jobrotation vil frigøre midler fra aktivrammen, der ellers  

 ville være anvendt til jobrotationsprojekter.
Særlig formidlingsindsats (andre aktører) Til finansiering af det nye redskab afsættes en  

 samlet pulje under aktivrammen på 60 mio. kr., hvoraf de 40 mio. kr.  

 skal anvendes til forsørgelse af ledige, der deltager i redskabet.
De  

 resterende 20 mio. kr. udmeldes til de regionale arbejdsmarkedsråd, som  

 kan anvende midlerne til betaling for andre aktørers indsats.
 De afsatte midler svarer til, at ca. 2.000 ledige kan  

 anvende det nye redskab.
Forslaget om at inddrage andre aktører i  

 jobsøgnings- og jobformidlingsindsatsen skønnes ikke at have  

 økonomiske konsekvenser for det offentlige.
Udgifterne til andre  

 aktører vil blive finansieret fra aktivrammen, hvor der til  

 gengæld vil være mindreudgifter til aktivering.
Jobrotation Til dækning af udgifterne til beskæftigede  

 deltagere i jobrotationsprojekter, der ikke er berettiget til støtte  

 fra de eksisterende ordninger, afsættes en samlet pulje på 120  

 mio. kr.
Puljen kan af Arbejdsformidlingen anvendes til dækning af  

 godtgørelse og driftsudgifter for disse personer samt til  

 forhøjelse af godtgørelsen til 120% af dagpengemaksimum for de  

 deltagere, hvor den ledige afløser ansættes på  

 ordinære vilkår.
 De offentlige nettoudgifter til forslaget om jobrotation  

 vil på den baggrund udgøre 120 mio. kr. i 2001 og de  

 efterfølgende år.
Hertil kommer, at størstedelen af deltagerne i  

 jobrotationsprojekter skønnes at være berettiget til  

 støtte efter lov om godtgørelse ved deltagelse i erhvervsrettet  

 voksen- og efteruddannelse samt lov om statens voksenuddannelsesstøtte  

 (SVU). De tilhørende driftsudgifter til disse personer finansieres  

 gennem taksametertilskud til uddannelsesinstitutionen.
Det er vanskeligt at  

 skønne over antallet af deltagere, som er berettiget til støtte  

 fra eksisterende ordninger.
Der er i princippet ingen øvre  

 grænse for omfanget.
 Det er målsætningen, at der skal ske en  

 forøgelse af den samlede aktivitet i jobrotation i forhold til  

 2000.
Støtte ved ansættelse af særlige grupper af ledige  

 (tovholderordningen) Det skønnes, at der vil blive udbetalt ydelse til  

 en tovholder i forbindelse med, at ca. 3.000 personer årligt placeres i  

 privat jobtræning.
Udgiften hertil skønnes at udgøre ca.  

 15 mio. kr.
 Indførelsen af en tovholderordning vil  

 medføre, at antallet af private jobtræningspladser vil stige.  

 Det vil medføre mindreudgifter til aktivering, fordi privat  

 jobtræning er et meget billigt redskab.
 Forslaget skønnes på den baggrund ikke at  

 medføre udgifter for det offentlige.
Samlede konsekvenser Lovforslaget skønnes samlet set at være  

 neutralt i forhold til den offentlige økonomi.
Nettomerudgiften  

 på 120 mio. kr. til jobrotationsredskabet modsvares af en tilsvarende  

 besparelse ved indførelse af et nyt jobsøgningsredskab.
De  

 øvrige initiativer finansieres gennem omprioriteringer under  

 aktivrammen.
Administrative konsekvenser Indførelsen af et nyt jobsøgningsredskab  

 skønnes at medføre en vis administrativ merbelastning af  

 Arbejdsformidlingen, der i jobsøgningsperioden skal afholde en samtale  

 med den ledige samt holde tæt kontakt med den ledige.
 Indførelsen af et nyt jobrotationsredskab vil  

 medføre en administrativ merbelastning af Arbejdsformidlingen, fordi  

 Arbejdsformidlingen skal stå for det samlede administrative arbejde,  

 således at virksomheden kun skal henvende sig et sted i forbindelse med  

 beskæftigedes deltagelse i jobrotationsprojekter.
 Der er imidlertid også visse lettelser for  

 Arbejdsformidlingen i lovforslagets elementer.
 Samlet set er vurderingen, at der er tale om en vis  

 administrativ merbelastning.
Erhvervsøkonomiske konsekvenser Forslaget om indførelse af et nyt  

 jobrotationsredskab vil lette erhvervslivet for en administrativ byrde i  

 forbindelse med beskæftigedes deltagelse i efteruddannelse.
Ligestillingsmæssige konsekvenser Lovforslaget skønnes ikke at have  

 ligestillingsmæssige konsekvenser Forholdet til EU-retten Det kan ikke udelukkes, at jobrotationspuljen, jf.  

 forslaget i § 1, nr. 2, udgør statsstøtte i EF-Traktaten  

 artikel 87, stk. 1´s forstand.
I bekræftende fald skal  

 foranstaltningen i medfør af EF-Traktatens artikel 88, stk. 3,  

 anmeldes til Europa-Kommissionen, og ikrafttrædelse kan først  

 finde sted, når og hvis Kommissionen efter en undersøgelse  

 træffer beslutning om, at jobrotationspuljen er forenelig med  

 fællesmarkedet.
Som følge heraf foreslås det, at  

 arbejdsministeren administrativt fastsætter, hvornår ordningen  

 træder i kraft.
For så vidt angår støtte ved  

 ansættelse af særlige grupper af ledige (tovholderordning)  

 vurderes det umiddelbart, at ordningen ikke giver problemer i forhold til EU  

 s statsstøtteregler, da tilskuddet kun dækker de faktiske  

 lønomkostninger for et bestemt og afgrænset (dokumenteret) antal  

 timer.
Der er derfor klart tale om »frikøb « af en medarbejder og ikke om et tilskud til  

 virksomheden.
Miljømæssige konsekvenser Lovforslaget har ikke miljømæssige  

 konsekvenser.
 Vurdering af konsekvenser af  

 lovforslaget:
Positive  

 konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Administrativ merbelastning af AF Økonomiske konsekvenser for erhvervslivet Ingen Ingen Administrative konsekvenser for erhvervslivet Administrativ lettelse i forbindelse med  

 jobrotationsprojekter Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Vil blive undersøgt nærmere for så vidt  

 angår jobrotation og Bemærkninger til de enkelte  

 bestemmelser Til § 1 Til nr. 1 Med forslaget gives der arbejdsministeren bemyndigelse til  

 at fastsætte bestemmelser om, at der kan ydes tilskud til en  

 tovholderfunktion ved ansættelse af ledige dagpengemodtagere i  

 jobtræning hos private arbejdsgivere.
Der henvises til de almindelige  

 bemærkninger.
Målgruppen for en tovholderfunktion er udsatte  

 ledige i den tidlige forebyggende indsats og i aktivperioden.
Den konkrete  

 udpegning af målgruppen sker med udgangspunkt i retningslinjer, der  

 fastlægges af de regionale arbejdsmarkedsråd.
Opgaven som »tovholder« skal række ud over de normale  

 forpligtelser private arbejdsgivere påtager sig i forbindelse med at  

 ansætte personer i jobtræning med henblik på introduktion i  

 virksomheden og oplæring i diverse arbejdsfunktioner.
Der kan til  

 små virksomheder anvendes ekstern konsulent, jf. de almindelige  

 bemærkninger.
Hvorvidt en virksomhed er omfattet af begrebet  

»lille  

 virksomhed«  

 afgøres konkret af Arbejdsformidlingen.
Udgangspunktet er dog  

 virksomheder med max. 10 ansatte.
Virksomheden må kunne dokumentere, at medarbejderen  

 rent faktisk ikke udfører sin normale arbejdsfunktion i de timer,  

 vedkommende fungerer som tovholder, og at virksomheden således har lidt  

 et produktionstab.
Dokumentationen kan tage udgangspunkt i, at der for  

 etablering af den enkelte tovholderfunktion udarbejdes en plan for indhold og  

 mål for tovholderopgaverne i forhold til den enkelte ledige, der er i  

 aktivering i virksomheden.
Ved tovholderfunktionens ophør, skal  

 virksomheden som grundlag for udbetalingen af et tilskud efterfølgende  

 redegøre for det faktiske timeforbrug, der er anvendt i forbindelse  

 med tovholderfunktionen, herunder underskrive en erklæring om, at  

 tovholderen er fragået sine normale arbejdsfunktioner i et  

 nærmere angivet antal timer for at fungere som tovholder.
 Ordningen udformes så fleksibelt som muligt i  

 forhold til både den enkelte lediges behov og forudsætninger samt  

 virksomhedens behov og vilkår.
Tovholderordningen varetages som udgangspunkt af en  

 medarbejder i virksomheden, der frikøbes fra sine normale  

 arbejdsfunktioner.
I de tilfælde, hvor der anvendes en udefrakommende  

 konsulent udbetales ydelsen som et honorar til konsulenten.
Dette honorar kan  

 dog max. være 10.000 kr. pr. ledig.
 De regionale arbejdsmarkedsråd kan fastlægge  

 retningslinier for anvendelse af ordningen i regionen, og Arbejdsformidlingen  

 godkender de enkelte tilskudsforhold.
» Tilskuddet skal kunne dække de faktiske  

 lønomkostninger for virksomheden ved at afgive en medarbejders  

 arbejdskraft, ligesom der skal være mulighed for at dække  

 udgiften til uddannelsesaktiviteter, der sættes i værk for at  

 forbedre tovholderens mulighed for at udøve sin tovholderfunktion.
 Det vurderes, at omkring 3.000 ledige i aktivperioden og  

 den tidlige forebyggende indsats vil være omfattet af ordningen.
Til nr. 2 Efter de gældende regler, jf. lovens § 20,  

 stk. 4, kan arbejdsministeren bestemme, at der som led i  

 arbejdsmarkedsindsatsen kan anvendes midler til uddannelse af  

 beskæftigede samt til støtte til beskæftigede, der  

 deltager i uddannelse som led i jobrotationsordninger.
I henhold til lovens  

 forarbejder er anvendelse af bemyndigelsesbestemmelsen begrænset til  

 områder, hvor der er eller kan forventes mangel på arbejdskraft.  

 Udgifterne hertil dækkes af aktivrammen.
 Med den foreslåede ændrede affattelse af  

 lovens § 20, stk. 4, gives arbejdsministeren bemyndigelse til, som  

 led i en forsøgsordning at fastsætte regler om en ordning med en  

 særlig jobrotationspulje, som skal dække udgifter til betaling  

 for uddannelse af beskæftigede samt til støtte til  

 beskæftigede, der deltager i uddannelse som led i  

 jobrotationsordninger, og som ikke er berettigede til ydelser efter andre  

 støtteordninger (VEU-godtgørelse efter lov om  

 godtgørelse ved deltagelse i erhvervsrettet voksen- og efteruddannelse  

 og SVU efter lov om statens voksenuddannelsesstøtte).
Ordningen indebærer en udvidelse i forhold til de i  

 dag gældende regler, idet den udover at kunne finde anvendelse inden  

 for flaskehalsområder også kan anvendes til integration af  

 svagere grupper af ledige på arbejdsmarkedet.
Ved integration af  

 svagere grupper forstås, at de ledige afløsere enten skal  

 være omfattet af målgruppen for ret og pligt til aktivering eller  

 af målgruppen for en tidlig forebyggende indsats.
 Der skal være tale om en tilnærmelsesvis time  

 til timerelation mellem beskæftigede i uddannelse og ledige  

 afløsere.
 Hvis de beskæftigede, der deltager i  

 jobrotationsprojektet, er berettigede til ydelser efter de oven for  

 nævnte støtteordninger, dækkes udgifterne til deres  

 uddannelse via disse støtteordninger.
 Etablering af en særlig jobrotationspulje  

 indebærer, at der ikke som hidtil kan bruges aktivmidler til  

 beskæftigedes uddannelse i forbindelse med jobrotationsordninger.
 Lediges uddannelse og løntilskud til  

 ansættelse af ledige i forbindelse med jobrotation finansieres fortsat  

 af aktivrammen.
Uddannelsesmuligheder Det er forudsat, at uddannelsesmulighederne skal  

 være de samme, som er indeholdt i lov om godtgørelse ved  

 deltagelse i erhvervsrettet voksen- og efteruddannelse og lov om statens  

 voksenuddannelsesstøtte (SVU).
 Det betyder bl.a., at det ikke er muligt at benytte  

 kurser, der udbydes af uddannelsesinstitutioner som  

 indtægtsdækket virksomhed (IDV), i jobrotationsprojekter.
I forbindelse med jobrotationsprojekter kan der imidlertid  

 være et særligt behov for at placere hele kurser eller elementer  

 fra kurser, som ligger inden for lov om godtgørelse ved deltagelse i  

 erhvervsrettet voksen- og efteruddannelse samt lov om statens  

 voksenuddannelsesstøtte (SVU), på tidspunkter og i en  

 rækkefølge, der passer med jobrotationsprojektet.
Efter de  

 gældende regler kan kurser, der disponeres på denne måde  

 ikke taxameterfinansieres, men skal betales særskilt.
Det  

 forudsættes derfor, at Arbejdsformidlingen skal kunne finansiere  

 sådanne specielt tilrettelagte kurser af jobrotationspuljen.
 Der henvises i øvrigt til pkt. 5 i de almindelige  

 bemærkninger.
Ydelsesniveau og periode Ydelsesniveauet skal som udgangspunkt svare til max.  

 dagpenge.
Hvis de ledige afløsere ansættes ordinært, gives  

 der dog mulighed for udbetaling af en ydelse på 120 pct. af max.  

 dagpenge.
Det svarer til de hidtil gældende regler for ydelse i  

 forbindelse med jobrotation, hvor den ledige ansættes på  

 ordinære vilkår, jf.
Arbejdsmarkedsstyrelsens  

 bekendtgørelse om en aktiv arbejdsmarkedsindsats.
 Den samlede støtteperiode kan ligesom efter de  

 hidtil gældende regler højst udgøre 6 måneder.
Til nr. 3 Ændringen er en følge af forslagene om nye  

 redskaber i forbindelse med jobsøgning, hvor ydelsen bliver en  

 aktiveringsydelse, svarende til individuelle dagpenge.
Da ydelsen under  

 arbejdspraktik ligeledes svarer til individuelle dagpenge, foreslås  

 det, at der sker en forenkling ved at ydelsen under arbejdspraktik også  

 bliver aktiveringsydelse.
Ydelserne under den intensive  

 jobsøgningsindsats finansieres af aktivrammen.
Til nr. 4 Det er i loven fastsat, at praktikydelsen svarer til de  

 dagpenge, den ledige ellers ville være berettiget til.
Dette betyder,  

 at der også skal ske fradrag i ydelsen efter reglerne om fradrag i  

 dagpenge.
 Dette indsættes direkte i loven, ligesom ved  

 uddannelsesgodtgørelse.
Til nr. 5 og 6 Til § 24 a Der foreslås indført et nyt  

 jobsøgningsredskab, hvor den ledige og Arbejdsformidlingen har en  

 tæt kontakt med fokus på den lediges jobsøgning.
Der  

 etableres en tæt dialog mellem den ledige og Arbejdsformidlingen,  

 blandt andet om hvordan de kvalifikationer, den ledige har opnået  

 gennem aktivering, udnyttes bedst muligt til at målrette den lediges  

 egen jobsøgning.
I tilslutning til den almindelige pligt for ledige  

 til at være jobsøgende, har den ledige blandt andet pligt til at  

 deltage i en jobsøgningssamtale hos Arbejdsformidlingen og til at  

 deltage i et kortvarigt jobsøgningskursus, hvis Arbejdsformidlingen  

 skønner, at den ledige har behov herfor.
Som en del af indsatsen vejleder Arbejdsformidlingen om  

 den brede vifte af jobmuligheder, der synliggøres gennem en  

 række forskellige medier.
Arbejdsformidlingen informerer herunder om  

 mulighederne for at anvende job- og cv-banker mv. og vejleder om  

 jobsøgning inden for relevante faglige områder.
 Det vil være naturligt at søge den lediges  

 arbejdsløshedskasse inddraget i et tæt konkret samarbejde om det  

 intensive kontaktforløb.
 Befordringsgodtgørelse kan ydes ved deltagelse i et  

 kortvarigt jobsøgningskursus som led i den intensive  

 jobsøgningsindsats.
 For så vidt angår den lediges  

 rådighedsforpligtelse, gælder de almindelige regler for lediges  

 rådighed under deltagelse i tilbud, det vil sige, at den ledige skal  

 overtage arbejde formidlet af Arbejdsformidlingen.
 I forbindelse med indgåelsen af resultatkontrakter  

 med de enkelte AF-regioner sikres, at der fastlægges krav til den  

 nødvendige kvalitet og effekt af dette nye redskab.
Til § 24 b Alle, der skal aktiveres, herunder målgruppen for  

 tidlig indsats eller ledige i aktivperioden, kan omfattes af indsatsen.  

 Målgruppen fastsættes af de regionale arbejdsmarkedsråd som  

 et led i rådenes prioritering af arbejdsmarkedsindsatsen i  

 regionerne.
For så vidt angår den lediges  

 rådighedsforpligtelse, gælder de almindelige regler for lediges  

 rådighed under deltagelse i tilbud, det vil sige, at den ledige skal  

 overtage arbejde formidlet af Arbejdsformidlingen.
Da der er tale om et  

 aktiveringstilbud, skal aktøren meddele Arbejdsformidlingen, hvis den  

 ledige ikke påbegynder eller ophører i tilbudet.  

 Arbejdsformidlingen underretter herefter den lediges  

 arbejdsløshedskasse herom.
 Ordningen evalueres 2 år efter ordningens  

 ikrafttræden, og det drøftes med forligspartierne, om de  

 hidtidige erfaringer giver anledning til justeringer.
 Bemyndigelsesbestemmelsen tænkes anvendt til at  

 fastsætte nærmere regler blandt andet om vilkårene for  

 Arbejdsformidlingens muligheder for selv at gennemføre indsatsen, om  

 proceduren vedrørende Arbejdsformidlingens godkendelse af konkrete  

 arbejdspraktikforløb, som aktøren ønsker at lade  

 indgå i indsatsen og om Arbejdsformidlingens iværksættelse  

 af jobtræningsforløb, som er tilvejebragt af aktøren.
 I forbindelse med indgåelse af resultatkontrakter  

 med de enkelte AF-regioner sikres, at dette nye redskab gives prioritet.
Til nr. 7 Der er tale om en konsekvensændring som følge  

 af de nye redskaber i kapitel 9 a.
Til nr. 8 Det foreslås, at der bliver mulighed for at yde  

 befordringsgodtgørelse efter de herfor gældende regler til  

 ledige, der deltager i intensiv jobsøgningsindsats og en særlig  

 formidlingsindsats.
Til nr. 9 og 10 Der er alene tale om en præcisering af  

 gældende regler for lediges pligt til at tage imod tilbud i  

 dagpengeperioden.
Til nr. 11 Der er tale om en konsekvensændring i forbindelse  

 med forslaget om de to nye redskaber.
Til nr. 12 Efter gældende regler skal ledige efter 2 år i  

 aktivperioden have tilbud om en revision af den individuelle handlingsplan  

 med henblik på en særlig indsats sidst i aktivperioden.
 Forslaget betyder, at der skal gives tilbud om mindst 6  

 måneders jobtræning sidst i aktivperioden, medmindre en  

 individuel vurdering giver grundlag for at et andet tilbud vil kunne forbedre  

 den lediges muligheder for at opnå beskæftigelse.
Til nr. 13 Forslaget er en konsekvens af, at der, ligesom ved andre  

 tilbud i aktivperioden, kan ydes befordringsgodtgørelse i forbindelse  

 med tilbud efter kapitel 9 a.
Til nr. 14 Der er tale om en konsekvensændring som følge  

 af de nye redskaber i kapitel 9 a, hvor ydelsen er individuelle dagpenge, og  

 der derfor ikke er ret til et beløb, der sammenlagt med ydelsen giver  

 maksimale dagpenge.
Til nr. 15, 16, 17 og 18 Der er tale om konsekvensændringer som følge  

 af forslaget om, at praktikydelsen indgår i den nye  

 aktiveringsydelse.
Til nr. 19 Ledernes Hovedorganisation (LH) har udmeldt sig af  

 FR-Fællesrepræsentationen ( Hovedorganisation for Arbejdsleder-  

 og tekniske Funktionærforeninger i Danmark). FR består herefter  

 af Maskinmesterforeningen og Dansk Formandsforening, som tilsammen har ca.  

 8.500 medlemmer.
LH har til sammenligning ca. 81.000 medlemmer.
 Da der er et ønske om, at de organisationer, der  

 sidder i Landsarbejdsrådet og De regionale Arbejdsmarkedsråd, er  

 de mest repræsentative inden for deres område, foreslås  

 det, at Ledernes Hovedorganisation fremover får ret til at indstille en  

 repræsentant til en plads i både Landsarbejdsrådet og De  

 regionale Arbejdsmarkedsråd.
Til nr. 20 Der er tale om fastsættelse af klageregler over  

 Arbejdsformidlingens afgørelser om støtte til »tovholder« , samt om afslag på fritagelse for  

 aktivering af 58- og 59-årige.
Det foreslås, at klage over  

 Arbejdsformidlingens afgørelser kan indbringes for  

 Arbejdsmarkedsrådet inden 4 uger.
Til § 2 Det foreslås, at loven træder i kraft den 1.  

 januar 2001.
For så vidt angår forslaget i § 1, nr. 2,  

 kan undersøgelse af forslagets forhold til EU-retten føre til,  

 at forslaget skal godkendes af Europa-Kommissionen, før ordningen kan  

 iværksættes.
Det foreslås derfor, at arbejdsministeren  

 fastsætter tidspunktet for bestemmelsens ikrafttræden.
Til § 3 Det foreslås, at bestemmelsen om 6 måneders  

 jobtræning sidst i aktivperioden alene omfatter ledige, der er  

 overgået til aktivperioden den 1. januar 1999 og dermed er omfattet af  

 75 pct. reglen.
+++Bilag 1+++Bilag 1 Lovforslaget sammenholdt med gældende lov Gældende formulering Lovforslaget § 1.
 1. Efter § 14 indsættes:
»§ 14 a.
Arbejdsministeren kan fastsætte bestemmelser  

 om, at der ved ansættelse af ledige dagpengemodtagere i  

 jobtræning kan udbetales tilskud til private arbejdsgivere, der  

 iværksætter særlige foranstaltninger til introduktion,  

 oplæring mv. af den ansatte, herunder til uddannelse af medarbejdere i  

 virksomheden, der skal varetage de nævnte foranstaltninger.«.
§ 20.---- 2. § 20, stk. 4, affattes således:
 Stk. 4. Arbejdsministeren kan bestemme, at der som led i  

 arbejdsmarkedsindsatsen kan anvendes midler til uddannelse af  

 beskæftigede samt til støtte til beskæftigede, der  

 deltager i uddannelse som led i jobrotationsordninger.
»Stk. 4. Arbejdsministeren kan fastsætte nærmere  

 regler om forsøg med betaling for uddannelse af beskæftigede  

 samt til støtte til beskæftigede, der deltager i uddannelse som  

 led i jobrotationsordninger.
Forsøget skal være målrettet  

 områder, hvor der er eller kan forventes mangel på arbejdskraft,  

 eller skal sigte mod integration af ledige, der er i aktivperioden eller er  

 omfattet af målgruppen for en tidlig forebyggende indsats.«.
§ 21.--- Stk. 2. Under praktikopholdet i virksomheden får den  

 ledige en praktikydelse.
Ydelsen svarer til de dagpenge, den ledige ellers  

 ville være berettiget til.
 3. I § 21, stk. 2, ændres »praktikydelse«  

 til: »aktiveringsydelse«.
 4. I § 21 indsættes efter stk. 2 som  

 nyt stykke:
 »Stk. 3. Ved udbetaling af aktiveringsydelse foretages der  

 fradrag i ydelsen for arbejde og indtægter efter regler fastsat i  

 medfør af § 58, stk. 1, nr. 3, litra d, i lov om  

 arbejdsløshedsforsikring m.v.«.
 Stk. 3 bliver herefter stk. 4.
Kapitel 9 a 5. I kapitel 9 a indsættes som overskrift:
(Ophævet) »Intensiv jobsøgningsindsats og særlig  

 formidlingsindsats«.
 6. Efter § 24 indsættes i kapitel 9 a:
»§ 24 a.
Dagpengeberettigede ledige i aktivperioden kan  

 få tilbud om en intensiv josøgningsindsats.
 Stk. 2. Indsatsen har en varighed på op til 8 uger, hvor  

 den ledige har særlig tæt kontakt med Arbejdsformidlingen.  

 Indsatsen består af en jobsøgningssamtale hos  

 Arbejdsformidlingen, og efter Arbejdsformidlingens vurdering af et kortvarigt  

 jobsøgningskursus.
Stk. 3. Under deltagelsen i den intensive  

 jobsøgningsindsats får den ledige aktiveringsydelse.
Ydelsen  

 svarer til de dagpenge, den ledige ellers ville være berettiget  

 til.
 Stk. 4. Ved udbetaling af aktiveringsydelse foretages der  

 fradrag i ydelsen for arbejde og indtægter efter regler fastsat i  

 medfør af § 58, stk. 1, nr. 3, litra d, i lov om  

 arbejdsløshedsforsikring m.v.
 Stk. 5. Befordringsgodtgørelse kan ydes ved deltagelse  

 i et kortvarigt jobsøgningskursus som led i den intensive  

 jobsøgningsindsats, jf. § 27, stk. 3.
 Stk. 6. Arbejdsministeren kan fastsætte nærmere  

 regler om den intensive jobsøgningsindsats.
§ 24 b.
Dagpengeberettigede ledige kan få tilbud om en  

 særlig formidlingsindsats.
 Stk. 2. Arbejdsformidlingen tilvejebringer tilbud om en  

 særlig formidlingsindsats ved udbud i overensstemmelse med de  

 gældende regler for udbudsforretninger.
 Stk. 3. Indsatsen har en varighed på op til 10 uger og  

 kan bestå af virksomhedskontakt, jobformidling og  

 vejledningsforløb målrettet mod at forbedre jobsøgningen.  

 Den, der gennemfører tilbudet, kan som led i indsatsen tilvejebringe  

 arbejdspraktikforløb, jf. § 21.
Stk. 4. Indsatsen sker primært med henblik på, at  

 de ledige ansættes i ordinær beskæftigelse, alternativt i  

 privat jobtræning.
Den, der gennemfører indsatsen  

 aflønnes efter indsatsens effekt.
Stk. 5. Under deltagelsen i den særlige  

 formidlingsindsats får den ledige aktiveringsydelse.
Ydelsen svarer til  

 de dagpenge, den ledige ellers ville være berettiget til.
 Stk. 6. Ved udbetaling af aktiveringsydelse foretages der  

 fradrag i ydelsen for arbejde og indtægter efter regler fastsat i  

 medfør af § 58, stk. 1, nr. 3, litra d, i lov om  

 arbejdsløshedsforsikring m.v.
 Stk. 7. Der kan ydes tilskud til befordring i forbindelse med  

 den særlige formidlingsindsats, jf. § 27, stk. 3.
 Stk. 8. Arbejdsministeren kan fastsætte nærmere  

 regler om den særlige formidlingsindsats.«.
 § 26. I overensstemmelse med Arbejdsmarkedsrådets  

 beslutning om gennemførelse af forsøgs- og  

 udviklingsinitiativer, jf. § 60, kan der gives andre tilbud end dem, der  

 er nævnt i kapitel 2-9.
 7. I § 26 ændres »2-9« til: »2-9 a«.
§ 27.----- Stk. 3. Arbejdsministeren kan fastsætte regler om  

 mulighed for gennemførelse af tilbud i udlandet, om praktik i  

 forbindelse med uddannelse med uddannelsesgodtgørelse, om undervisning  

 i forbindelse med jobtræning og individuel jobtræning samt om  

 befordringsgodtgørelse til ledige, der deltager i en uddannelse i  

 henhold til en handlings- eller uddannelsesplan, i arbejdspraktik, i  

 individuel jobtræning, i jobtræning hos en offentlig arbejdsgiver  

 i aktivperioden eller deltager i en uddannelse efter § 19 a uden  

 handlingsplan.
 8. I § 27, stk. 3, indsættes efter »eller  

 deltager« : »i en intensiv josøgningsindsats, en særlig  

 formidlingsindsats eller«.
Kapitel 11 9. Overskriften til kapitel 11 affattes således:
Rettigheder i dagpengeperioden »Rettigheder og pligter i dagpengeperioden«.
 10. § 30 affattes således:
 § 30. (Ophævet).
 »§ 30. Ledige har pligt til at tage imod Arbejdsformidlingens  

 tilbud om aktivering.«.
 § 33. Med det formål, at ledige kan opnå  

 ordinær beskæftigelse, planlægger de regionale  

 arbejdsmarkedsråd indsatsen og kan anvende og kombinere følgende  

 tilbud:
 11. I § 33, stk. 1, indsættes efter nr. 6)  

 som nye numre:
1)	Information og vejledning, 2)	uddannelse, 3)	jobtræning hos offentlige arbejdsgivere, 4)	jobtræning hos private arbejdsgivere i op til 6  

 måneder, 5)	individuel jobtræning 6)	arbejdspraktik.
»7)	intensiv jobsøgningsindsats, 8)	særlig formidlingsindsats.«.
§ 33.--- 12. I § 33, stk. 5, indsættes som 2.  

 pkt.:
 Stk. 5. Ledige med mere end 2 års ledighed i  

 aktivperioden skal have tilbud om en revision af den individuelle  

 handlingsplan med henblik på, at der kan iværksættes  

 særlige initiativer senest 26 uger, før ydelsesperioden  

 ophører.
 »Der skal gives tilbud om mindst 6 måneders  

 jobtræning inden for de sidste 8 måneder i aktivperiode,  

 medmindre Arbejdsformidlingen efter en konkret vurdering finder, at et andet  

 tilbud i højere grad vil kunne forbedre den lediges muligheder for at  

 opnå beskæftigelse.«.
 § 34. ----Herudover kan der ydes befordringsgodtgørelse  

 i forbindelse med tilbud efter kapitel 6, 8, 9 og 12 i forbindelse med  

 jobtræning hos offentlige arbejdsgivere.
 13. I § 34, stk. 1, sidste pkt. ændres »6,  

 8, 9 og 12« til: »6, 8, 9, 9 a og 12«.
§ 34.-- 14. I § 34, stk. 2, ændres »efter kapitel 6  

 og 8« til: »efter kapitel 6, 8 og 9 a«.
Stk. 2. Ved deltagelse i tilbud bortset fra tilbud efter  

 kapitel 6 og 8 har den ledige ret til at modtage et beløb, der  

 sammenlagt med den lediges indtægt ved tilbudet efter fradrag af  

 arbejdsmarkedsbidrag svarer til dagpengenes højeste beløb pr.  

 uge for henholdsvis fuldtidsforsikrede og deltidsforsikrede, jf. § 55,  

 stk. 2, i lov om arbejdsløshedsforsikring m.v.
Til ledige under  

 25 år, der er optaget i en arbejdsløshedskasse i henhold til  

 § 41, stk.1, nr. 3, litra b, i lov om arbejdsløshedsforsikring  

 m.v., og som ikke efter uddannelsens afslutning har haft 52 ugers  

 beskæftigelse inden for de sidste 3 år, jf. § 53,  

 stk. 2, litra a, i lov om arbejdsløshedsforsikring m.v.,  

 udgør beløbet 82 pct. af højeste dagpenge.  

 Befordringsgodtgørelse efter stk. 1 medregnes ikke i  

 indtægten.
 § 40. Arbejdsløshedskassen udbetaler  

 uddannelsesgodtgørelse og praktikydelse til ledige dagpengemodtagere  

 samt befordringsgodtgørelse til ledige dagpengemodtagere, der deltager  

 i uddannelse, i arbejdspraktik, individuel jobtræning eller er i  

 jobtræning hos offentlige arbejdsgivere i aktivperioden.
 15. I § 40, stk. 1, ændres »praktikydelse« til:  

 »aktiveringsydelse«.
 16. »I § 40, stk. 1, indsættes efter  

 »individuel jobtræning« : «, i en intensiv jobsøgningsindsats, i  

 en særlig formidlingsindsats«.
§ 41 b.
For personer, der er medlem af en  

 arbejdsløshedskasse for lønmodtagere, som modtager  

 uddannelsesgodtgørelse og er over 25 år eller modtager  

 praktikydelse indbetales det bidrag, der er fastsat efter § 15,  

 stk. 1, sammenholdt med § 2 a, stk. 5 og 6, i lov om  

 Arbejdsmarkedets Tillægspension, jf. dog stk. 2.
17. I § 41b, stk. 1, 2 og 5 og i § 41 c,  

 stk. 1, ændres »praktikydelse« til: »aktiveringsydelse« Stk. 2. Modtageren af uddannelsesgodtgørelse eller  

 praktikydelse betaler 1/3 af bidraget, mens staten betaler 2/3. Hver  

 bidragsandel for en uge nedrundes til nærmeste hele  

 kronebeløb.
----- Stk. 5. Arbejdsministeren fastsætter efter indstilling  

 fra direktøren for Arbejdsløshedsforsikringen og bestyrelsen  

 for Arbejdsmarkedets Tillægspension nærmere regler om indbetaling  

 af bidraget fra modtagere af uddannelsesgodtgørelse eller  

 praktikydelse efter stk. 3 og 4 samt indberetning herom til  

 Arbejdsmarkedets Tillægspension.
§ 41 c.
Personer, som er medlemmer af en  

 arbejdsløshedskasse for lønmodtagere, som modtager  

 uddannelsesgodtgørelse, og som er over 25 år eller modtager  

 praktikydelse betaler en særlig pensionsopsparing, der udgør det  

 i § 17 f, stk. 3, i lov om Arbejdsmarkedets Tillægspension  

 fastsatte.
§ 41 b.--- Stk. 3. Arbejdsløshedskassen fratrækker  

 medlemmets del af bidraget ved udbetalingen af uddannelsesgodtgørelsen  

 eller praktikydelsen med henblik på indbetaling af bidraget til  

 Arbejdsmarkedets Tillægspension efter hvert kvartals udløb.
 18. I § 41 b, stk. 3, og § 41 c,  

 stk. 2, ændres »praktikydelsen« til:  

 »aktiveringsydelsen«.
§ 41 c.---- Stk. 2. Arbejdsløshedskassen fratrækker  

 opsparingen ved udbetalingen af uddannelsesgodtgørelsen eller  

 praktikydelsen med henblik på indbetaling af beløbet til  

 Arbejdsmarkedets Tillægspension efter hvert kvartals udløb.
 § 50. Arbejdsministeren udpeger, bortset fra formanden,  

 medlemmerne af Landsarbejdsrådet efter indstilling fra de i rådet  

 repræsenterede organisationer og myndigheder således:
8 fra Dansk Arbejdsgiverforening, 8 fra Landsorganisationen i Danmark, 1 fra Sammenslutningen af Landbrugets Arbejdsgiverforeninger, 1 fra Funktionærernes og Tjenestemændenes  

 Fællesråd, 1 fra Akademikernes Centralorganisation 1 fra FR-Fællesrepræsentationen (Hovedorganisationen for  

 Arbejdsleder- og tekniske Funktionærforeninger i Danmark), 1 fra Amtsrådsforeningen i Danmark, 3 fra Kommunernes Landsforening og 1 fra Københavns og Frederiksberg Kommuner i fællesskab.
 19. I § 50, stk. 1, og § 52,  

 stk. 2, ændres »FR-Fællesrepræsentationen  

 (Hovedorganisation for Arbejdsleder- og tekniske Funktionærforeninger i  

 Danmark)« til: »Ledernes Hovedorganisation«.
§ 52.---- Stk. 2. Arbejdsministeren udpeger, bortset fra formanden,  

 medlemmerne af Arbejdsmarkedsrådet efter indstilling fra de i  

 rådet repræsenterede organisationer og myndigheder, jf. dog  

 stk. 3, således:
5 fra Dansk Arbejdsgiverforening, 5 fra Landsorganisationen i Danmark, 1 fra Sammenslutningen af Landbrugets Arbejdsgiverforeninger.
1 fra Funktionærernes og Tjenestemændenes  

 Fællesråd, 1 fra Akademikernes Centralorganisation, 1 fra FR-Fællesrepræsentationen (Hovedorganisation for  

 Arbejdsleder- og tekniske Funktionærforeninger i Danmark), 3 fra amtsrådet og 4 fra kommunerne i amtet i fællesskab.
 § 62. Klage over arbejdsformidlingens afgivelse af eller  

 afslag på at give tilbud efter kapitel 3-11 samt arbejdsformidlingens  

 afslag på at give tilbud efter kapitel 11 a, 12 og 12 a, hvor  

 afgørelsen er begrundet i den lediges ønsker og  

 forudsætninger samt arbejdsmarkedets behov, kan inden 4 uger indbringes  

 for Arbejdsmarkedsrådet af den, som afgørelsen vedrører.  

 Det samme gælder klage over arbejdsformidlingens afgørelse efter  

 § 35 a.
 20. I § 62, stk. 1, 2.pkt., indsættes efter  

 »arbejdsformidlingens afgørelse efter«: »§ 14 a, § 33,  

 stk. 3, § 34 b, stk. 2, og«.
