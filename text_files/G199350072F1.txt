Formålet med registeret er at lette budgettering, regnskabsføring og budgetkontrol, påligning, opkrævning og betaling af ydelser, herunder registrering af ydelser efter bistandsloven, betalingskontrol samt beholdningskontrol.
Personkreds: Registeret må kun indeholde oplysninger, som maskinelt via kasseregistrering, maskinelt fra kommunens lokale personregister, maskinelt fra kommunens institutionssystem, maskinelt fra fælleskommunale registre, som føres på Kommunedata og som Blåvandshuk Kommune er tilsluttet, maskinelt fra betalingsformidlingsregistre, som føres på Girobank og Pengeinstitutternes Betalingssystem (PBS), maskinelt fra Told- og Skattestyrelsens registre samt manuelt via terminaler placeret i kommunens forvaltninger overføres til registeret vedrørende regnskab og betalinger m.v.
 Ikrafttrædelsesdato: 10/02/1993.
