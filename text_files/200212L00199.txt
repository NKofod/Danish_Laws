Fremsat den 27. marts 2003 af  

 justitsministeren (Lene Espersen) Forslag til Lov om Den Internationale Havretsdomstols kompetence  

  

 og om fuldbyrdelse af Domstolens afgørelser i visse sager § 1.  

  

 Artikel 187, litra c-e, om kompetence for Den Internationale Havretsdomstols  

 Afdeling for Havbundstvister og artikel 188, stk. 2, om  

 voldgiftsprocedurer i De Forenede Nationers Havretskonvention af 10. december  

 1982, jf. bilaget til denne lov, gælder her i landet.
 Stk. 2.  

  

 Justitsministeren kan bestemme, at en afgørelse, der er truffet af Den  

 Internationale Havretsdomstols Afdeling for Havbundstvister, kan fuldbyrdes  

 her  

 i landet efter retsplejelovens regler om tvangsfuldbyrdelse af domme og  

 kendelser.
 § 2.  

  

 Justitsministeren fastsætter tidspunktet for lovens ikrafttræden.
 Stk. 2.  

  

 Loven  

 gælder ikke for Færøerne og Grønland, men kan ved kongelig anordning sættes i  

 kraft for Færøerne og Grønland med de afvigelser, som de særlige færøske  

 eller  

 grønlandske forhold tilsiger.
Bilag Artikel 187 Afdelingen for Havbundstvisters kompetence Afdelingen for Havbundstvister skal have kompetence i  

 henhold til dette kapitel og de hertil knyttede bilag i tvister, som vedrører  

 aktiviteter i Området, og som falder ind under følgende kategorier:
a)  

 	  

    

 ] b)  

 	  

    

 ] c)  

 	  

    

 tvister mellem kontraktsparter,  

 det være sig deltagende stater, Myndigheden eller Produktionsselskabet,  

 statslige virksomheder og fysiske eller juridiske personer, som nævnt i  

 artikel  

 153, stk. 2, litra b), vedrørende:
i)  

 	  

    

 fortolkningen eller  

 anvendelsen af en relevant kontrakt eller arbejdsplan; eller ii)  

 	  

    

 en kontraktsparts  

 handlinger eller undladelser, som vedrører aktiviteter i Området, og som  

 retter  

 sig mod den anden part eller direkte berører dennes retlige interesser; d)  

 	  

    

 tvister vedrørende  

 afslag på en kontrakt eller et retligt spørgsmål, som opstår under  

 kontraktsforhandlingerne mellem Myndigheden og en ansøger, som en stat er  

 sponsor for, i overensstemmelse med artikel 153, stk. 2, litra b), og  

 som  

 behørigt har opfyldt de i bilag III, artikel 4, stk. 6, og artikel 13,  

 stk. 2, omhandlede betingelser; e)  

 	  

    

 tvister mellem  

 Myndigheden og en deltagende stat, en statslig virksomhed eller en fysisk  

 eller  

 juridisk person, som en deltagende stat er sponsor for i overensstemmelse med  

 artikel 153, stk. 2, litra b), når det påstås, at Myndigheden har  

 pådraget  

 sig det i bilag III, artikel 22, omhandlede ansvar; f)  

 	  

    

 ] Artikel 188 Forelæggelse af tvister for en særlig afdeling  

 af Den Internationale Havretsdomstol eller for en ad hoc afdeling af  

 Afdelingen  

 for Havbunds~tvis~ter eller for bindende handelsvoldgift 1.  

 	  

    

 ] 2.  

 	  

    

 a)  

 	  

    

 Tvister vedrørende fortolkningen eller  

 anvendelsen af en kontrakt, som nævnt i artikel 187, litra c), i), skal,  

 efter  

 anmodning af enhver af tvistens parter, underkastes bindende handelsvoldgift,  

 medmindre par~ter~ne aftaler andet.
En handelsvoldgiftsdomstol, for hvilken  

 tvisten forelægges, må ikke have kompetence til afgørelse af noget spørgsmål  

 vedrørende fortolkningen af denne konvention.
I tilfælde, hvor tvisten  

 ligeledes omfatter spørgsmål om fortolkningen af kapitel XI og de hertil  

 knyttede bilag med hensyn til aktiviteter i Området, skal spørgsmålet  

 henvises  

 til Afdelingen for Havbundstvister med henblik på en afgørelse.
b)  

 	  

    

 Såfremt voldgiftsdomstolen ved begyndelsen  

 eller i løbet af en sådan voldgift bestemmer enten efter anmodning fra nogen  

 af  

 tvistens parter eller på eget initiativ, at dens kendelse afhænger af en  

 afgørelse fra Afdelingen for Havbundstvister, skal voldgiftsdomstolen henvise  

 et sådant spørgsmål til Afdelingen for Havbunds~tvister med henblik på en  

 sådan  

 afgørelse.
Voldgiftsdomstolen skal derefter afgive sin voldgiftskendelse i  

 overensstemmelse med afgørelsen fra Afdelingen for Havbundstvister.
 c)  

 	  

    

 I mangel af en bestemmelse i kontrakten om den  

 voldgiftsprocedure, som skal anvendes på tvisten, skal voldgiften udføres i  

 overensstemmelse med voldgiftsreglerne fastsat af De Forenede Nationers  

 Kommission for International Handelslovgivning, UNCITRAL, eller sådanne andre  

 voldgiftsregler, som måtte være foreskrevet i Myndighedens regler,  

 forskrifter  

 og procedurer, medmindre tvistens parter aftaler andet.
Bemærkninger til lovforslaget Almindelige bemærkninger 1. Formål og baggrund Lovforslaget har til formål at fastsætte regler i dansk ret  

 om Den Internationale Havretsdomstols kompetence og om fuldbyrdelse af  

 Domstolens afgørelser i visse sager.
Udenrigsministeren har den 24. januar 2003 fremsat forslag  

 til folketingsbeslutning nr.
B 75 om Danmarks ratifikation af De Forenede  

 Nationers Havretskonvention af 10. december 1982 tillige med den dertil  

 knyttede Aftale af 28. juli 1994 om anvendelse af konventionens kapitel XI  

 samt  

 Danmarks tiltrædelse af Aftale af 23. maj 1997 om privilegier og immuniteter  

 for Den Internationale Havretsdomstol og Protokol af 27. marts 1998 om  

 privilegier og immuniteter for Den Internationale Havbundsmyndighed.
 Havretskonventionen med tilhørende bilag, aftaler og  

 protokoller er medtaget som bilag til beslutningsforslaget og vedlægges ikke  

 dette lovforslag.
 Den Internationale Havretsdomstol er i henhold til  

 Havretskonventionen oprettet i 1996 med hovedsæde i Hamborg, Tyskland.  

 Domstolen har navnlig til formål at træffe mellemstatslige afgørelser i  

 tvister  

 mellem de deltagende stater, der har undergivet sig dens kompetence,  

 vedrørende  

 fortolkningen og anvendelsen af konventionen, jf. herved navnlig  

 konventionens  

 kapitel XV.
 Under Den Internationale Havretsdomstol er der oprettet en  

 særlig Afdeling for Havbundstvister, der ikke blot som Domstolen træffer  

 mellemstatslige afgørelser, men tillige har kompetence til at afgøre visse  

 tvister af privatretlig karakter vedrørende udnyttelsen af den dybe havbund.  

 Sådanne tvister vil ud over stater blandt andet kunne involvere fysiske og  

 juridiske personer (selskaber mv.), der i medfør af konventionens artikel  

 153,  

 stk. 2, litra b, og stk. 3, har indgået kontrakt med Den  

 Internationale Havbundsmyndighed om efterforskning og udnyttelse af den dybe  

 havbund, jf. nedenfor under punkt 2.
Afgørelser truffet af Den Internationale Havretsdomstols  

 Afdeling for Havbundstvister skal i medfør af artikel 39 i Domstolens statut,  

 jf.
Havretskonven~tionens bilag VI, kunne håndhæves på de deltagende staters  

 territorium på samme måde som domme eller kendelser afsagt af den højeste  

 domstol i den stat, på hvis territorium der søges om håndhævelse.
 Med lovforslaget gennemføres den lovgivning, der er  

 nødvendig for at afgrænse Den Internationale Havretsdomstols Afdeling for  

 Havbundstvisters kompetence overfor danske domstole og for, at Domstolens  

 afgørelser af privatretlig karakter kan tvangsfuldbyrdes i Danmark.
 Da Havretskonventionens regler først vil finde anvendelse i  

 forhold til Danmark, når de nødvendige ratifikationsprocedurer er gennemført,  

 foreslås det, at justitsministeren fastsætter tidspunktet for lovens  

 ikrafttræden.
2. De Forenede Nationers Havretskonvention FNs Havretskonvention repræsenterer en sammenskrivning,  

 ajourføring og videreudvikling af reglerne for staternes udøvelse af  

 jurisdiktion over havområderne og er resultatet af FNs tredje  

 havretskonference.
Konventionen, der trådte i kraft den 16. november 1994, er  

 tiltrådt af 138 stater, mens Aftalen af 28. juli 1994 om anvendelse af  

 Konventionens Kapitel XI er tiltrådt af 107 stater.
 Konventionen erstatter mellem de deltagende stater de fire  

 grundlæggende Geneve-konventioner af 29. april 1958 om retsordenen på havene.  

 I  

 forhold til de fire Geneve-konventioner fastsættes der ved  

 Havretskonventionen  

 en udvidelse af grænsen for staternes eneret til at udnytte havbundens,  

 undergrundens og den overliggende vandmasses naturressourcer.
 Konventionen beskæftiger sig både med den del af havbunden,  

 der er underlagt kyststaternes jurisdiktion, og med den dybe havbund, som  

 ikke  

 er undergivet nogen enkeltstats jurisdiktion (det såkaldte Område).
 Vedrørende kyststaters jurisdiktion fastsætter konventionen  

 søterritoriets maksimale udstrækning til 12 sømil, mens kyststatens suveræne  

 rettigheder med hensyn til fiskeri og udnyttelsen af andre naturressourcer  

 inden for en eksklusiv økonomisk zone udstrækkes indtil 200 sømil fra kysten.  

 Derudover giver konventionen kyststaten suveræne rettigheder til udnyttelse  

 og  

 beskyttelse af de ikke-levende ressourcer, herunder olie og gas, som findes  

 på  

 og under havbunden på kontinentalsoklen, der ifølge konventionens definition  

 kan strække sig længere end 200 sømil fra kysten, hvis den naturlige  

 forlængelse af statens landterritorium ud til det punkt, hvor den dybe  

 havbund  

 begynder, er længere.
Vedrørende de ikke-levende ressourcer på og i den dybe  

 havbund og dens undergrund, der ligger uden for grænserne for enkeltstaters  

 jurisdiktion (Området), opstiller konventionen et internationalt regime for  

 efterforskning og udvinding.
Konventionen indeholder regler for private  

 virksomheders adgang til den dybe havbund og dens undergrund og opretter en  

 international organisation, Den Internationale Havbundsmyndighed, der  

 administrerer aktiviteterne på Området.
Afgørelsen af tvister vedrørende  

 udnyttelsen den dybe havbund er henlagt til en særlig Afdeling for  

 Havbundstvister under Den Internationale Havretsdomstol, der som nævnt i  

 punkt  

 1 er oprettet med sæde i Hamborg, Tyskland.
 Visse af Havretskonventionens bestemmelser vedrørende Den  

 Internationale Havretsdomstols Afdeling for Havbundstvister kræver  

 gennemførelse ved lov.
3. Havretsdomstolens Afdeling for Havbundstvister Ikke-levende ressourcer på de dele af havbunden og dens  

 undergrund, som ligger uden for grænserne for national jurisdiktion, det  

 såkaldte Område, forvaltes som nævnt i punkt 2 af Den Internationale  

 Havbundsmyndighed, der med hovedsæde i Kingston, Jamaica, blev oprettet til  

 dette formål ved konventionens ikrafttræden i 1994.
Den Internationale Havbundsmyndighed kan tildele  

 rettigheder til at efterforske og udvinde Områdets ressourcer.
Det påhviler  

 bl.a.
Myndigheden at fastlægge regler, forskrifter og procedurer for  

 efterforskning og udnyttelse af Områdets ressourcer og at føre tilsyn med, at  

 konventionens bestemmelser og de fastlagte regler, forskrifter og procedurer  

 overholdes.
Aktiviteter i Området kan enten udføres af Myndighedens eget  

 produktionsselskab eller af andre i associering med Myndigheden.
Det vil  

 navnlig sige stater, statslige virksomheder eller fysiske eller juridiske  

 personer under nærmere angivne betingelser, jf.
Havretskon~ven~tionens  

 artikel  

 153, stk. 2, litra b.
Aktiviteterne skal udføres i overensstemmelse med  

 en  

 skriftlig arbejdsplan, der har form af en kontrakt mellem Myndigheden og den  

 omhandlede operatør, jf. artikel 153, stk. 3.
 Den Internationale Havretsdomstols Afdeling for  

 Havbundstvister har blandt andet til opgave at afgøre de eventuelle tvister,  

 der kan opstå blandt kontraktsparter og andre i forbindelse med sådanne  

 aktiviteter i Området, jf. konventionens artikel 187, litra c-e, der er  

 medtaget som bilag til lovteksten.
 Disse afgørelser adskiller sig fra Afdelingens afgørelser i  

 medfør af artikel 187, litra a, b og f, og fra Havretsdomstolens aktiviteter  

 i  

 øvrigt ved at angå tvister af privatretlig karakter frem for tvister af  

 mellemstatslig karakter, og ved ikke kun at vedrøre stater, men også fysiske  

 og  

 juridiske personer, der sponsoreret af deres hjemstat agter at indgå eller  

 har  

 indgået kontrakt med Den Internationale Havbundsmyndighed om efterforskning  

 og  

 udnyttelse af de ikke-levende ressourcer på og under den dybe havbund.
Af samme grund bestemmes det i Statutten for Den  

 Internationale Havretsdomstol, at Afdelingens afgørelser skal kunne håndhæves  

 på de deltagende staters område, jf.
Statuttens artikel 39, der har følgende  

 ordlyd:
 Afdelingens afgørelser skal kunne håndhæves på de  

 deltagende staters territorium på samme måde, som domme eller kendelser  

 afsagt  

 af den højeste domstol i den deltagende stat, på hvis territorium der søges  

 om  

 håndhævelse.
Havretsdomstolens Statut er medtaget som bilag til det  

 forslag til folketingsbeslutning nr.
B 75 om Danmarks ratifikation af  

 Havretskonventionen mv., som udenrigsministeren har fremsat for Folketinget  

 den  

 24. januar 2003.
 Den kompetence, der i medfør af bestemmelserne i  

 Havretskonventionens kapitel XI er tillagt Den Internationale Havretsdomstols  

 Afdeling for Havbunds~tvis~ter til at afgøre tvister af både mellemstatslig  

 og  

 privatretlig karakter vedrørende Området er eksklusiv og kan ikke fraviges af  

 de deltagende stater.
 Dette gælder, selv om Danmark i medfør af konventionens  

 artikel 287, stk. 1, agter at afgive erklæring om, at bilæggelse af  

 mellemstatslige tvister vedrørende fortolkningen eller anvendelsen af  

 Havretskonventionen skal ske ved Den Internationale Domstol i Haag.  

 Konventionens artikel 287, stk. 2, fastslår således udtrykkeligt, at en  

 sådan erklæring ikke må berøre forpligtelsen til at acceptere den bindende  

 enekompetence, som tilkommer Den Internationale Havretsdomstols Afdeling for  

 Havbundstvister under konventionens kapitel XI vedrørende udnyttelse af den  

 dybe havbund.
4. Gældende ret Efter dansk international procesret har danske domstole  

 kompetence til at behandle internationale tvister af privatretlig karakter,  

 hvis der er værneting for sagen her i landet efter retsplejeloven eller efter  

 anden lovgivning.
Det gælder også privatretlige tvister vedrørende udnyttelse  

 af den dybe havbund.
 Retsplejelovens regler om værneting indebærer blandt andet,  

 at sager vedrørende formueretsforhold kan anlægges her i landet, hvis bare  

 sagsøgte på tidspunktet for sagens anlæg har aktiver her i landet, jf.  

 retsplejelovens § 246, stk. 3, om det såkaldte gods~værne~ting.
Danske domstole har således som udgangspunkt en meget  

 vidtgående international kompetence, der imidlertid i flere tilfælde  

 begrænses  

 ved internationale konventioner mv., som Danmark har indgået.
Det gælder  

 navnlig EF-domskonventionen, der, i forholdet mellem Danmark og de øvrige  

 EU-lande, blandt andet forbyder anvendelsen af retsplejelovens regler om  

 godsværneting, når sagsøgte har bopæl i et andet EU-land, og indfører fælles  

 regler om retternes kompetence i civile sager, herunder handelssager.  

 EF-domskonventionen  

 er gennemført i dansk ret ved retsplejelovens § 247 og lov nr. 325 af 4.  

 juni 1986 om EF-domskonventionen mv., som ændret ved lov nr. 209 af 29. marts  

 1995.
 Domme og kendelser afsagt af danske domstole i civile sager  

 tvangsfuldbyrdes i medfør af retsplejelovens § 478 efter reglerne i  

 samme  

 lovs kapitel 45-53.
For så vidt angår afgørelser truffet af udenlandske  

 domstole om civile krav følger det af retsplejelovens § 479, at  

 justitsministeren kan fastsætte bestemmelser, hvorefter de kan fyldbyrdes her  

 i  

 riget, såfremt de kan fuldbyrdes i den stat, hvor afgørelsen er truffet, og  

 såfremt fuldbyrdelsen ikke vil være åbenbart uforenelig med landets  

 retsorden.  

 Bemyndigelsen er ikke udnyttet.
Derimod indeholder lov om  

 EF-doms~kon~ventio~nen  

 mv. ud over regler om retternes kompetence også regler om anerkendelse og  

 fuldbyrdelse af retsafgørelser inden for konventionens anvendelsesområde.
Endelig indeholder Traktaten om oprettelse af Det  

 Europæiske Fællesskab regler om, at visse af de domme, som EF-domstolen  

 afsiger,  

 kan fuldbyrdes efter den civile retsplejes regler i den medlemsstat, hvor  

 tvangsfuldbyrdelsen finder sted, jf.
Traktatens artikel 244 og 256. Disse  

 regler er gennemført i dansk ret ved lov nr. 447 af 11. oktober 1972 om  

 Danmarks tiltrædelse af De Europæiske Fællesskaber og Den Europæiske Union.
5. Justitsministeriets overvejelser 5.1 Kompetence for Havretsdomstolens Afdeling for  

 Havbundstvister Som anført under punkt 4 har danske domstole kompetence til  

 at behandle internationale tvister af privatretlig karakter, hvis der er  

 værneting for sagen her i landet efter retsplejeloven eller efter anden  

 lovgivning.
Det gælder også privatretlige tvister vedrørende udnyttelse af  

 den  

 dybe havbund, medmindre andet bestemmes ved lov.
 Det foreslås derfor i lovforslagets  

  

 § 1, stk. 1  

  

 , at de bestemmelser i Havretskonventionens  

 artikel 187, litra c-e, der giver Havretsdomstolens Afdeling for  

 Havbundstvister enekompetence til at afgøre visse tvis~ter af privatretlig  

 karakter vedrørende udnyttelse af den dybe havbund, sættes i kraft her i  

 landet.
Herved afgrænses danske domstoles kompetence i forhold til  

 Havretsdomstolens Afdeling for Havbundstvister, således at tvister, der efter  

 artikel 187, litra c-e, i Havretskonventionen henhører under Afdelingens  

 enekompetence, ikke kan indbringes for danske domstole.
Hvis en sådan tvist  

 søges indbragt for en dansk domstol, skal sagen afvises.
 Endvidere foreslås det, at Havretskonventionens artikel  

 188, stk. 2, om voldgiftsprocedurer i tvister efter konventionens  

 artikel  

 187, litra c, i), ligeledes sættes i kraft her i landet.
Efter denne bestemmelse skal tvister mellem kontraktsparter  

 vedrørende aktiviteter i Området efter anmodning af enhver af tvistens parter  

 afgøres ved bindende handelsvoldgift, medmindre parterne aftaler andet.  

 Spørgsmål om fortolkningen af konventionens kapitel XI og de hertil knyttede  

 bilag skal dog altid henvises til Havretsdomstolens Afdeling for  

 Havbundstvister, hvis afgørelse heraf er bindende for voldgiftsretten.
Hvis  

 ikke andet er aftalt mellem parterne, skal voldgiften udføres efter  

 UNCITRALs  

 regler eller efter de voldgiftsregler, som måtte være foreskrevet i  

 Havbundsmyndighedens regler, forskrifter og procedurer.
5.2 Fuldbyrdelse af afgørelser truffet af  

 Havretsdomstolens Afdeling for Havbundstvister Som det fremgår af punkt 4 indeholder dansk ret ikke  

 hjemmel til fuldbyrdelse af afgørelser afsagt af Havretsdomstolens Afdeling  

 for  

 Havbundstvister.
 Det foreslås derfor i lovforslagets  

  

 § 1, stk. 2  

  

 , at justitsministeren skal kunne bestemme, at  

 en afgørelse, der er truffet af Den Internationale Havretsdomstols Afdeling  

 for  

 Havbundstvister, kan fuldbyrdes her i landet efter retsplejelovens regler om  

 tvangsfuldbyrdelse af domme og kendelser.
 Alle de regler i dansk lovgivning, der er af betydning for  

 fuldbyrdelsesproceduren, vil i givet fald finde anvendelse, herunder også  

 reglerne i retsafgiftsloven.
De tvister af privatretlig karakter, som efter  

 Havretskonventionens artikel 187, litra c-e, skal afgøres af  

 Havretsdomstolens  

 Afdeling for Havbundstvister, relaterer sig alle til indgåelse og  

 gennemførelse  

 af kontrakter med Den Internationale Havbundsmyndighed om efterforskning og  

 udnyttelse af den dybe havbund.
De foreslåede lovbestemmelser vil derfor kun  

 få  

 praktisk betydning for personer og virksomheder mv. her i landet, der  

 sponsoreret af den danske stat eller andre konventionsstater måtte ansøge om  

 eller indgå sådanne kontrakter med Den Internationale Havbundsmyndighed om  

 efterforskning og udnyttelse af den dybe havbund, jf. herved  

 Havretskonventionens artikel 153, stk. 2, og konventionens bilag III.
De foreslåede lovbestemmelser forventes således kun at få  

 uhyre begrænset betydning i praksis.
Justitsministeriet har derfor fundet det  

 mest hensigtsmæssigt, at gennemføre reglerne i dansk ret ved en selvstændig  

 lov  

 frem for at foreslå bestemmelser om Havretsdomstolen indsat i retsplejeloven.
 Da en anmodning om fuldbyrdelse her i landet vil være uhyre  

 sjælden, og da de folkeretlige regler i Havretskonventionen mv. ikke giver  

 nogen vejledning med hensyn til den procedure, der skal følges, har  

 Justitsministeriet endvidere fundet det mest hensigtsmæssigt, at det i hvert  

 enkelt tilfælde overlades til justitsministeren at træffe bestemmelse om, at  

 en  

 afgørelse, der er truffet af Havretsdomstolens Afdeling for Havbundstvister,  

 skal  

 kunne fuldbyrdes her i landet.
Justitsministeren vil i den forbindelse kunne påse, at de  

 overordnede betingelser, der efter Havretskonventionen gælder for at  

 fuldbyrde  

 Domstolens afgørelser her i landet er opfyldt, herunder navnlig at afgørelsen  

 er ægte og angår opfyldelsen af en privatretlig forpligtelse, der kan  

 tvangsfuldbyrdes efter dansk ret.
Hvis fuldbyrdelsen af afgørelsen vil være  

 åbenbart uforenelig med landets retsorden, må det endvidere antages, at  

 justitsministeren i helt ekstraordinære tilfælde vil kunne afslå anmodningen  

 om  

 fuldbyrdelse med henvisning til folkeretlige principper om ordre public.
Når justitsministeren har bestemt, at en afgørelse kan  

 tvangsfuldbyrdes her i landet, kan den berettigede indgive anmodning om  

 tvangsfuldbyrdelse til den fogedret, som efter retsplejelovens § 487 er  

 kompetent til at behandle sagen.
Fogedretten vil herefter på sædvanlig vis  

 skulle prøve, om retsplejelovens almindelige betingelser for  

 tvangsfuldbyrdelse  

 af domme og kendelser er opfyldt, herunder at afgørelsen er endelig og  

 eksigibel.
 Det bemærkes, at Afdelingen for Havbundstvister siden  

 Havretsdomstolens oprettelse i 1996 endnu ikke har truffet nogen afgørelser  

 hverken af mellemstatslig eller privatretlig karakter.
6. Høring Lovforslaget har ikke været sendt i høring.
 7. Lovforslagets økonomiske og administrative  

 konsekvenser mv.
 Lovforslaget skønnes ikke at have økonomiske eller  

 administrative konsekvenser for det offentlige af betydning.
 Lovforslaget har ikke økonomiske  

 eller administrative konsekvenser for erhvervslivet eller borgerne.  

 Lovforslaget har ingen miljømæssige konsekvenser og indeholder ikke  

 EU-retlige  

 aspekter.
Positive konsekvenser/ mindre udgifter Negative konsekvenser/ Merudgifter Økonomiske konsekvenser for  

 stat, kommuner og amtskommuner Ingen Ingen af betydning Administrative konsekvenser  

 for stat, kommuner og amtskommuner Ingen Ingen Økonomiske konsekvenser for  

 erhvervslivet Ingen Ingen Administrative konsekvenser  

 for erhvervslivet Ingen Ingen Miljømæssige konsekvenser Ingen Ingen Administrative konsekvenser  

 for borgerne Ingen Ingen Forholdet til EU-retten Ingen EU-retlige aspekter Bemærkninger til lovforslagets enkelte bestemmelser Til § 1 Til stk. 1 Bestemmelsen sætter Havretskonventionens artikel 187, litra  

 c-e, om enekompetence for Havretsdomstolens Afdeling for Havbundstvister i  

 visse tvister af privatretlig karakter og artikel 188, stk. 2, om  

 voldgiftsprocedurer i kraft her i landet.
De omhandlede konventionsbestemmelser er optaget som bilag  

 til loven.
Havretskonventionen med tilhørende bilag, aftaler og protokoller  

 er  

 i sin helhed medtaget som bilag til det forslag til Folketingsbeslutning nr.  

 B  

 75 om Danmarks ratifikation af Havretskonventionen mv., som  

 uden~rigs~mi~niste~ren  

 den 24. januar 2003 fremsatte for Folketinget (Folketingstidende, tillæg A,  

 2002-2003, side 3025 ff.) Hvis tvister, der er omfattet af Havretsdomstolens  

 enekompetence efter de omhandlede bestemmelser, søges indbragt for en dansk  

 domstol, skal sagen afvises.
 Der henvises til punkt 5.1 i de almindelige bemærkninger.
Til stk. 2 Efter § 1, stk. 2, skal en anmodning om  

 fuldbyrdelse af en afgørelse, der er truffet af Havretsdomstolens Afdeling  

 for  

 Havbundstvister, indgives til justitsministeren, der træffer bestemmelse om,  

 at  

 afgørelsen kan fuldbyrdes her i landet.
 Justitsministeren vil i den forbindelse påse, at de  

 overordnede betingelser, der efter Havretskon~ven~tionen gælder for at  

 fuldbyrde Domstolens afgørelser her i landet er opfyldt, herunder navnlig, at  

 afgørelsen er ægte og angår opfyldelsen af en privatretlig forpligtelse, der  

 kan tvangsfuldbyrdes efter dansk ret.
Når justitsministeren har bestemt, at afgørelsen kan  

 tvangsfuldbyrdes her i landet, kan den berettigede indgive anmodning om  

 tvangsfuldbyrdelse til den fogedret, som efter retsplejelovens § 487 er  

 kompetent til at behandle sagen.
Fogedrettens behandling sker efter samme  

 regler, som gælder for fuldbyrdelse af danske domme og kendelser, jf.  

 retsplejelovens kapitel 45-53.
Til § 2 Til stk. 1 Havretskonventionen træder efter artikel 308 i kraft for  

 Danmark den tredivte dag efter deponeringen af Danmarks  

 ratifikationsinstrument.
 Med henblik på samtidig ikrafttræden af Havretskonventionen  

 og loven om fuldbyrdelse af visse afgørelser truffet af De Forenede Nationers  

 Havretsdomstol foreslås det, at justitsministeren fastsætter tidspunktet for  

 lovens ikrafttræden.
Til stk. 2 Stk. 2 bestemmer, at loven ikke gælder for Færøerne og  

 Grønland, men at den ved kongelig anordning kan sættes i kraft for Færøerne  

 og  

 Grønland med de afvigelser, som de særlige færøske eller grønlandske forhold  

 tilsiger.
 I de kongelige anordninger, som skal forelægges  

 hjemmestyremyndighederne til godkendelse, vil det blive fastsat, at  

 fuldbyrdelse af privatretlige afgørelser fra Havretsdomstolens Afdeling for  

 Havbundstvister på Færøerne og i Grønland efter justitsministerens  

 bestemmelse  

 skal ske efter reglerne om tvangsfuldbyrdelse af domme og kendelser i  

 henholdsvis den færøske og grønlandske retsplejelov.
 Det er hensigten, at ratifikationen af Havretskonventionen  

 skal træde i kraft for hele riget under ét.
