 Ligningsloven er senest udsendt som lovbekendtgørelse nr. 327 af 7. juli  

 1983. I lovbekendtgørelsen er medtaget de ændringer, som er gennemført ved  

 lov nr. 145 af 13. april 1983 om ændring af ligningsloven og  

 selskabsskatteloven (Bedriftssundhedstjenester), lov nr. 201 af 25. maj 1983  

 om ændring af forskellige skattelove (Ophævelse af beløbsgrænsen for  

 afskrivninger på personbiler og blandede driftsmidler m.v. samt forhøjelse af  

 beløbsgrænsen for småaktiver m.v.), lov nr. 203 af 25. maj 1983 om ændring af  

 ligningsloven (Standardfradrag til danske sømænd på udenlandske skibe m.v.)  

 og lov nr. 266 af 8. juni 1983 om ændring af ligningsloven (Skattefrihed for  

 visse boligtilskud samt fradrag for henlæggelse til vedligeholdelse af  

 boliger m.m.).
 I det følgende redegøres der for de ved ændringslovene indførte nye regler  

 og de ændringer, der er foretaget i de tidligere bestemmelser.
De nye eller berørte bestemmelser i ligningsloven er: 1) § 7 litra n, 2) §  

 7 litra u, 3) § 7F, 4) § 7G, 5) § 14B, stk. 1 og stk. 3, 6) § 14C, stk. 1, 7)  

 § 14D, 8) § 14G, 9) § 14H, ad nr. 1). Til § 7 litra n.
1. § 7n, hvorefter boligsikring og nogle andre ydelser  

 på boligområdet ikke medregnes ved opgørelsen af den skattepligtige indkomst,  

 er ophævet.
Ophævelsen er redaktionel.
De ydelser, der var fritaget for  

 beskatning efter § 7n, er overført til nye bestemmelser i § 7F, stk. 1.  

 Ophævelsen har virkning fra den 1. januar 1983.
 ad nr. 2). Til § 7 litra u.
2. Efter § 7u var der skattefrihed for renter, der  

 blev tilskrevet tvangsopsparede dyrtidsportioner, som er opsparet fra 1971  

 til 1975 i henhold til aftaler m.v. indgået mellem staten og ansatte inden  

 for det offentlige arbejdsmarked.
Der påløber ikke yderligere renter efter 1.  

 juli 1980 på de opsparede beløb.
På denne baggrund er § 7u ophævet.
 ad nr. 3). Til § 7F.
 3. De nye bestemmelser i § 7F, stk. 1, erstatter den  

 tidligere § 7n og udvider kredsen af tilskud og ydelser m.v., der ikke skal  

 medregnes ved opgørelsen af den skattepligtige indkomst.
Ifølge ligningslovens § 7n, skulle boligsikring og boligydelse ikke  

 medregnes til den skattepligtige indkomst.
Loven om boligsikring og  

 boligydelse til pensionister er imidlertid ophævet.
De tilsvarende  

 bestemmelser findes nu i lov nr. 64 af 10. marts 1982 om individuel  

 boligstøtte (boligsikring, boligydelse og lån til beboerindskud). Disse  

 tilskud er derfor nu gjort skattefri efter § 7F, stk. 1, nr. 1.
 4. Efter § 7F, stk. 1, nr. 2, skal en række tilskud  

 m.v. efter lov nr. 300 af 9. juni 1982, som ændret ved lov nr. 136 af 13.  

 april 1983, om byfornyelse og boligforbedring ikke medregnes ved opgørelsen  

 af den skattepligtige indkomst.
Tilskuddene efter §§ 37, stk. 1 og 2, 45 og 46, stk. 1-3, i lov om  

 byfornyelse- og boligforbedring omhandler henholdsvis tilskud til  

 flytteudgifter og lignende og tilskud til delvis dækning af stigning i  

 boligudgift.
Disse tilskud, der tidligere blev givet med hjemmel i  

 saneringsloven, var skattefri efter § 7n.
5. De øvrige tilskud efter byfornyelses- og  

 boligforbedringsloven, som er gjort skattefri, er tilskud, der ikke tidligere  

 kunne gives efter saneringsloven.
Det drejer sig om:
 Tilskud efter byfornyelseslovens § 40, stk. 1-2.
Husstande, der bebor lejligheder, som skal rømmes efter forskellige  

 bestemmelser i lov om byfornyelse- og boligforbedring, har efter nærmere  

 fastsatte regler ret til en erstatningsbolig.
Tilbyder husstanden i stedet  

 selv at skaffe sig en anden bolig, kan kommunalbestyrelsen give et rimeligt  

 tilskud i medfør af lovens § 40, stk. 1. Lovens § 40, stk. 2, omfatter lejere  

 af erhvervslokaler, som selv skaffer sig lokaler forinden det fastsatte  

 tidspunkt for rømningen af de nuværende lokaler.
Kommunalbestyrelsen kan give  

 et tilskud, der højst kan udgøre lejen af de hidtidige lejede lokaler for en  

 periode fra fraflytningen til rømningstidspunktet.
 6. Tilskud efter byfornyelseslovens § 44, stk. 2.
I tilfælde af en så omfattende ombygning af en lejlighed, at den vil være  

 ubeboelig, medens arbejdet foregår, kan udlejeren forlange, at lejeren  

 midlertidigt overtager en anden bolig.
I denne situation skal  

 kommunalbestyrelsen anvise en midlertidig bolig.
Hvis lejen for denne bolig  

 overstiger lejen for den hidtidige bolig, betaler kommunalbestyrelsen  

 forskellen som tilskud.
 7. Tilskud efter byfornyelseslovens § 47, stk. 1.
 Dette tilskud skal ses i sammenhæng med tilskuddet efter lovens § 40, stk.  

 2. En lejer af et erhvervslokale, der skal rømmes efter bestemmelserne i  

 byfornyelsesloven, har ret til et tilskud svarende til 75 pct. af forskellen  

 mellem en rimelig leje af de lokaler, hvortil virksomheden flytter, og lejen  

 i de hidtidige lokaler.
 8. Tilskud efter byfornyelseslovens § 62, stk. 2.
Efter lovens § 59, stk. 1, kan en kommunalbestyrelse give tilsagn om  

 rentebidrag til indeksfinansiering af forbedringsarbejder, der iværksættes i  

 henhold til loven.
Overstiger udgifterne hertil forøgelsen i ejendommens  

 leje- eller brugsværdi, yder kommunalbestyrelsen som led i finansieringen en  

 supplerende støtte efter lovens § 62, stk. 2. Støtten ydes til  

 udlejningsejendomme og andelsboligforeninger i form af afdragsbidrag, der  

 udgør forskellen mellem rentebidraget og ydelsen på så stor en del af  

 indekslånet, at lejen henholdsvis boligafgiften kan nedbringes, så den svarer  

 til leje- og brugsværdien.
9. Saneringsloven skal fortsat gælde til den 31.  

 december 1984, hvor den endeligt ophæves.
Tilskud efter saneringslovens §§  

 64a, stk. 1, og 64b, stk. 1-2, jfr. lovbekendtgørelse nr. 89 af 24. februar  

 1981, skulle ikke medregnes til den skattepligtige indkomst i henhold til  

 ligningslovens § 7n.
Disse tilskud, som i henhold til lovbekendtgørelse nr.  

 385 af 4. august 1983 nu gives efter henholdsvis saneringslovens § 64, stk.  

 1, og § 64a, stk. 1-2., er overført til § 7F, stk. 1, nr. 3.
Efter § 7F, stk. 2, skal udgifter i det omfang, de er dækket ved tilskud  

 m.v., der er skattefri efter § 7F, stk. 1, ikke kunne fradrages ved  

 opgørelsen af den skattepligtige indkomst.
De skal heller ikke medregnes i  

 afskrivningsgrundlaget eller tillægges anskaffelsessummen ved opgørelse af en  

 fortjeneste ved afståelse af ejendommen.
 § 7F har virkning fra den 1. januar 1983.
 ad nr. 4). Til § 7G.
10. Efter byfornyelses- og boligforbedringslovens §  

 56, stk. 1, og den tilsvarende bestemmelse i saneringslovens § 64c, der  

 gælder indtil 31. december 1984, ydes der tilskud til andelsboligforeninger,  

 der i forbindelse med gennemførelsen af en saneringsplan helt eller delvis  

 afstår foreningens ejendom.
Det er forudsat i loven, at andelsboligforeningen  

 foretager afregning med de enkelte andelshavere.
Tilskud af denne art anses for et tillæg til den  

 ekspropriationserstatning, der udredes i forbindelse med afståelsen af  

 ejendommen.
Tilskuddet er derfor efter de gældende regler skattefrit for  

 andelsboligforeningen, jfr. § 11 i lov om beskatning af fortjeneste ved  

 afståelse af fast ejendom.
 Når erstatningssummen overdrages til andelshaverne, ville der i visse  

 situationer efter de hidtil gældende regler være blevet tale om beskatning  

 efter reglerne om udlodning af midler fra et selskab til indskydere i  

 selskabet, jfr. bl.a. reglerne i ligningslovens §§ 16A og 16B.
 Efter den ny bestemmelse i § 7G er denne udlodning af  

 ekspropriationserstatningen i alle tilfælde skattefri for andelshaveren.
 Ændringen af ligningslovens § 7G gælder fra den 1. januar 1983.  

 Ligningslovens § 7G har dog allerede virkning fra den 17. marts 1982, i det  

 omfang beløbet hidrører fra et tilskud i henhold til saneringslovens § 64c.
 ad nr. 5) og 6). Til § 14B, stk. 1 og 3, og § 14C.
 11. Ændringerne af §§ 14B og 14C skyldes ændringer i  

 boligreguleringsloven.
 ad nr. 7). Til § 14D.
 12. Ændringen af § 14D er foretaget for at tilpasse  

 klageadgangen inden for det område, som bestemmelsen regulerer, til den  

 klageadgang, som efter skattestyrelsesloven gælder på skatteområdet i øvrigt.
 ad nr. 8). Til § 14G.
 13. Husejere af ejendomme med mere end to lejligheder  

 skal ifølge boligreguleringslovens §§ 18a eller 18b i huslejeregulerede  

 områder og ifølge lejelovens § 63a i områder uden huslejeregulering årligt  

 hensætte et beløb i Grundejernes Investeringsfond.
Beløb, der hensættes i henhold til boligreguleringslovens §§ 18a eller  

 18b, frigives, når husejeren dokumenterer, at et beløb svarende til det, der  

 ønskes frigivet, er anvendt til vedligeholdelse eller forbedringsarbejder på  

 ejendommen.
Beløb hensat efter lejelovens § 63a frigives på samme måde, men  

 kun når der er afholdt udgifter til forbedringer på ejendommen.
 Der påløber rente på de beløb, der er hensat efter disse bestemmelser.
Mens pligt til at hensætte beløb efter boligreguleringslovens § 18b og  

 lejelovens § 63a først er gældende fra den 1. januar 1983, har muligheden for  

 at hensætte beløb efter boligreguleringslovens § 18a eksisteret siden den 1.  

 januar 1981. Den skattemæssige behandling af de beløb, der var hensat efter  

 boligreguleringslovens § 18a fremgik af ligningslovens § 14G i dens hidtidige  

 affattelse.
Ifølge denne hidtidige affattelse var det bindingspligtige beløb  

 fradragsberettiget i hensættelsesåret, hvorefter det kom til beskatning i  

 udbetalingsåret.
14. Efter boligreguleringslovens § 18a, stk. 4, kan  

 husejere af ejendomme, som har mere end to lejligheder, afsætte 14 kr. årligt  

 pr. kvm til ejendommens vedligeholdelse m.v.
Det årlige beløb forøges den 1.  

 januar 1986 med 1. kr. pr. kvm.
Hensættelserne efter boligreguleringslovens §  

 18a er frivillige.
Afsætning efter boligreguleringslovens § 18a har kun betydning for  

 allerede virkende hensættelsesordninger, idet afsætning efter denne  

 bestemmelse ikke kan påbegyndes efter udgangen af 1982, medmindre varsel om  

 lejeforhøjelse til dækning af afsætningen er fremsat inden udgangen af 1982.  

 Afsætning efter boligreguleringslovens § 18a sker på den måde, at det  

 afsætningspligtige beløb skal bindes i Grundejernes Investeringsfond sammen  

 med det beløb, enhver husejer skal afsætte i henhold til  

 boligreguleringslovens § 18. Efter boligreguleringslovens § 18 skal enhver  

 udlejer som et led i opfyldelsen af sin pligt til at vedligeholde ejendommen  

 afsætte et vist beløb pr. kvm bruttoetageareal årligt på en konto for  

 udvendig vedligeholdelse af ejendommen.
Beløbet forhøjes hvert år indtil 1987  

 med 1,50 kr.
I 1983 skal en udlejer i henhold til boligreguleringslovens §  

 18a, f.eks. for en ejendom, der er taget i brug før 1964, afsætte (27,50 +  

 14) kr. = 41,50 kr. pr. kvm i Grundejernes Investeringsfond.
15. Afsætning efter boligreguleringslovens § 18b sker  

 også for ejendomme med mere end to lejligheder, når hensættelse ikke er sket  

 efter boligreguleringslovens § 18a.
Afsætning efter boligreguleringslovens §  

 18b er tvungen.
Udlejeren skal således fra den 1. januar 1983 afsætte 5 kr.  

 pr. kvm.
I 1984-1986 udgør beløbet henholdsvis 10 kr., 12 kr. og 15 kr.
 De beløb, der skal hensættes efter boligreguleringslovens § 18b,  

 finansieres gennem lejeforhøjelser og bindes i Grundejernes Investeringsfond.  

 I de tilfælde, hvor en lejlighed ikke er udlejet, eller hvor lejeren ikke har  

 betalt husleje, skal udlejeren imidlertid alligevel hensætte det pligtige  

 beløb på kontoen i Grundejernes Investeringsfond.
Er mere end 80 pct. af ejendommens bruttoareal den 1. januar 1980 anvendt  

 til andet end beboelse, fremgår det af boligreguleringslovens § 4, stk. 2, at  

 sådanne ejendomme, selvom de ligger i et reguleret område, ikke er omfattet  

 af boligreguleringslovens bestemmelser, herunder §§ 18a og 18b.
I så fald  

 henføres forholdet under lejeloven, jfr. pkt. 19 nedenfor.
Er der derimod  

 tale om en delvis erhvervsmæssigt benyttet bygning, der er omfattet af  

 boligreguleringsloven, fordi mindre end 80 pct. af ejendommen benyttes til  

 andet end beboelse, skal ejeren også hensætte et beløb for det areal, der  

 svarer til erhvervslejemålene.
16. Beløb, der hensættes i henhold til §§ 18a eller  

 18b i boligreguleringsloven frigives, når ejeren overfor Grundejernes  

 Investeringsfond dokumenterer, at et beløb svarende til det, der ønskes  

 frigivet, er anvendt til vedligeholdelse, forbedring eller opretning af  

 ejendommen.
Beløbet efter § 18b skal fortrinsvis anvendes til brandsikring og  

 energibesparende foranstaltninger.
Reglerne herom findes i  

 boligreguleringslovens § 18b, stk. 3, og § 22b.
 For at få frigivet midler, der er hensat i medfør af  

 boligreguleringslovens § 18b til dækning af udgifter, der kan afholdes over  

 ejendommens konto for udvendig vedligeholdelse, er det endvidere en  

 betingelse, at udgifterne ikke kan dækkes af beløbet efter  

 boligreguleringslovens § 18.
I boligreguleringslovens § 22e, findes der herudover nogle regler,  

 hvorefter de hensatte beløb kan frigives i andre situationer, bl.a. hvis  

 ejendommen nedrives, eller hvis den overgår til anden anvendelse, der gør, at  

 ejendommen ikke længere er omfattet af hensættelsespligten efter  

 boligreguleringslovens §§ 18a eller 18 b.
Disse frigivelser er ikke omfattet  

 af ligningslovens § 14G.
 17. Ifølge boligreguleringslovens § 22a kan udlejeren  

 endvidere, hvis han inden den årlige indbetaling af hensættelserne har  

 afholdt beløb til vedligeholdelse, forbedring, opretning, brandsikring eller  

 energibesparende foranstaltninger modregne disse udgifter i indbetalingen.  

 Det er dog en betingelse, at midlerne på ejendommens konto efter  

 boligreguleringslovens § 18 er opbrugt.
18. Det i boligreguleringslovens §§ 18a og 18b nævnte  

 beløb indbetales årligt bagud.
Indbetalinger efter § 18a skal ske inden den  

 1. februar det efterfølgende kalenderår, mens indbetalinger efter § 18b skal  

 ske inden den 1. juni det efterfølgende kalenderår.
 En bunden konto efter boligreguleringslovens §§ 18a eller 18b følger ved  

 ejerskifte ejendommen.
 19. Hensættelser efter lejelovens § 63a foretages i de  

 uregulerede områder med samme beløb som hensættelser efter  

 boligreguleringslovens § 18b i de regulerede områder.
Beløbene efter lejelovens § 63a finansieres ligeledes gennem  

 lejeforhøjelser.
Hensættelserne er også her tvungne.
 Ved "blandede" bygninger, som er bygninger, der både består af  

 beboelseslejligheder og erhvervslejemål, skal udlejeren kun binde et beløb  

 svarende til det areal beboelseslejlighederne udgør.
 Indskud efter lejelovens § 63a frigives af Grundejernes Investeringsfond,  

 når det dokumenteres, at et tilsvarende beløb er anvendt til forbedring af  

 ejendommens lejligheder, herunder fortrinsvis til brandsikring og  

 energibesparende foranstaltninger, jfr. lejelovens § 63e.
 Medens hensatte beløb efter boligreguleringsloven således i et vist omfang  

 også kan anvendes til vedligeholdelse, kan hensatte midler efter lejeloven  

 kun benyttes til forbedring.
På samme måde som i boligreguleringsloven findes der i lejelovens § 63f  

 nogle regler, hvorefter de hensatte beløb kan frigives i andre situationer,  

 bl.a. hvis ejendommen nedrives eller overgår til anden anvendelse, der gør,  

 at ejendommen ikke længere er omfattet af hensættelsespligten efter  

 lejelovens § 63a.
Disse frigivelser er ikke omfattet af ligningslovens § 14G.
20. De beløb, der skal hensættes efter lejelovens §  

 63a, indbetales årligt til Grundejernes Investeringsfond.
Der er ikke  

 mulighed for at modregne afholdte forbedringsudgifter i indbetalinger på  

 samme måde, som det ifølge boligreguleringslovens § 22a er tilfældet i de  

 regulerede områder.
Udlejer skal foretage indbetaling inden den 1. april det  

 efterfølgende kalenderår.
21. De hensatte beløb efter både boligreguleringsloven  

 og lejeloven forrentes ifølge boligreguleringslovens § 56 med en rente, hvis  

 størrelse fastsættes af Grundejernes Investeringsfond under hensyn til det  

 almindelige driftsresultat.
Renten kan dog ikke overstige 9 pct. p.a.
Renter  

 tilskrives kontoen en gang årligt, og følger ellers i det hele de regler, der  

 gælder for de hensatte beløb.
22. Ved lov nr. 266 af 8. juni 1983 er der gennemført  

 regler om den skattemæssige behandling af de særlige lejeforhøjelser og de  

 udgifter, der afholdes af hensatte beløb.
Disse regler gælder for de  

 hensættelser, der fra den 1. januar 1983 skal foretages efter  

 boligreguleringslovens § 18b og lejelovens § 63a.
De gælder også for  

 hensættelser efter § 18a i boligreguleringsloven.
Det sidste gælder både for  

 de § 18a-hensættelser, der er foretaget inden den 1. januar 1983 og de  

 hensættelser, der fortsat kan foretages efter denne bestemmelse, jfr. ovenfor  

 under pkt. 13 og 14.
 Efter den nye affattelse af ligningslovens § 14G, stk. 1, skal ejeren af  

 en udlejningsejendom ikke medregne den del af lejeindtægten, der svarer til  

 beløb, der skal afsættes i Grundejernes Investeringsfond, efter lejelovens §  

 63a eller efter boligreguleringslovens §§ 18a eller 18b, til den  

 skattepligtige indkomst.
Beløb, der indbetales til Grundejernes Investeringsfond, kan ikke længere  

 trækkes fra ved opgørelsen af den skattepligtige indkomst.
Dette gælder også  

 for hensættelser vedrørende lejligheder, der enten er tomme, eller hvor  

 lejeren ikke har betalt husleje.
 23. Reglen i ligningslovens § 14G, stk. 1, medfører  

 for hensættelserne efter boligreguleringslovens § 18A, at der er skattefrihed  

 for hele det beløb, der skal hensættes, dvs. også den del af beløbet, der  

 svarer til den normale hensættelse til ejendommens konto for udvendig  

 vedligeholdelse efter boligreguleringslovens § 18.
24. Af ligningslovens § 14G, stk. 2, fremgår det, at  

 de beløb, der årligt tilskrives de hensatte beløb som renter, heller ikke  

 skal medregnes ved opgørelsen af den skattepligtige indkomst.
Indeståendet på  

 kontoen, herunder de tilskrevne renter, skal dog medregnes ved opgørelsen af  

 den skattepligtige formue.
25. De beløb, der er hensat på en konto i Grundejernes  

 Investeringsfond i medfør af bestemmelserne i boligreguleringslovens §§ 18a  

 eller 18b eller efter lejelovens § 63a, er ikke medregnet ved opgørelsen af  

 den skattepligtige indkomst.
Beløb, der bringes til modregning i de årlige  

 indbetalinger til Grundejernes Investeringsfond i medfør af  

 boligreguleringslovens § 22a, jfr. pkt. 17 ovenfor, er heller ikke medregnet  

 ved opgørelsen af den skattepligtige indkomst.
 Det er derfor i ligningslovens § 14G, stk. 3, bestemt, at udgifter, der  

 afholdes af sådanne beløb, ikke kan fradrages ved opgørelsen af den  

 skattepligtige indkomst eller medregnes ved opgørelsen af grundlaget for  

 skattemæssige afskrivninger og til anskaffelsessummen ved opgørelsen af  

 skattepligtig fortjeneste ved afståelse af ejendommen.
 I ligningslovens § 14G, stk. 3, sidste pkt., bestemmes det endvidere, at  

 udgifter til vedligeholdelse og forbedring af ejendommen fortrinsvis anses  

 for at være afholdt af de beløb, der er nævnt i pkt. 1, dvs. beløb, der  

 udbetales fra kontoen efter boligreguleringslovens § 22b eller lejelovens §  

 63c, eller af beløb som modregnes i den årlige indbetaling til ejendommens  

 konto i Grundejernes Investeringsfond efter boligreguleringslovens § 22a,  

 stk. 2.
26. Vedligeholdelsesudgifter afholdt af midler fra  

 ejendommens konto for udvendig vedligeholdelse kan være fradragsberettigede  

 efter den almindelige regel i statsskattelovens § 6, i det omfang der også  

 skattemæssigt er tale om vedligeholdelsesudgifter.
Ifølge § 14G, stk. 3, kan  

 sådanne udgifter dog kun trækkes fra, i det omfang de samlede  

 vedligeholdelsesudgifter overstiger forskellen mellem på den ene side det  

 beløb, der udbetales fra ejendommens konto i Grundejernes Investeringsfond  

 efter boligreguleringslovens § 22b, eller som modregnes i indbetalingerne til  

 kontoen ifølge boligreguleringslovens § 22a og på den anden side de i året  

 afholdte forbedringsludgifter.
 Der henvises i øvrigt til eksemplet i pkt. 28 nedenfor.
 27. Inden for et indkomstår vil det kunne forekomme,  

 at de samlede udgifter til vedligeholdelse og forbedring, en husejer har på  

 en ejendom, overstiger de beløb, der udbetales fra Grundejernes  

 Investeringsfond, eller som kan modregnes i den årlige indbetaling.
 Det fremgår af § 14G, stk. 4, at de beløb, der udbetales fra en konto i  

 Grundejernes Investeringsfond, eller som kan modregnes i de årlige  

 indbetalinger til kontoen, fortrinsvis skal anses for at være medgået til  

 forbedring af ejendommen.
 Der henvises i øvrigt til eksemplet i pkt. 28 nedenfor.
28. Reglerne i § 14G, stk. 3 og 4, medfører som anført  

 ovenfor, at fradragsretten for i øvrigt fradragsberettigede  

 vedligeholdelsesudgifter i visse tilfælde bliver begrænset.
Begrænsningens  

 omfang fremgår af nedenstående eksempel.
 Eksempel:
For en ejendom på 1.000 kvm i et huslejereguleret område skal der ske  

 afsætning til Grundejernes Investeringsfond i henhold til  

 boligreguleringslovens § 18b.
Saldoen på ejendommens konto for udvendig  

 vedligeholdelse efter boligreguleringslovens § 18 er pr. 31. december 1982  

 20.000 kr.
Der er ikke taget hensyn til rentetilskrivning i eksemplet, og det  

 forudsættes, at de afholdte vedligeholdelsesudgifter i princippet er fuldt  

 fradragsberettigede.
Indeståendet på kontoen efter boligreguleringslovens § 18 udgør i 1983  

 47.500 kr.
Der afholdes vedligeholdelsesudgifter for 15.500 kr. i 1983. Disse  

 skal ifølge boligreguleringslovens § 22a, stk. 2, i det omfang det er muligt,  

 dækkes af midler fra kontoen.
På § 18b-kontoen skal der hensættes 5.000 kr.  

 Da hele vedligeholdelsesudgiften kan dækkes af midler på § 18-kontoen, kan  

 der ikke modregnes i § 18b-indbetalingerne i 1983. Hele  

 vedligeholdelsesudgiften er derfor fradragsberettiget i husejernes  

 almindelige indkomst.
I 1984 overstiger vedligeholdelsesudgiften på 170.000 kr. det beløb på  

 61.000 kr., der er til rådighed på ejendommens konto for udvendig  

 vedligeholdelse.
Kontoen tømmes derfor for at dække disse  

 vedligeholdelsesudgifter i overensstemmelse med reglen i  

 boligreguleringslovens § 22a, stk. 2. Der resterer herefter 109.000 kr., der  

 ikke kunne afholdes af § 18-kontoen.
Dette beløb kan bruges til at reducere  

 den årlige indbetaling til Grundejernes Investeringsfond.
Der skal herefter  

 ikke bindes noget beløb på § 18b-kontoen og kontoens indestående på 5.000 kr.  

 kan hæves.
Det beløb, som ikke blev dækket ved modregning i forbindelse med  

 indbetalingen (10.000 kr.) eller ved at hæve på kontoen (5.000 kr.), dvs.  

 155.000 kr., kan herefter fradrages ved opgørelsen af den almindelige  

 indkomst.
I 1985 overstiger de samlede udgifter til forbedring og vedligeholdelse  

 det beløb, der er til rådighed på kontoen for udvendig vedligeholdelse med  

 15.000 kr.
Der indestår intet på § 18b-kontoen.
Den pligtige indbetaling til  

 Grundejernes Investeringsfond på 12.000 kr. kan formindskes med  

 forbedringsudgifterne på 10.000 kr.
Da vedligeholdelsesudgifterne overstiger  

 den pligtige hensættelse til kontoen for udvendig vedligeholdelse, kan det  

 overskydende beløb også trækkes fra i indbetalingen.
Der skal herefter ikke  

 bindes noget beløb.
Af ligningslovens § 14G, stk. 3, sidste pkt., fremgår  

 det, at udgifterne fortrinsvis anses for at være afholdt af de beløb, der er  

 nævnt i stk. 3, i dette tilfælde 12.000 kr.
Det fremgår endvidere af § 14G,  

 stk. 4, at forbedringsudgiften på 10.000 kr. i så fald skal anses for at være  

 afholdt af de ovennævnte 12.000 kr.
De resterende 2.000 kr. anses herefter  

 for at være medgået til vedligeholdelse.
Den del af  

 vedligeholdelsesudgifterne, der kan trækkes fra ved opgørelsen af den  

 skattepligtige indkomst, fremkommer herefter ved at formindske den samlede  

 vedligeholdelsesudgift på 35.500 kr. med det ovennævnte beløb på 2.000 kr.  

 Fradraget udgør således 33.500 kr.
I 1986 er de samlede udgifter til vedligeholdelse og forbedring 35.000 kr.  

 I det omfang det er muligt, skal denne udgift afholdes af beløb, der er til  

 rådighed på kontoen for udvendig vedligeholdelse.
De 3.000 kr., der herefter  

 ikke kan dækkes på denne måde, kan modregnes i indbetalingen til Grundejernes  

 Investeringsfond.
Det fremgår af § 14G, stk. 4, at dette beløb anses for at  

 være medgået til forbedringer.
Herefter kan den fulde vedligeholdelsesudgift  

 trækkes fra ved opgørelsen af den almindelige indkomst.
29. For ejendomme, der er omfattet af  

 boligreguleringslovens § 18a, vil det også kunne forekomme, at de i § 14G,  

 stk. 3, nævnte beløb, dvs. beløb, der frigives fra Grundejernes  

 Investeringsfond eller som modregnes i den årlige indbetaling til  

 Grundejernes Investeringsfond, overstiger udgifterne til vedligeholdelse og  

 forbedring.
Dette vil f.eks. forekomme, hvis ejeren i et af de første år,  

 hvor ordningen har været gældende, afholder udgifter, der er større end de  

 beløb, der skal afsættes efter boligreguleringslovens § 18a.
I så fald kan  

 udgifterne modregnes i senere års indbetalinger til Grundejernes  

 Investeringsfond, jfr. boligreguleringslovens § 22a, stk. 3, og pkt. 17  

 ovenfor.
I disse efterfølgende år vil de beløb, der kan modregnes i  

 indbetalingerne efter boligreguleringslovens § 22a, derfor ofte være større  

 end udgifterne i det pågældende år.
Når ejeren således i et tidligere år har afholdt udgifter, der overstiger  

 summen af det beløb, der kan modregnes efter boligreguleringslovens § 22a, og  

 af de beløb, der udbetales fra kontoen, kan det overskydende beløb trækkes  

 fra ved opgørelsen af den skattepligtige indkomst i det indkomstår, hvori  

 udgiften afholdes, i det omfang der er tale om fradragsberettigede  

 vedligeholdelsesudgifter.
Dette gælder, selv om de fremtidige indbetalinger  

 til Grundejernes Investeringsfond bliver formindsket med det beløb, der  

 svarer til den udgift, der er fradraget ved opgørelsen af den skattepligtige  

 indkomst.
Det er derfor i § 14, stk. 5, bestemt, at der i indkomstår, hvor  

 summen af de i § 14G, stk. 3, nævnte beløb overstiger udgifterne til  

 ejendommens vedligeholdelse og forbedring, skal finde beskatning sted af det  

 overskydende beløb.
Beskatning finder dog kun sted, i det omfang der i  

 tidligere år er givet fradrag for udgifter, der er afholdt af lejeindtægter,  

 der er skattefri efter § 14G, stk. 1. Det fremgår derfor yderligere af § 14G,  

 stk. 5, at det overskydende beløb skal formindskes med de  

 forbedringsudgifter, der er afholdt af de fratrukne og udbetalte beløb, der  

 er nævnt i § 14G, stk. 3. Dette gælder dog kun for forbedringsudgifter, der  

 er afholdt efter den 1. januar 1983.
 30. Fremgangsmåden ved opgørelsen af de beløb, der  

 kommer til beskatning i de enkelte år, fremgår af nedenstående eksempel.
 Eksempel:
 En husejer ejer en ejendom på 2.000 kvm, der er taget i brug før 1964.
Ejendommen er pr. 1. januar 1983 omfattet af hensættelsesordningen efter  

 boligreguleringslovens § 18a.
Der er ikke taget hensyn til rentetilskrivning  

 på kontoen.
 Husejerens udgifter og de beløb, der skal hensættes ifølge § 18a andrager:
Efter boligreguleringslovens § 22a, stk. 2, kan husejeren i 1983 fradrage  

 vedligeholdelsesudgiften på 252.000 kr. i det beløb, han skal indbetale til  

 Grundejernes Investeringsfond i henhold til § 18a.
Dette beløb udgør for 1983  

 (27,50 + 14) kr. x 2.000 = 83.000 kr. jfr. boligreguleringslovens § 18 og §  

 18a.
 Det beløb, som ikke kan dækkes af de skattefri afsætninger efter § 18a, er  

 herefter fradragsberettiget i udlejers almindelige indkomst, dvs. der kan  

 fradrages 169.000 kr. i den skattepligtige indkomst for 1983.
I 1984 udgør § 18a-hensættelsen 86.000 kr.
I året afholdes der en  

 forbedringsudgift på 100.000 kr., der altså overstiger det beløb, der skal  

 hensættes, med 14.000 kr.
Der skal derfor ikke beskattes noget beløb i 1984.
I 1985 udgør hensættelsen efter boligreguleringslovens § 18a 89.000 kr.  

 Beløbet skal dog ikke indbetales til Grundejernes Investeringsfond, da både  

 beløbet på 169.000 kr., der ikke kunne modregnes i 1983 og det beløb på  

 14.000 kr., der ikke kunne modregnes i 1984, kan bruges til modregning i  

 1985. Der er ikke afholdt vedligeholdelses- eller forbedringsudgifter, og  

 reglen i § 14G, stk. 5, fører derfor til, at der skal ske beskatning.
Beløbet  

 på 89.000 kr. formindskes dog først med den resterende forbedringsudgift på  

 14.000 kr. for 1984. Det beløb, der herefter kommer til beskatning, udgør  

 75.000 kr.
I 1986 udgør hensættelsen efter boligreguleringslovens § 18a 94.000 kr.  

 Beløbet skal ikke indbetales til Grundejernes Investeringsfond, jfr. ovenfor.  

 Der er ikke afholdt vedligeholdelses- eller forbedringsudgifter, og der  

 resterer ingen forbedringsudgifter fra tidligere år, der ikke er anvendt til  

 nedsættelse af overskydende beløb i tidligere år.
Herefter skal hele beløbet  

 på 94.000 kr. beskattes.
 31. Med hjemmel i ligningslovens § 14G, stk. 6 og 7,  

 er der udsendt bekendtgørelse nr. 483 af 13. oktober 1983 om kontoføring i  

 henhold til ligningslovens § 14G, stk. 6, og om Grundejernes  

 Investeringsfonds oplysningspligt.
 32. Af bekendtgørelsens § 1 fremgår det, at ejere af  

 ejendomme, der er omfattet af boligreguleringslovens § 18a eller § 18b eller  

 lejelovens § 63a skal føre en særskilt konto, der på debetsiden skal angive:
 Af kreditsiden skal fremgå:
 De poster, som er nævnt under 3) og 4), kan kun forekomme for ejere af  

 ejendomme, der er omfattet af boligreguleringslovens § 18a.
 33. Nedenfor er der givet to eksempler på, hvorledes  

 kontoen skal føres.
 I kontoeksempel 1 er der brugt det eksempel, der er omtalt i cirkulærets  

 pkt. 28.
 I kontoeksempel 2 er eksemplet i cirkulærets pkt. 30 benyttet.
 Eksempel 1:
 34. Af bekendtgørelsens § 2 fremgår det, at en  

 udskrift af den i § 1 nævnte konto, hvor alle bevægelser i et enkelt  

 kalenderår kan registreres, skal vedlægges ved indgivelse af selvangivelse  

 det efterfølgende år.
 35. Efter bekendtgørelsens § 3 skal udlejeren af en  

 ejendom, der er omfattet af boligreguleringslovens §§ 18a eller 18b eller  

 lejelovens § 63a opgive personnummer (CPR-nr.) eller arbejdsgivernummer efter  

 kildeskatteordningen (CIR-nr.). Udlejere, der både har CPR-nr. og CIR-nr.,  

 bør fortrinsvis anvende CPR-nr.
Har ejendommen flere ejere og har virksomheden som sådan et selvstændigt  

 CIR-nr., skal dette oplyses.
Har virksomheden derimod ikke et selvstændigt  

 CIR-nr., skal samtlige ejere af ejendommen opgive CPR-nr. eller CIR-nr. samt  

 ejerandel, jfr. bekendtgørelsens § 3, stk. 3.
For selskaber, foreninger, legater og andre udlejere, der hverken har  

 CPR-nr. eller CIR-nr., bestemmer bekendtgørelsens § 3, stk. 4, at ejendommens  

 administrators CPR-nr. eller CIR-nr. skal oplyses.
Bekendtgørelsens § 3, stk.  

 2 finder tilsvarende anvendelse.
 Endelig fremgår det af bekendtgørelsens § 3, stk. 5, at udlejeren, eller i  

 de tilfælde, der er omfattet af stk. 4, administrator, skal underrette  

 Grundejernes Investeringsfond, hvis der sker ændringer i CPR-nr. eller  

 CIR-nr.
 36. Ifølge bekendtgørelsens § 4, skal Grundejernes  

 Investeringsfond for hvert kalenderår give statsskattedirektoratet oplysning  

 om følgende forhold vedrørende de beløb, der skal hensættes i Grundejernes  

 Investeringsfond i medfør af boligreguleringslovens §§ 18a eller 18b eller  

 lejelovens § 63a.:
 Grundejernes Investeringsfond skal endvidere give statsskattedirektoratet  

 oplysning om indeståendet på en konto efter boligreguleringslovens §§ 18a  

 eller 18b eller lejelovens § 63a ved kontoens ophør.
 37. Indberetningerne efter bekendtgørelsens § 4 skal  

 ifølge bekendtgørelsens § 5 forsynes med ejendommens nummer i bygnings- og  

 boligregistret (BBR-nr.), samt oplysning om ejendommens matrikelnummer eller  

 -numre og adresse.
 Indberetningerne skal endvidere efter bekendtgørelsens § 6 ledsages af  

 oplysninger om udlejers eller administrators CPR-nr. eller CIR-nr., jfr.  

 herom bekendtgørelsens § 3.
 Endelig skal Grundejernes Investeringsfond efter bekendtgørelsens § 7 til  

 statsskattedirektoratet indsende de indberetninger for et indkomstår, som er  

 omtalt i bekendtgørelsens § 4, inden den 1. september det efterfølgende år.
 ad nr. 9) og 10). Til § 14H og § 14I.
 38. Ændringerne er en konsekvens af ændringen af  

 bestemmelsen i § 14G.
 39. Af § 2 i lov nr. 266 af 8. juni 1983 om lov om  

 ændring af ligningsloven (Skattefrihed vor visse boligtilskud samt fradrag  

 for henlæggelse til vedligeholdelse af boliger m.m.) fremgår det som nævnt  

 ovenfor, at den nye affattelse af §§ 14G og 14 I har virkning fra den 1.  

 januar 1981 for afsætninger efter boligreguleringslovens § 18a og fra den 1.  

 januar 1983 for afsætninger efter lejelovens § 63a og boligreguleringslovens  

 § 18b.
Hensættelsesordningen efter boligreguleringslovens § 18a trådte i kraft  

 den 1. januar 1981, og blev reguleret af §§ 14G, 14 H, og 14 I i deres  

 hidtidige affattelse.
Efter denne hidtidige affattelse kunne bl.a.  

 indbetalingerne til Grundejernes Investeringsfond trækkes fra ved opgørelsen  

 af den skattepligtige indkomst, ligesom udbetalinger fra kontoen, herunder  

 tilskrevne renter, skulle medregnes ved opgørelsen af den skattepligtige  

 indkomst.
Det kan derfor være nødvendigt at foretage ændringer i  

 skatteansættelserne for indkomstårene 1981 og 1982.
 ad nr. 11). Til § 17A, stk. 1.
 40. Henvisningen i § 17A, stk. 1, i ligningsloven til  

 kildeskattelovens § 3, stk. 4, er udgået, idet sidstnævnte bestemmelse nu er  

 ophævet.
 ad nr. 12). Til § 18A, stk. 1.
 41. Ved lov nr. 201 af 25. maj 1983 om ændring af  

 forskellige skattelove (Ophævelse af beløbsgrænsen for afskrivninger på  

 personbiler og blandede driftsmidler m.v. samt forhøjelse af beløbsgrænsen  

 for småaktiver m.v.) blev ligningslovens § 18A, stk. 1, 3. pkt., ændret i  

 konsekvens af en samtidig gennemført ændring af afskrivningsloven.
 Ved den nævnte lov blev bestemmelsen i afskrivningslovens § 6A ophævet.  

 Efter denne bestemmelse skal biler, der udelukkende benyttes erhvervsmæssigt,  

 men som er indregistreret til privat personbefordring, til udlejning uden  

 fører, som skolevogne eller som last- og varemotorkøretøjer, der er  

 berigtiget med halv omsætningsafgift, afskrives særskilt og kun indenfor et  

 pristalsreguleret beløb, der for 1983 udgør 93.600 kr.
 Efter den nævnte ændring skal de omtalte biler herefter indgå i  

 afskrivningssaldoen for udelukkende erhvervsmæssigt benyttede driftsmidler og  

 afskrives efter reglerne herom uanset anskaffelsespris.
Ved samme lovændring ophævedes beløbsgrænsen i afskrivningslovens § 8 for  

 afskrivninger på driftsmidler, herunder personbiler, der benyttes både  

 erhvervsmæssigt og privat.
Afskrivningsadgangen er således ikke længere  

 begrænset til den del af anskaffelsessummen, der ligger inden for et beløb,  

 der for 1983 udgør 93.600 kr.
 I konsekvens af disse ændringer i afskrivningsloven er ligningslovens §  

 18A ændret således, at udelukkende erhvervsmæssigt benyttede biler uanset  

 anskaffelsespris ved opgørelsen af den skattepligtige formue i lighed med  

 andre driftsmidler, der er omfattet af afskrivningslovens afsnit I, ansættes  

 til saldoværdien ved indkomstårets udgang; for formueskattepligtige personer  

 og dødsboer dog med et nedslag på 30 pct. af saldoværdien.
 Blandet benyttede driftsmidler, der er omfattet af afskrivningslovens  

 afsnit II, skal efter de ændrede regler ved formueopgørelsen ansættes til den  

 pristalsregulerede uafskrevne del af det i lovens § 8 nævnte  

 afskrivningsberettigede beløb; dvs. af den del af de beregnede afskrivninger,  

 som svarer til den erhvervsmæssige andel i driftsmidlets benyttelse det  

 pågældende indkomstår.
 De ændrede regler har virkning for anskaffelser, der foretages den 17. maj  

 1983 eller senere, samt for forbedringsudgifter vedrørende disse  

 anskaffelser.
 ad nr. 13). Til § 27B, stk. 1, nr. 9.
 42. Med hjemmel i arbejdsmiljølovens § 13 kan der ydes  

 såvel statslige som kommunale tilskud til udgifterne i forbindelse med  

 etableringen af en bedriftssundhedstjeneste.
 Ved lov nr. 145 af 13. april 1983 er der ved indsættelsen af et nyt nr. 9  

 i ligningslovens § 27B, stk. 1, åbnet mulighed for, at disse offentlige  

 etableringstilskud af modtageren kan tages til indtægt inden for en 10-års  

 periode, der begynder med det indkomstår, hvori tilskuddet er erhvervet.  

 Dette svarer til den beskatningsform, der tidligere er indført for visse  

 andre erhvervstilskud, f.eks. investeringstilskud ydet efter  

 egnsudviklingsloven.
 Vedrørende de nærmere regler i ligningslovens § 27B henvises til punkt 7 i  

 skattedepartementets cirkulære af 17. november 1982 om ændringer i  

 ligningsloven.
 Den nye beskatningsordning gælder såvel de etableringstilskud, der ydes  

 til bedriftssundhedstjenester, der er obligatoriske i henhold til de  

 fastsatte regler herom, som de tilskud, der ydes til frivillige ordninger.
 Ordningen omfatter derimod ikke eventuelle offentlige driftstilskud til  

 bedriftssundhedstjenesterne.
 Den særlige ordning for beskatningen af de nævnte etableringstilskud har  

 virkning for indkomståret 1983 og senere indkomstår.
Ved lov nr. 145 af 13. april 1983 er der ved en tilføjelse til  

 selskabsskattelovens § 3, stk. 1, tillige skabt hjemmel for, at  

 bedriftssundhedstjenester, der drives som selskab eller forening, under visse  

 betingelser undtages fra skattepligt.
Om denne bestemmelse henvises til  

 skattedepartementets cirkulære af 8. september 1983. I den forbindelse  

 bemærkes, at såfremt en bedriftssundhedstjeneste, der med hjemmel i de nye  

 regler om beskatning af etableringstilskud har valgt helt eller delvist at  

 udsætte indtægtsførelsen af modtagne etableringstilskud, overgår til  

 skattefri virksomhed, skal de tilskudsbeløb, der endnu ikke er indtægtsført,  

 medregnes ved opgørelsen af den skattepligtige indkomst ved den  

 ekstraordinære ansættelse i forbindelse med sundhedstjenestens overgang til  

 skattefri virksomhed, jfr. ligningslovens § 27B, stk. 6.
43. Efter § 3 i lov nr. 145 af 13. april 1983 kan  

 ministeren for skatter og afgifter eller den, ministeren bemyndiger dertil,  

 tillade, at de nye regler om beskatning af etableringstilskud tillægges  

 virkning allerede fra indkomståret 1978 for de bedriftssundhedstjenester, der  

 måtte ønske det.
Sundhedstjenester, der i årene 1978-1982 har modtaget  

 etableringstilskud, kan derfor anmode om at få indkomstansættelserne for de  

 nævnte indkomstår ændret, således at modtagne tilskud ikke eller ikke fuldt  

 ud medregnes ved indkomstopgørelsen for det år, hvori tilskuddene er ydet,  

 men i stedet ved indkomstopgørelsen for et senere indkomstår inden for 10 års  

 perioden.
For tilskud, der ønskes indtægtsført på denne måde, finder reglerne  

 i ligningslovens § 27B tilsvarende anvendelse.
 Anmodning om ændring af indkomstansættelser i medfør af den nævnte  

 bestemmelse skal indgives senest samtidig med indgivelse af rettidig  

 selvangivelse for indkomståret 1983. Tilladelse til ændringer kan dog gives,  

 uanset at den nævnte frist er overskredet, såfremt overskridelsen er  

 begrundet i ganske særlige omstændigheder.
 Ved ministeriets bekendtgørelse nr. 146 af 14. april 1983 er  

 amtsskatteinspektoraterne, for Københavns og Frederiksbergs kommuners  

 vedkommende dog de pågældende kommuners skattedirektorater, bemyndiget til  

 som 1. instans at træffe afgørelse i sager om ændret indtægtsførelse af  

 etableringstilskud til bedriftssundhedstjeneste ydet i indkomstårene 1978-82.
 ad nr. 14). Til § 33B.
44. Ved denne bestemmelse, der er ny, gives der et  

 særligt ligningsmæssigt fradrag til danske sømænd på udenlandske skibe i  

 udenrigsfart og til personer om bord på fartøjer og installationer, der  

 anvendes i tilknytning til efterforskning og udnyttelse af  

 kulbrinteforekomster uden for dansk søterritorium og dansk  

 kontinentalsokkelområde.
De nye regler har virkning fra og med indkomståret  

 1983.
45. Fradraget gives til sømænd, der er ansat om bord  

 på et udenlandsk skib.
Dette gælder for enhver person, der er ansat, altså  

 også for den, der er ansat om bord hos en anden arbejdsgiver end rederiet,  

 f.eks. hos hovmesteren.
For at opnå fradrag skal den pågældende være fuldt skattepligtig her til  

 landet, jfr. kildeskattelovens § 1. Der ydes ikke fradrag til personer, der  

 betaler sømandsskat efter den danske sømandsskatteordning.
Fradraget ydes  

 heller ikke til personer, som er fuldt skattepligtige her til landet, men som  

 ved at tage arbejde på et skib registreret med hjemsted i Finland, Norge  

 eller Sverige bliver omfattet af en af de i disse lande gældende  

 sømandsskatteordninger.
46. Fradraget gives i lønindkomst erhvervet ved  

 tjeneste om bord.
Der tænkes her på lønindkomst som anført i  

 sømandsskattelovens § 2, nr. 5, nemlig enhver skattepligtig indtægt i penge  

 eller i penges værdi, herunder hyre, lønnings- eller andet arbejdsvederlag,  

 værdien af fri kost, provision, drikkepenge o.lign., som en sømand erhverver  

 i forbindelse med sit arbejde eller tjeneste om bord.
Hertil henregnes også  

 beløb, der udbetales sømanden under midlertidigt ophold i land, sålænge han  

 er ansat til tjeneste om bord, samt dagpenge, som rederiet udbetaler efter  

 lovgivningen om dagpenge ved sygdom eller fødsel, og bjærgeløn.
47. Ordningen omfatter personer, der er ansat på  

 udenlandske skibe som omhandlet i sømandsskattelovens § 2, nr. 1, men som  

 ikke er omfattet af sømandsskatteordningen.
Dette er skibe, som er  

 registreret med hjemsted i udlandet, hvis tonnage er 100 brt. eller derover,  

 og som udelukkende anvendes til erhvervsmæssig befordring af personer eller  

 gods eller som bjærgningsfartøj.
Hvis skibet alene er målt i bruttotonnage  

 efter de nye regler om skibsmåling, jfr. lov nr. 203 af 18. maj 1977, som er  

 sat i kraft den 18. juli 1982, ved industriministeriets bekendtgørelse nr.  

 333 af 21. juni 1982, skal skibets bruttotonnage være 100 eller derover.
Et  

 skib, som uden besætning overtages til befragtning af et udenlandsk rederi,  

 betragtes som et udenlandsk skib.
Omvendt betragtes et udenlandsk skib, som  

 uden besætning overtages til befragtning af et dansk rederi, som et dansk  

 skib, hvorfor besætningen vil komme ind under sømandsskatteordningen.
48. Det er en betingelse for at være omfattet af  

 ordningen, at skibet sejler i udenrigsfart.
Om et skib sejler i udenrigsfart  

 afgøres efter sømandsskattelovgivningens regler herom.
Der tænkes her først  

 og fremmest på reglerne i sømandsskattelovens § 2, nr. 3. Der tænkes  

 imidlertid også på reglerne om den tidsmæssige afgrænsning som fastsat i  

 bekendtgørelse nr. 99 af 23. marts 1967 om sømandsskat, hvortil der henvises.  

 Efter reglerne i sømandsskattelovens § 2, nr. 3, forstås ved udenrigsfart:
 a. fart, der overvejende finder sted mellem havne uden for et område, der  

 i Nordsøen begrænses af meridianen 3 gr. øst og breddeparallellen 61 nord og  

 i Østersøen af breddeparallellen 58 gr. nord.
b. fart, der overvejende finder sted mellem havne, der er beliggende inden  

 for det nævnte område, og havne, der er beliggende uden for det nævnte  

 område, samt c. bjærgningsvirksomhed, der i det væsentlige udøves uden for det nævnte  

 område.
 Indre vandveje, såsom indsøer, floder og kanaler henregnes til det under  

 a. nævnte område, når indsejlingen er sket fra et sted på kystlinjen, der er  

 beliggende inden for området.
49. Ordningen gælder ikke alene for danske sømænd på  

 udenlandske skibe, men også for ansatte på fartøjer og installationer, der  

 anvendes i tilknytning til efterforskning og udnyttelse af  

 kulbrinteforekomster uden for dansk søterritorium og dansk  

 kontinentalsokkelområde.
Der er her tale om personer på bevægelige platforme  

 (havanlæg), der er beskæftiget med off shore-virksomhed i udlandet.
 Medens ordningen for skibes vedkommende kun omfatter udenlandske skibe,  

 gælder ordningen både for danske og udenlandske havanlæg.
50. Efter anvisning af ligningsrådet ydes der ved  

 lønarbejde uden for Danmark og Grønland et fradrag for merudgifter ved  

 arbejdet.
Hvor arbejdet udføres under uafbrudt ophold i udlandet i mindst to  

 måneder, gives der således uden dokumentation et standardfradrag.  

 Standardfradraget ydes ved et procentfradrag i pengelønnen og ved særlige  

 regler vedrørende kost, logi m.v.
Ved arbejde i Vesteuropa udgør  

 procentfradraget 10 pct., medens fradraget ved arbejde uden for Vesteuropa  

 udgør 25 pct.
Dette fradrag tilkommer ikke lønmodtagere, der udfører arbejde  

 til søs.
Efter § 33B, stk. 3, beregnes det heromhandlede fradrag - i modsætning til  

 de omtalte procentfradrag på 10 og 25 pct. - ikke af pengelønnen, men af  

 lønindkomsten opgjort efter skattelovgivningens almindelige regler.
Der er  

 ingen krav om, at arbejdet skal strække sig over en vis periode.
Fradraget beregnes både som et fast beløbsfradrag og som et  

 procentfradrag.
Efter § 33B, stk. 3, udgør fradraget for et helt indkomstår  

 16.000 kr. med tillæg af 15 pct. af den lønindkomst, der stammer fra arbejdet  

 om bord.
Procentfradraget kan for hvert indkomstår højst beregnes af en  

 lønindkomst, der omregnet til helårsindkomst udgør 200.000 kr.
Det samlede  

 årlige fradrag kan således højst udgøre 46.000 kr.
 Hvis den ansatte kun har indkomst om bord i en del af året, skal fradraget  

 på 16.000 kr. nedsættes forholdsmæssigt.
 Eksempel:
En sømand er forhyret på et udenlandsk skib m.v. i 3 måneder inden for et  

 indkomstår og i denne periode har sømanden oppebåret en løn på 60.000 kr.  

 Helårsindkomsten udgør 240.000 kr.
Fradraget for det pågældende indkomstår  

 beregnes således:
51. Skattepligtige, der er berettigede til det  

 omhandlede procentfradrag, kan i stedet vælge at fratrække de af arbejdet i  

 udlandet nødvendiggjorte merudgifter, som kan dokumenteres.
Har den  

 skattepligtige både indkomst fra arbejde om bord på et udenlandsk skib m.v.  

 og fra arbejde her i landet, kan der foretages fradrag for de faktiske  

 erhvervsudgifter, der er forbundet med erhvervelsen af indtægten her i  

 landet.
I modsætning til hvad der gælder for personer, der anvender  

 standardfradraget ved lønarbejde i udlandet efter ligningsrådets anvisning,  

 kan den skattepligtige efter § 33B, stk. 4, imidlertid også istedet anvende  

 det faste lønmodtagerfradrag, for så vidt angår anden lønindkomst.
