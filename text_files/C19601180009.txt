 Efter forhandling med undervisningsministeriet fastsætter  

 justitsministeriet herved følgende bestemmelser angående journalisering og  

 arkivering ved underretterne uden for København.
I.
Sagslister og journaler.
§ 1 Stk. 1.  Ved hvert dommerembede føres - for så vidt  

 sager af den pågældende art behandles ved embedet - følgende sagslister og  

 journaler:
 Sagsliste over borgerlige sager (jfr. § 2).
 Sagsliste over sager, der behandles i strafferetsplejens former (jfr.§ 3).
 Fogedsagliste (jfr. § 4).
 Skiftesagliste (jfr. § 34, stk. 2 og 3 i justitsministeriets cirkulære nr.  

 199 af 17. december 1957 om underretternes kasse- og regnskabsvæsen).
 Bødeprotokol (jfr. justitsministeriets cirkulære nr. 111 af 30. april  

 1960).
 Eksekutorbojournal (jfr. justitsministeriets cirkulære nr. 170 af 23.  

 oktober 1935).
 Journal over regnskabspligtige værgemål (jfr. § 5).
 Skifteretsjournal (jfr. § 6).
 Almindelig journal (jfr. §§ 7-9).
 Arkivregistrant (jfr. § 21).
 Stk. 2.  Hvor det skønnes praktisk, f.eks. på grund af  

 embedets størrelse, lokaleforholdene, eller fordi flere er beskæftiget med  

 journalisering, kan de ovennævnte journaler opdeles, således at et eller  

 flere sagområder udskilles og føres i særlige journaler.
§ 2 Stk. 1.  I SAGSLISTEN OVER BORGERLIGE SAGER jfr.  

 retsplejelovens § 277, stk. 1, indføres borgerlige retssager samt andre til  

 civildommerembederne henlagte sager, med hensyn til hvilke der sædvanligvis  

 sker tilførsel til retsbogen, herunder sager angående udmeldelse af syns- og  

 skønsmænd uden for retsplejen, jfr. retsplejelovens § 14, stk. 1 c, sager i  

 henhold til tinglysningslovens § 52 a eller udstykningslovens § 39. Endvidere  

 optages i denne sagliste husdyrvoldgiftssager og lærlingevoldgiftssager.
 Stk. 2.  Sager, i hvilke der meddeles fri proces, bør  

 straks, når meddelelse om bevillingen er modtaget, opføres i saglisten og  

 ikke indføres i den almindelige journal.
 Stk. 3.  Efter dommerens bestemmelse kan der anlægges  

 saglister for særlige grupper af de her henhørende sager, f.eks.  

 faderskabssager, boligretssager og hysdyrvoldgiftssager.
§ 3 Stk. 1.  I SAGLISTEN OVER SAGER, DER BEHANDLES I  

 STRAFFERETSPLEJENS FORMER, indføres straffesager og sager om forhør i henhold  

 til retsplejelovens § 1018.
 Stk. 2.  Sager om benådning og eftergivelse af bøder og  

 konfiskationsbeløb indføres i saglisten og ikke i den almindelige journal.
 Stk. 3.  Såfremt det skønnes praktisk, kan der føres en  

 særlig sagliste for politisager.
§ 4.  I FOGEDSAGLISTEN indføres alle begæringer om  

 foretagelse (autorisation) af fogedforretninger ved fogeden eller  

 sognefogeden.
Ved de særlige terminslister angående udpantning for skatter  

 kan samtlige fra hver rekvirent samtidigt indleverede lister indføres under  

 et enkelt nummer.
For udpantningssager kan der om fornødent føres en særlig  

 sagliste.
§ 5 JOURNALEN OVER REGNSKABSPLIGTIGE VÆRGEMÅL skal indeholde de fornødne  

 rubrikker for værgemålsregnskabernes aflæggelse og revision.
I journalen  

 noteres tillige korrespondance m.v. vedrørende regnskabspligtige værgemål,  

 herunder indbetalinger i og udbetalinger fra overformynderiet.
Til journalen  

 kan anvendes løsbladbog, jfr. justitsministeriets cirkulæreskrivelse af 17.  

 maj 1950. Sager angående værgebeskikkelser indføres i skifteretsjournalen,  

 jfr. § 6.
§ 6 I SKIFTERETSJOURNALEN noteres med den anførte gruppering af sagerne:
A.
Alle sager om beskikkelse af værger, herunder lavværger, tilsynsværger  

 og værger ad hoc.
Beskikkelse af værger for umyndige eller fraværende  

 arvinger i et af skifteretten behandlet bo behøver dog ikke at noteres.
B.
Alle andre sager om værgemål, herunder testamentariske, for så vidt  

 notering ikke sker i journalen over regnskabspligtige værgemål.
C.
Sager om udbetalinger fra overformynderiet og andre sager vedrørende  

 ikke-regnskabspligtige værgemål, bortset fra beskikkelser.
D.
Andre skiftesager, herunder sager om konfirmation af testamenter og om  

 henvisning af boer efter skiftelovens § 87 m.v.
§ 7 Stk. 1.  ALMINDELIG JOURNAL inddeles af hensyn til  

 arkiveringen i en afdeling for sager hørende til arkivets stamafdeling og en  

 afdeling for sager hørende til arkivets midlertidige afdeling.
Stk. 2.  Notarialsager, skrivelser fra  

 matrikelmyndighederne samt særtryk af love m.v., der tilsendes embedet uden  

 følgeskrivelse, journaliseres ikke.
Det samme gælder servitutattester,  

 uskadelighedsattester og andre dommerattester i henhold til tinglysningsloven  

 eller anden lovgivning (f.eks. vejbestyrelsesloven). Skrivelser fra  

 matrikelmyndighederne nummereres fortløbende for hvert kalenderår og  

 indbindes efter årets udgang.
Servitutattester, uskadelighedsattester o.lign.  

 ordnes i omslag såvidt muligt efter sogn, ejerlav og matrikelnummer og  

 arkiveres derefter årsvis.
§ 8 I almindelig journals AFDELING I. indføres med den nedenfor anførte  

 gruppering sager, der henhører til arkivets stamafdeling, d.s.v. sager  

 vedrørende:
A.
Embedets almindelige forhold, bygninger, lejede lokaler og inventar.
B.
Personalesager:
 Sager vedrørende personaleforhold i almindelighed, ansættelser,  

 afskedigelser, forfremmelser af de enkelte ansatte, konstitutioner og  

 sanktioner for fuldmægtigene til at beklæde retten, bemyndigelser i henhold  

 til retsplejelovens § 17, klager, disciplinærsager og sygesager.
C.
Retsbude, stævningsmænd, faste vurderingsmænd ved skifteretten  

 (taksatorer) og sognefogeder:
 Sager angående ansættelser, afskedigelser, henvendelser fra og klager over  

 de pågældende.
D.
Begæringer om udslettelser i henhold til tinglysningslovens § 20.
E.
Andre tinglysningssager, herunder sager om stempelprøve af anholdte  

 tinglysningsdokumenter.
F.
Auktioner, herunder begæringer om auktioner ved fogeden og tvistigheder  

 angående de af auktionslederen afholdte auktioner.
Begæringer om udfærdigelse  

 af auktions- eller fogedudlægsskøde journaliseres på auktionsbegæringens  

 nummer.
G.
Forskelligt.
§ 9 I journalens AFDELING II indføres med den nedenfor anførte gruppering  

 sager, der henhører til arkivets midlertidige afdeling, d.v.s. sager  

 vedrørende:
A.
Kasse- og regnskabsvæsen:
 Skrivelser vedrørende budgettet, korrespondance med  

 finanshovedbogholderiet om anvisning af midler til afholdelse af embedets  

 udgifter, indsendelse af kvartalsregnskaber, antegnelser, kasseeftersyn og  

 andre regnskaber.
B.
Statistiske indberetninger og andre indberetninger i særligt øjemed.
C.
Lægdommere m.v.:
 Alle spørgsmål vedrørende grundlisteudvalg, udnævnelser, fritagelser for  

 og slettelser af domsmænd, medlemmer af sø- og handelsretter, boligretter,  

 husdyrvoldgiftsretter og lærlingevoldgiftsretter.
D.
Advokater og auktionsledere m.fl.:
 Sager angående autorisation af advokatfuldmægtige, antagelser og  

 afskedigelser af advokater til udførelse af offentlige og beneficerede sager,  

 faste medhjælpere for skifteretterne, auktionsledere og disses fuldmægtige,  

 meddelelser fra landbrugsministeriet om tilladelse til afholdelse af  

 auktioner uden fogedens mellemkomst, sikkerhedsstillelse for auktionsledere  

 og bemærkninger om de årlige eftersyn hos disse samt henvendelser fra og  

 klager over de pågældende.
§ 10 Stk. 1.  Skifteretsjournalen og almindelig journal bør  

 ved alle embeder inddeles efter den i §§ 6-9 anførte gruppering af sagerne,  

 der bør gennemføres, selv om et eller flere sagområder udskilles til særlige  

 journaler, jfr. § 1, stk. 2.
 Stk. 2.  Underinddeling kan gennemføres efter embedets  

 behov, f.eks. således at sager om beskikkelse af egentlige værger benævnes  

 Sk.J.A.a., lavværger Sk.J.A.b. o.s.v.
§ 11 Stk. 1.  Nummerering af de enkelte sager i saglister og  

 journaler sker kalenderaarsvis.
Stk. 2.  Notering af samme sag i flere saglister eller  

 journaler bør undgås.
Korrespondance i sager, der er indført i saglisterne,  

 f.eks. om anholdelse til stempelprøve af dokumenter fremlagt i retten, bør  

 derfor noteres i saglisten og eventuelt tillige på sagens omslag.
II.
Arkivering.
A.
Arkivaliernes inddeling.
§ 12 Arkivernes STAMAFDELING omfatter arkivalier, der skal afleveres til  

 landsarkiverne.
Den MIDLERTIDIGE AFDELING omfatter arkivalier, der ikke skal  

 afleveres, men kasseres ved embedet.
§ 13 Stk. 1.  Stamafdelingen og midlertidig afdeling  

 adskilles i arkivrummet ved særskilt placering og iøjnefaldende afmærkning.  

 På bind eller pakker henhørende til midlertidig afdeling anføres  

 kassationsåret ved henlæggelse i arkivet.
 Stk. 2.  Beror spørgsmålet om henførelse til  

 stamafdeling eller midlertidig afdeling på en konkret afgørelse for hver  

 enkelt sag, jfr. således § 14, nr. 7 og 9, og § 15, stk. 1, bør afgørelsen  

 træffes umiddelbart efter sagens afslutning, og sagen afmærkes tydeligt.
 Stk. 3.  Ved henlæggelsen i arkivet bør der ikke i samme  

 pakke placeres sager henhørende til arkivets to afdelinger.
§ 14 Til arkivets stamafdeling hører:
 1. Arkivalier fra tiden før nærværende cirkulæres  

 ikrafttræden (jfr. dog § 19).
 2. De i § 8 omhandlede sager.
 3. Dombøger, kendelsesbøger, retsbøger,  

 stemmegivningsbøger, fogedbøger, auktionsbøger, herunder bøger afleveret af  

 auktionslederne, boopgørelsesbøger og indbundne boopgørelser, skiftebøger,  

 registreringsbøger, gældbøger, værgemålsbøger og løsblade fra disse,  

 notarialbøger,medmindre de blot indeholder protestforretninger, journaler og  

 saglister med undtagelse af eventuelle særlige saglister vedrørende  

 udpantningsforretninger, alle løse registre og kartoteker til bøgerne samt  

 arkivregistranter.
 4. Indbundne testamenter og alle andre  

 notarialdokumenter.
 5. Tinglysningsarkivalier i det omfang, det er fastsat  

 i de i medfør af tinglysningslovens § 50 udfærdigede bestemmelser.
 6. Dokumenter til skiftesaglisten og  

 eksekutorbojournalen, herunder bopakker.
 7. Dokumenter til fogedsaglisten, for så vidt disse  

 undtagelsesvis skønnes at være af særlig retlig eller historisk interesse på  

 grund af sagens genstand eller en parts personlighed.
8. Auktionsledernes kataloger under samme betingelser  

 som anført foran under 7. Om katalogerne bør opbevares, afgøres af fogeden  

 ved en mindst gang årligt foretaget gennemgang af disse.
Kataloger vedrørende  

 kunstauktioner og betydende auktioner bør normalt opbevares.
 9. Borgerlige retssager angående ægteskab, adoption,  

 faderskab eller bidragspligt, umyndiggørelse, værgemål, ejendomsdom, sager  

 efter tinglysningslovens § 52 a eller udstykningslovens § 39, sager angående  

 skel, veje, servitutter, grundbyrder, hævdsrettigheder, patentrettigheder,  

 mønsterbeskyttelse, varemærker, firma, selskabsforhold, forfatterret,  

 kunstnerret, sager i hvilke der er fremlagt kort, rids, tegninger,  

 fotografier, syns- og skønsforretninger el.lign. samt andre sager, som  

 skønnes at være af særlig retlig eller historisk interesse, jfr. ovenfor  

 under 7.
 10. Værgemålsregnskaber.
 11. Private regnskabsbøger og andre private arkivalier  

 hidrørende fra konkurs- og dødsboer, jfr. dog § 22, stk. 2.
 12. Skrivelser fra matrikelmyndighederne samt  

 servitutattester, uskadelighedsattester o.lign.
§ 15 Stk. 1.  Sager, der ikke er nævnt i § 14, og som ikke  

 ganske må ligestilles med disse, henhører til arkivernes midlertidige  

 afdeling, dog at enkelte sager, der skønnes at være af særlig retlig eller  

 historisk interesse, altid bør henføres til stamafdeling.
 Stk. 2.  Sager, der fremtidig måtte blive henlagt til  

 dommerembederne, samt sager, der er særegne for det enkelte dommerembede,  

 henføres under stamafdelingen, medmindre anden bestemmelse træffes af  

 justitsministeriet.
B.
Aflevering og kassation.
§ 16 Stk. 1.  Arkivalier fra tiden før nærværende cirkulæres  

 ikrafttræden afleveret til landsarkivet i overensstemmelse med fristerne i  

 bekendtgørelse nr. 34 af 10. marts 1891. Aflevering af de i § 14 nr. 11  

 nævnte regnskabsbøger m.v. sker efter nærmere aftale med landsarkivet.
Stk. 2.  Tinglysningsarkivalier, bortset fra de i § 7,  

 stk. 2 og § 8 pkt.
D. og E. nævnte, afleveres og kasseres i overensstemmelse  

 med de i medfør af tinglysningslovens § 50 udfærdigede bestemmelser.
 Stk. 3.  Andre arkivalier afleveres efter 30 års forløb,  

 dog at arkivalier vedrørende skiftevæsenet og notarialvæsenet først afleveres  

 efter 50 års forløb.
 Stk. 4.  Enhver aflevering anmeldes ved to ligelydende  

 designationer.
§ 17 Stk. 1.  Af de til midlertidig afdeling hørende  

 arkivalier kasseres hovedbøger og kassebøger, herunder bikassebøger, efter 30  

 års forløb.
Stk. 2.  Efter 10 års forløb kasseres alle andre til  

 midlertidig afdeling hørende arkivalier.
Notarialbøger, der alene indeholder  

 protestforretninger, kan dog kasseres efter 5 års forløb.
 Stk. 3.  Kassation kan undlades i det omfang, praktiske  

 hensyn taler for fortsat opbevaring af arkivalierne.
§ 18 Kasserede arkivalier skal enten destrueres ved opbrænding på stedet eller  

 afhændes direkte til formaling på en papir- eller papfabrik.
§ 19 Landsarkivet kan foretage kassation af de i § 14 nr. 1 nævnte arkivalier  

 efter de i nærværende cirkulære fastlagte retningslinier.
Sådanne kassationer  

 foretages normalt først efter arkivaliernes aflevering til landsarkivet, men  

 kan, såfremt dommeren måtte ønske det, foretages ved embedet.
§ 20 Fristerne for aflevering og kassation regnes for bøgers vedkommende fra  

 det tidspunkt, da bogen er udskrevet, og for dokumentpakkers vedkommende fra  

 udgangen af det år, hvortil pakken hører, dog under forudsætnig af, at de  

 dokumenterne vedrørende bøger allerede er afleveret eller samtidig afleveres.
C.
Arkivregistranten.
§ 21 Stk. 1.  Arkivalier, der henlægges i arkivet efter  

 nærværende cirkulæres ikrafttræden, opføres i en arkivregistrant, der  

 indrettes efter løsbladsystemet.
Stk. 2.  Registranten indrettes med en afdeling for  

 arkivalier i stamafdelingen og en afdeling for arkivalier i midlertidig  

 afdeling.
Arkivalierne indføres gruppevis, således at f.eks. alle arkivalier  

 vedrørende skiftevæsenet står for sig.
Rækkefølgen af grupperne skal være som  

 på den som bilag til nærværende cirkulære tryke liste.
I rubrikkerne  

 »afgang« noteres, hvornår arkivalierne er afleveret til  

 landsarkivet, henholdsvis hvornår og hvorledes de er kasseret.
 Stk. 3.  Ved embeder, hvor der ikke findes en  

 fyldestgørende fortegnelse over de § 14, nr. 1 omhandlede arkivalier, skal  

 der tilvejebringes en sådan.
III.
Almindelige regler.
§ 22 Stk. 1.  Opbevaring af overflødigt materiale i sagerne  

 bør undgås.
Ved en sags afslutning bør der derfor ske udskillelse af  

 koncepter til skrivelser, hvoraf der findes genpart i sagen, o.lign., ligesom  

 bilagsblade med bekendtgørelser udtages og tilintetgøres, således at kun  

 selve bekendtgørelsen bevares opklæbet på sagens omslag eller på løst ark med  

 fornøden oplysning om, hvor og hvornår bekendtgørelse har fundet sted.
Stk. 2.  Udlægsfundamenter, veksler, rekvisitioner i  

 afbetalingssager, købekontrakter o.lign. bør udleveres rette vedkommende  

 efter sagens afslutning.
Det samme gælder regnskabsbøger og andre private  

 arkivalier hidrørende fra konkurs- og dødsboer.
§ 23 Da straffeakter ikke opbevares på dommerkontorerne, bør der i  

 straffesagerne ikke forekommer dokumentpakker.
Bilagene, såsom tilsigelser,  

 genparter af ankemeddelelser, landsretsdomme m.v., bør ikke opbevares  

 længere, end retlige hensyn kræver.
§ 24 De i § 1, stk. 1, omhandlede saglister og journaler rekvireres fremtidig  

 fra Statens Trykningskontor, Frederiksholms Kanal 26, København K.
Såfremt  

 der ved embedet ønskes anvendt særlige saglister eller journaler, bør disse  

 ligeledes tilvejebringes ved henvendelse til trykningskontoret, jfr.  

 finansministeriets bekendtgørelse nr. 55 af 28. februar 1948.
§ 25 Stk. 1.  Nærværende cirkulære træder i kraft den 1.  

 januar 1961.
 Stk. 2.  Der vil af rigsarkivaren blive udarbejdet en  

 vejledning vedrørende arkivaliernes opbevaring og ordning.
Justitsministeriet, den 13. december  

 1960 P.M.V.
 E.B.
sign.
Kjøgx.
 Bilag.
 REGISTRANT.
 STAMAFDELING.
I.
ARKIVREGISTRANTER.
