 I medfør af § 27, nr. 3, § 28, § 42, stk. 2, og § 50, stk. 1 og stk. 2, i  

 lov nr. 306 af 4. juni 1986 om saltvandsfiskeri og § 1, stk. 1-2, i lov om  

 administration af Det europæiske økonomiske Fællesskabs forordninger om  

 etablering af den fælles strukturpolitik for fiskerisektoren og om den fælles  

 markedsordning for fiskerivarer m.v. jf. lovbekendtgørelse nr. 661 af 25.  

 september 1986, og under hensyn til anvendelse af Det europæiske økonomiske  

 Fællesskabs forordninger om regulering af fiskeriet fastsættes:
 § 1.  Bekendtgørelsen gælder ved fiskeri på dansk  

 fiskeriterritorium og fiskeri med dansk indregistreret fiskerfartøj uden for  

 dette område.
 § 2.  Fisk og krebsdyr samt dele heraf, der ikke  

 opfylder de i denne bekendtgørelse nævnte mindstemål, må ikke beholdes om  

 bord, omlades, landes, opbevares, transporteres, sælges eller udbydes til  

 salg, men skal straks genudsættes, så vidt muligt i levende tilstand.
 Stk. 2.  Kunstigt opdrættede fisk og krebsdyr, der  

 opfiskes i akvakulturanlæg, er undtaget fra mindstemålsbestemmelserne.
 Stk. 3.  Bestemmelserne i bekendtgørelsen gælder ikke  

 fisk og krebsdyr, der fanges til godkendt udsætning, omplantning eller i  

 forbindelse med godkendte videnskabelige undersøgelser.
 § 3.  For nedenstående fiskearter fastsættes følgende  

 mindstemål, regnet fra snudespids til halefinnens spids (totallængde):
 Stk. 2.  Uanset det i stk. 1 nævnte mindstemål for gulål  

 fastsættes for Ringkøbing, Nissum og Stadil fjorde et mindstemål på 29,5 cm,  

 såfremt fisken efter landingen udelukkende forsendes direkte til eksport  

 eller anvendes til forbrug i de til fjorden tilstødende kommuner.
 Stk. 3.  Såfremt der på en fangstrejse eller fiskeri i  

 øvrigt fiskes en af de i stk. 1 og 2 nævnte arter i et andet farvand med  

 højere mindstemål, skal dette overholdes for den samlede fangstmængde.
 § 4.  For nedennævnte krebsdyrarter fastsættes  

 følgende mindstemål:
 Stk. 2.  Størrelsen af hummer og jomfruhummer angives  

 ved totallængden målt fra spidsen af pandetornen til bagkanten af  

 svømmeviftens midterstykke, bortset fra hårkanten.
Stk. 3.  Længden på jomfruhummerhaler måles fra  

 forkanten af første haleled til bagkanten af svømmeviftens midterstykke,  

 bortset fra hårkanten.
Når halen måles, skal den ligge fladt, og leddene må  

 ikke strækkes.
 § 5.  Overtrædelse af § 2, stk. 1, jf. § 3 og § 4,  

 straffes med bøde.
 § 6.  Bekendtgørelsen træder i kraft den 5. juni 1992,  

 og samtidig ophæves bekendtgørelse nr. 212 af 2. marts 1990.
 Stk. 2.  Som bilag til bekendtgørelsen er til  

 orientering trykt et skema indeholdende gældende mindstemål fastsat i henhold  

 til denne bekendtgørelse, og Rådets Forordning (EØF) nr. 3094/86 af 7.  

 oktober 1986 om fastlæggelse af tekniske foranstaltninger til bevarelse af  

 fiskeressourcerne.
Fiskeriministeriet, den 20. maj 1992 KENT KIRK Jørn Laustrup Bilag 1 Mindstestørrelser for fisk og krebsdyr i saltvand gældende for danske  

 erhvervsfiskere, fritidsfiskere og sportsfiskere Bilag 2 I denne bekendtgørelse defineres farvandene som følger:
Kattegat Farvandet afgrænses mod syd af linier mellem Hasenøre og Gnibens Spids,  

 Korshage - Spodsbjerg samt Gilbjerg-Hoved og Kullen, og mod nord af en ret  

 linie mellem Skagens Fyr og Tistlarna Fyr.
Skagerrak Farvandet afgrænses mod syd og øst af Kattegat, jf. ovenfor og mod vest af  

 en ret linie mellem Hanstholm Fyr og Lindesnes Fyr.
Nordsøen Farvandet afgrænset mod nord af 64 grader 00'nordlig bredde, mod vest af 4  

 grader 00' vestlig længde fra 64 grader 00' nordlig bredde til den skotske  

 kyst, i syd af 51 grader 00' nordlig bredde og i øst af Skagerrak, jf.  

 ovenfor, samt Limfjorden hvor intet andet er anført.
Østersøen og Bælterne Underområde 22. (Vestlige Østersø) Afgrænses mod nord af en linie fra Hasenøre til Gnibens spids og mod øst  

 af Farø-linien samt en linie fra Gedser ret øst til 12 grader 00' østlig  

 længde og ret syd langs 12 grader 00' østlig længde.
Underområde 23. (Øresund) Afgrænses mod nord af linien Gilbjerg Hoved og Kullen, og mod syd af  

 linien Stevns Fyr-Falsterbo Fyr.
Underområde 24 Vestlig grænse:
 svarer til den østlige grænse for underområde 22 og den sydlige grænse for  

 underområde 23.
 Østlig grænse:
 en linie fra Sandhammaran fyr til Hammerodde Fyr og en linie fra sydkysten  

 af Bornholm ret syd langs 15 grader 00' østlig længde.
Underområde 25 Nordlig grænse:
56 grader 30' nordlig bredde Vestlig grænse:
 svarer til den østlige grænse for underområde 24.
 Østlig grænse:
 18 grader 00' østlig længde.
Underområde 26 Nordlig grænse:
56 grader 30' nordlig bredde Vestlig grænse:
 18 grader 00' østlig bredde.
Underområde 27 Østlig grænse:
en linie fra 59 grader 41' nordlig bredde ret til syd langs 19 grader 00' østlige længde til Gotland og en linie fra sydkysten af Gotland ret vest langs 57 grader 00' nordlige bredde til 18 grader 00'længde og derfra ret syd.
 Sydlig grænse:
 56 grader 30' nordlig bredde.
Underområde 28 Nordlig grænse:
58 grader 30' nordlig bredde Sydlig grænse:
56 grader 30' nordlig bredde Vestlig grænse:
nord for Gotland: 19 grader 00' østlig længde syd for Gotland: En linie ret vest langs 57 grader 00' nordlig bredde indtil 18 grader 00' østlig længde og derfra ret syd.
Underområde 29 Nordlig grænse:
60 grader 30' nordlig bredde Sydlig grænse:
58 grader 30'nordlig bredde Vestlig grænse:
en linie fra 59 grader 41' nordlig bredde ret syd langs 19 grader 00' østlig længde.
 Østlig grænse:
en linie ret syd langs 23 grader 00' østlig længde indtil 59 grader 00' nordlig bredde og derfra ret øst Underområde 30 Nordlig grænse:
63 grader 30' nordlig bredde Sydlig grænse:
60 grader 30' nordlig bredde Underområde 31 Sydlig grænse:
63 grader 30' nordlig bredde Underområde 32 Vestlig grænse:
 svarer til den østlige grænse for underområde 29.
