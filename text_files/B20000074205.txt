Bekendtgørelse om optagelse i de  

 gymnasiale uddannelser (Optagelse i det almene gymnasium, på  

 studenterkursus, i erhvervsgymnasiale uddannelser til højere  

 handelseksamen og højere teknisk eksamen, på kursus til  

 højere forberedelseseksamen og til studieforberedende  

 enkeltfagsundervisning) I medfør af § 5, stk. 3 og § 6, stk. 3, i lov  

 om de erhvervsgymnasiale uddannelser til højere handelseksamen og  

 højere teknisk eksamen, jf. lovbekendtgørelse nr. 819 af 4.  

 november 1999, § 5, stk. 3-5, og § 27 b i lov om gymnasiet  

 m.v., jf. lovbekendtgørelse nr. 820 af 4. november 1999, § 11,  

 stk. 3, § 14 og § 28 i lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v., jf. lovbekendtgørelse nr. 821 af 4. november 1999,  

 fastsættes:
Kapitel 1 Optagelsesbetingelser og optagelse § 1. Ansøgere, der søger om  

 optagelse til det almene gymnasium, det 2-årige forløb til  

 højere forberedelseseksamen (hf) og de erhvervsgymnasiale uddannelser  

 til højere handelseksamen (hhx) og højere teknisk eksamen (htx)  

 i umiddelbar forlængelse af 9. eller 10. klasse, og som opfylder de i  

 §§ 2 eller 3 anførte betingelser, optages i den søgte  

 uddannelse, medmindre den hidtidige skole i tilknytning til ansøgerens  

 uddannelsesplan, jf. bekendtgørelse. nr. 501 af 6. juni 2000, har  

 indstillet ansøgeren til optagelsesprøve.
 Stk. 2. Det er en betingelse for optagelse efter stk. 1,  

 at ansøgeren rettidigt søger om optagelse ved anvendelse af det  

 i § 16 nævnte skema.
 Stk. 3. Ansøgere, der i tilknytning til  

 uddannelsesplanen er indstillet til optagelsesprøve til det almene  

 gymnasium, det 2-årige hf-forløb, hhx og htx, tilbydes en  

 optagelsesprøve, medmindre den ansøgte skole på grundlag  

 af ansøgerens standpunktskarakterer og resultater ved de afsluttende  

 prøver m.v. vurderer, at ansøgeren kan optages uden  

 optagelsesprøve.
§ 2. Optagelse i det almene gymnasium og i de  

 erhvervsgymnasiale uddannelser til hhx og htx efter § 1 er betinget af,  

 at 1)	ansøgeren har afsluttet 9. klassetrin i folkeskolen eller  

 gennemført en undervisning, der står mål med, hvad der  

 almindeligvis kræves i folkeskolen, og har udarbejdet en  

 uddannelsesplan, jf. § 1, stk. 1, 2)	ansøgeren har modtaget undervisning i fransk eller tysk  

 på 7.-9. klassetrin (tilbudsfag) eller undervisning i fransk eller tysk  

 på 8.-9. klassetrin (prøveforberedende valgfag) i folkeskolen  

 eller modtaget anden undervisning, der står mål hermed i disse  

 fag, 3)	ansøgeren har aflagt folkeskolens afgangsprøve eller  

 10. klasse-prøve (skriftlig og mundtlig del) i dansk og i matematik,  

 og a)	for ansøgere, der søger optagelse ved det almene  

 gymnasiums sproglige linie eller hhx, har aflagt folkeskolens  

 afgangsprøve eller 10. klasse-prøve (skriftlig og mundtlig del)  

 i engelsk og i tysk eller fransk, og b)	for ansøgere, der søger optagelse ved det almene  

 gymnasiums matematiske linie eller htx, har aflagt folkeskolens  

 afgangsprøve eller 10. klasse-prøve i fysik/kemi.
§ 3. Optagelse i et 2-årigt hf-forløb  

 efter § 1 er betinget af, at 1)	ansøgeren har afsluttet 10. klasse i folkeskolen eller  

 gennemført en undervisning, der står mål med den  

 obligatoriske undervisning i folkeskolens 10. klasse, herunder har udarbejdet  

 en uddannelsesplan, jf. § 1, og 2)	ansøgeren har aflagt folkeskolens 10. klasse-prøve
(skriftlig og mundtlig del) i dansk og i to af fagene matematik, engelsk  

 og fransk eller tysk.
 § 4. Ansøgere fra Europaskolerne, som er  

 oprykket i Europaskolens 5. sekundærklasse, og som søger  

 optagelse i det almene gymnasium, det 2-årige hf-forløb, hhx  

 eller htx, optages uanset betingelserne i §§ 2 og 3.
 Stk. 2. Ansøgere, der er omfattet af den nordiske  

 overenskomst om uddannelsesfællesskab på gymnasialt niveau,  

 optages på samme vilkår som øvrige ansøgere.
 § 5. Ansøgere til det almene gymnasium, der  

 ikke optages efter § 1, stk. 1, eller § 4, stk. 1, men  

 som opfylder de faglige betingelser i § 2 eller har kvalifikationer  

 svarende hertil, kan optages på grundlag af skolens vurdering af  

 ansøgerens eventuelle standpunktskarakterer, prøveresultater  

 fra forudgående undervisning, udtalelser om ansøgerens  

 kvalifikationer og eventuelt en samtale samt en eventuel  

 optagelsesprøve, jf. § 1, stk. 3, og § 8.
 § 6. Ansøgere til hhx og htx, der ikke  

 optages efter § 1, stk. 1, eller § 4, stk. 1, kan optages  

 på grundlag af skolens vurdering af ansøgerens eventuelle  

 standpunktskarakterer, prøveresultater fra forudgående  

 undervisning, udtalelser om ansøgerens kvalifikationer og eventuelt en  

 samtale samt en eventuel optagelsesprøve, jf. § 1, stk. 3,  

 og § 8.
 § 7. Ansøgere til det 2-årige  

 hf-forløb, der ikke optages efter § 1, stk. 1, eller  

 § 4, stk. 1, kan optages på grundlag af en optagelsessamtale,  

 eventuelle standpunktskarakterer, prøveresultater fra  

 forudgående undervisning, udtalelser om ansøgerens  

 kvalifikationer samt en eventuel optagelsesprøve, jf. § 1,  

 stk. 3, og § 8.
 § 8. Ansøgere efter §§ 5-7, der  

 rettidigt søger om optagelse, men som ikke optages umiddelbart efter  

 skolens vurdering, tilbydes en optagelsesprøve, der indgår i  

 grundlaget for afgørelsen om optagelse.
 § 9. Skolens/kursets vurdering af den enkelte  

 ansøgers kvalifikationer, jf. §§ 5-7, og resultatet af  

 optagelsesprøven, jf. § 8 og § 1, stk. 3, gælder  

 samme år for alle øvrige skoler/kurser med den  

 pågældende uddannelse.
 § 10. Ansøgere, der søger optagelse  

 efter ansøgningsfristens udløb, kan optages efter  

 skolens/kursets konkrete vurdering af ansøgerens kvalifikationer, jf.  

 §§ 5-7, eventuelt efter en optagelsesprøve, hvis der er ledige  

 pladser.
 § 11. Eleven/kursisten skal på forlangende  

 fra pågældende skole/kursus ved begyndelsen af skoleåret  

 kunne dokumentere, at vedkommende har aflagt de prøver, der  

 kræves.
 Stk. 2. Skolen/kurset kan tillade, at en ansøger, der  

 på grund af sygdom eller forhold, der kan sidestilles hermed, ikke  

 eller kun delvis har gennemført de mundtlige prøver, jf.  

 §§ 2 og 3, alligevel optages.
 § 12. Afgørelse om optagelse efter  

 §§ 5-8 meddeles skriftligt til ansøgeren eller, hvis denne er  

 undergivet forældremyndighed, til forældremyndighedens  

 indehaver.
 § 13. Optagelse på et studenterkursus kan  

 tidligst finde sted et år efter undervisningspligtens  

 ophør.
Stk. 2. Kursusstedet afgør, ud fra en vurdering af  

 ansøgerens kvalifikationer, om en ansøger til et 2-årigt  

 forløb på studenterkursus kan optages.
Kursussstedet indkalder  

 ansøgeren til en optagelsessamtale, hvis ansøgningen ikke  

 umiddelbart giver grundlag for optagelse.
 Stk. 3. Kurset kan optage ansøgere, der kommer direkte  

 fra folkeskolens 10. klasse eller tilsvarende undervisning, der kan  

 sidestilles hermed, når følgende betingelser er  

 opfyldt:
Ansøgere, der søger optagelse på 1)	sproglig linie skal have afsluttet 10. klasse-prøven  

 (mundtlig og skriftlig del) i dansk, engelsk og tysk eller fransk og  

 ansøgere, der søger optagelse på 2)	matematisk linie skal have afsluttet 10. klasse-prøven  

 (mundtlig og skriftlig del) i dansk og matematik og have aflagt folkeskolens  

 afgangsprøve i fysik/kemi.
§ 14. Ansøgere til studieforberedende  

 enkeltfagsundervisning optages tidligst et år efter, at  

 ansøgeren har afsluttet folkeskolens 9. eller 10. klasse eller  

 gennemført en undervisning, der står mål med, hvad der  

 almindeligvis kræves i folkeskolen.
Fristen gælder dog ikke for  

 ansøgere, der er optaget til social- og  

 sundhedshjælperuddannelsen eller indgangsåret hertil.
Stk. 2. Skolen/kurset afgør, ud fra en vurdering af  

 ansøgerens kvalifikationer, om en ansøger til  

 studieforberedende enkeltfagsundervisning kan optages.
Kursusstedet  

 indkalder ansøgeren til en optagelsessamtale, hvis ansøgningen  

 ikke umiddelbart giver grundlag for optagelse.
§ 15. Optagelse i det almene gymnasium,  

 2-årigt hf-forløb, de erhvervsgymnasiale uddannelser,  

 på studenterkursus og ved studieforberedende enkeltfagsundervisning kan  

 normalt kun ske ved undervisningens begyndelse.
Skolen/kurset kan dog i  

 særlige tilfælde optage elever/kursister senere i forløbet  

 på grundlag af skolens/kursets konkrete vurdering af ansøgerens  

 kvalifikationer, eventuelt efter en optagelsesprøve.
Kapitel 2 Ansøgning om optagelse § 16. Ved ansøgning om optagelse i de  

 gymnasiale uddannelser, jf. dog § 17, stk. 1, og § 18,  

 anvendes et skema, der er fælles for ungdomsuddannelserne og udarbejdet  

 af Undervisningsministeriet, jf. bekendtgørelse nr. 355 af 16. maj  

 2000 om vejledning og tilmelding til ungdomsuddannelserne for elever i  

 folkeskolen m.v.
Tilmelding ved dette skema er samtidig en ansøgning  

 om optagelse.
 § 17. Ansøgning om optagelse på  

 studenterkursus og til studieforberedende enkeltfagsundervisning sker ved  

 henvendelse til den uddannelsesinstitution, hvor ansøgeren  

 ønsker at følge undervisningen.
 Stk. 2. Ansøgningsfristen fastsættes lokalt, dog  

 tidligst den 5. august, og ansøgere, der tilmelder sig efter  

 udløbet af fristen, og som i øvrigt opfylder  

 optagelsesbetingelserne, optages i det omfang, der er plads på  

 oprettede hold, jf. dog § 15.
 § 18. For optagelse til den 1-årige  

 uddannelse til højere handelseksamen gælder den procedure og de  

 frister, der er fastsat for den koordinerede tilmelding til de  

 videregående uddannelser.
Kapitel 3 Fordeling af ansøgere § 19. Ansøgerne til det almene gymnasium,  

 det 2-årige hf-forløb og de erhvervsgymnasiale uddannelser  

 optages på den skole/det kursus, de har søgt som deres  

 primære ønske.
Hvis der er flere primære ansøgere,  

 der opfylder optagelsesbetingelserne, end en skole kan optage, optages  

 overskydende primære ansøgere i overensstemmelse med deres andet  

 eller tredie ønske i størst mulig udstrækning.
Hvis ikke  

 alle ansøgere kan optages i overensstemmelse med deres ønsker,  

 tages tillige hensyn til afstand og transportmulighed mellem  

 ansøgernes bopæl og skolerne/kurserne.
 § 20. I hver amtskommune nedsættes et  

 fordelingsudvalg for henholdsvis gymnasieskolerne og hf-kurserne, jf. bilag  

 2, der foretager fordelingen af de optagne ansøgere mellem alle  

 offentlige og private gymnasieskoler henholdsvis offentlige og private  

 hf-kurser i amtskommunen.
§ 21. Er antallet af ansøgere, som opfylder  

 betingelserne for optagelse til et offentligt studenterkursus større  

 end kursets kapacitet, sender kurset ansøgningsskemaerne til den  

 amtskommune, hvor ansøgeren er hjemmehørende.
Amtskommunen  

 henviser herefter ansøgeren til et andet offentligt eller godkendt  

 privat studenterkursus.
Ved henvisning til et godkendt privat studenterkursus  

 betaler amtskommunen undervisningsafgiften for den pågældende  

 ansøger, hvis denne optages på kursus.
Ved henvisningen skal det  

 endvidere tilstræbes, at afstanden mellem ansøgerens  

 bopæl, eventuelt arbejdssted, og kursus sammenholdt med  

 transportmulighederne bliver rimelig.
Kapitel 4 Vejledning om undervisningstilbud § 22. Amtsrådene drager omsorg for, at der  

 orienteres om de amtskommunale gymnasiale ungdomsuddannelsestilbud i  

 amtskommunen samt om hvilke amtskommunale institutioner, der i det kommende  

 undervisningsår tilbyder studieforberedende enkeltfagsundervisning i  

 amtskommunen, herunder om optagelsesbetingelserne, udbud af fag på de  

 enkelte uddannelser og institutioner, og om reglerne for  

 befordringsgodtgørelse, gebyr, deltagerbetaling og elevbetaling for  

 visse undervisningsmidler.
 Stk. 2. Orienteringen finder sted i form af  

 orienteringsmøder og skriftligt materiale, der udsendes til skoler og  

 kurser, biblioteker og arbejdsformidlinger.
 Stk. 3. Amtsrådene koordinerer  

 orienteringsmøderne dels inden for amtskommunen dels med  

 orienteringsmøder ved tilgrænsede amtskommuners  

 uddannelsesinstitutioner.
 Stk. 4. For så vidt angår det  

 storkøbenhavnske område påhviler det Københavns Amt  

 samt Københavns og Frederiksberg kommuner i fællesskab at give  

 denne orientering.
Kapitel 5 Andre bestemmelser § 23. En erhvervsskole optager en ansøger  

 efter den indledende del, jf. § 6 i loven om de erhvervsgymnasiale  

 uddannelser, hvis ansøgeren har gennemført en  

 erhvervsuddannelses grundforløb og har bestået følgende  

 fag på C-niveau:
 1)	Hhx: Dansk, engelsk og erhvervsøkonomi.
 2)	Htx: Dansk, matematik og fysik.
 Stk. 2. Ansøgere, der ikke optages efter stk. 1,  

 kan optages efter den indledende del, når eleven har gennemført  

 en uddannelse, der står mål med en erhvervsuddannelses  

 grundforløb og i øvrigt har et fagligt grundlag, der efter  

 skolens vurdering kan erstatte kravene i stk. 1. Skolen kan eventuelt  

 træffe afgørelsen om optagelse på grundlag af en  

 optagelsesprøve, stillet af skolen.
 Stk. 3. Skolen fastsætter en ansøgningsfrist for  

 elever, der søger optagelse efter den indledende del.
 § 24. Bestemmelserne i §§ 1- 18 finder tilsvarende  

 anvendelse ved optagelse af elever og kursister ved private gymnasieskoler og  

 kurser.
 § 25. For ansøgere som optages i en almen  

 gymnasial uddannelse på en skole eller et kursus i en amtskommune, hvor  

 den pågældende ikke er hjemmehørende, kan amtskommunen  

 kræve betaling fra den amtskommune, hvor ansøgeren er  

 hjemmehørende.
 Stk. 2. Betalingen sker årligt på grundlag  

 af elevtalsoplysninger pr. 5. september.
 Stk. 3. En elev/kursist er hjemmehørende i den  

 kommune, hvor den pågældende er tilmeldt folkeregistret, og i den  

 amtskommune, hvor vedkommendes folkeregisterkommune ligger.
§ 26. For de kursister, der optages på et  

 godkendt privat studenterkursus efter § 21, betaler amtskommunen  

 undervisningsafgiften.
Er der ikke aftalt andet, påhviler betalingen  

 den amtskommune, hvor kursisten er hjemmehørende.
Betalingen sker  

 på grundlag af kursistoplysninger pr. 5. september.
 § 27. Bestemmelserne om amtsrådet i denne  

 bekendtgørelse finder tilsvarende anvendelse i Københavns og  

 Frederiksberg kommuner.
 Stk. 2. For Sorø Akademis Skole træder  

 Undervisningsministeriet i amtsrådets sted.
Kapitel 6 Klagebestemmelser § 28. Klage over retlige afgørelser i  

 henhold til denne bekendtgørelse kan af ansøgeren eller, hvis  

 denne er undergivet forældremyndighed af forældremyndighedens  

 indehaver, indbringes for Undervisningsministeriet inden to uger efter, at  

 afgørelsen er meddelt ansøgeren, jf. dog stk. 2 og  

 stk. 3.
 Stk. 2. Fordelingsudvalgets afgørelser i henhold  

 til bilag 2 om ansøgernes fordeling på de enkelte skoler og  

 kurser kan ikke indbringes for anden administrativ myndighed.
 Stk. 3. Afgørelser, som amtsrådet træffer i  

 medfør af § 25, stk 1, kan ikke indbringes for  

 Undervisningsministeriet.
Stk. 4. Klagen indgives skriftligt til skolen/kurset.  

 Hvis klagen ikke tages til følge af skolen/kurset, og klageren  

 fastholder klagen, videresender skolen/kurset klagen til ministeriet ledsaget  

 af skolens/kursets begrundede udtalelse.
Før sagen videresendes, skal  

 skolen/kurset give klageren lejlighed til inden for en uges frist at  

 kommentere skolens/kursets udtalelse.
Klagerens eventuelle kommentarer skal  

 medsendes til ministeriet.
Kapitel 7 Ikrafttræden § 29. Bekendtgørelsen træder i kraft  

 den 1. september 2000 og har virkning fra 1. januar 2001.
 Stk. 2. Samtidig ophæves bekendtgørelse nr. 11 af  

 9. januar 1997 om optagelse i gymnasiet, på studenterkursus, på  

 kursus til højere forberedelseseksamen og til studieforberedende  

 enkeltfagsundervisning og kapitel 1 i bekendtgørelse nr. 368 af 3.  

 juni 1997 om de erhvervsgymnasiale uddannelser som ændret ved  

 bekendtgørelse nr. 75 af 3. februar 1999.
Undervisningsministeriet, den 8. august  

 2000 P.M.V.Ivan SørensenStyrelseschef /Lise Bagge Rasmussen Bilag 1 Optagelsesbekendtgørelsen, august 2000 Om optagelsesprøven til de gymnasiale  

 ungdomsuddannelser 1. Formålet med optagelsesprøven er at  

 give ansøgeren lejlighed til at vise en sådan faglig viden og  

 modenhed, at ansøgeren må forventes at kunne følge  

 undervisningen på tilfredsstillende måde og fuldføre  

 uddannelsen på normal tid.
2.1. Optagelsesprøven omfatter tre mundtlige  

 delprøver.
Ansøgere til det almene gymnasiums sproglige linie  

 og hhx aflægger prøve i dansk, engelsk og fransk eller tysk.  

 Ansøgere til hhx kan i stedet for prøve i fransk eller tysk  

 vælge at aflægge prøve i matematik.
Ansøgere til  

 det almene gymnasiums matematiske linie og htx aflægger prøve i  

 dansk, matematik samt fysik og kemi.
Ansøgere til det 2-årige  

 hf-forløb aflægger prøve i dansk og efter eget valg i 2  

 af fagene matematik, engelsk og fransk eller tysk.
2.2. To af skolens/kursets lærere i det  

 pågældende fag medvirker ved hver delprøve.  

 Prøverne er for hvert fags vedkommende af ca. 20 minutters varighed.  

 Ved prøverne i dansk, engelsk, tysk og fransk gives forberedelsestid  

 på ca. 20 minutter.
Ved forberedelsen i fransk og tysk må der  

 benyttes ordbøger.
 3. Ansøgeren skal samtidig med indkaldelsen  

 orienteres om prøven med kopi af dette bilag.
4. I dansk prøves ansøgeren i en  

 kortere ulæst tekst af en sværhedsgrad svarende til niveauet ved  

 udgangen af 9. klasse.
Samtalen tager sigte på at afdække  

 ansøgerens evne til en nuanceret og opmærksom læsning af  

 den forelagte tekst samt evne til dokumentation, dvs. at udpege  

 karakteristiske steder i teksten, som underbygger ansøgerens indtryk.  

 Ikke blot tekstens indhold, men også dens form vil indgå i  

 samtalen.
I prøven indgår også spørgsmål om  

 grundlæggende grammatiske begreber samt oplæsning af et mindre  

 tekststykke.
Det er en del af prøven at vurdere ansøgerens evne  

 til mundtlig fremstilling.
5. I engelsk prøves i en ulæst tekst  

 på 1/1 normalsides længde af en sværhedsgrad svarende til  

 niveauet ved udgangen af 9. klasse.
Ansøgeren refererer først  

 tekststykket på engelsk, hvorefter der føres en samtale på  

 engelsk med udgangspunkt i teksten.
Samtalens formål er at vurdere  

 ansøgerens evne til at tale og forstå engelsk, og som led i  

 denne vurdering stilles spørgsmål til detaljer i teksten for at  

 prøve ansøgerens sproglige færdigheder.
I vurderingen  

 indgår ansøgerens evne til at formulere sig nogenlunde  

 ubesværet med en rimelig iagttagelse af sprogets grammatiske  

 regler.
6. I tysk prøves i en ulæst tekst  

 på ca. 1/2 normalsides længde af en sværhedsgrad svarende  

 til niveauet ved udgangen af 9. klasse.
Teksten kan være forsynet med  

 gloser.
Teksten refereres kort på dansk, og et passende stykke  

 læses op.
Med udgangspunkt i teksten føres en samtale på  

 tysk.
Der kan i forbindelse med prøven stilles enkelte  

 spørgsmål til grundlæggende grammatik (f. eks.  

 udsagnsordets bøjning i person og tal og de vigtigste led i  

 sætningen). Ved bedømmelsen lægges der vægt  

 på, at eleven kan forstå og referere en tekst, der indeholder et  

 alment ordforråd og en enkel sproglig struktur.
Der lægges  

 endvidere vægt på, at eleven i sin oplæsning viser  

 beherskelse af almindelige udtaleregler.
Endelig er det væsentligt, at  

 eleven viser evne til at indgå i en sprogligt enkel samtale og til at  

 udtrykke sig sammenhængende på tysk.
Et sammenhængende  

 sprog er vigtigere end detaljeret grammatisk korrekthed.
7. I fransk prøves i en ulæst tekst  

 på ca. 1/2 normalsides længde af en sværhedsgrad svarende  

 til niveauet ved udgangen af 9. klasse.
Teksten kan være forsynet med  

 gloser.
Teksten refereres kort på dansk, og et passende stykke  

 læses op.
Med udgangspunkt i teksten føres en samtale på  

 fransk.
Der kan i forbindelse med prøven stilles enkelte  

 spørgsmål til grundlæggende grammatik (f. eks.  

 udsagnsordenes bøjning i nutid og førnutid og hyppigt anvendte  

 stedord). Ved bedømmelsen lægges der vægt på, at  

 eleven kan forstå og referere en tekst, der indeholder et alment  

 ordforråd og en enkel sproglig struktur.
Der lægges endvidere  

 vægt på, at eleven i sin oplæsning viser beherskelse af  

 almindelige udtaleregler.
Endelig er det væsentligt, at eleven viser  

 evne til at indgå i en sprogligt enkel samtale og til at udtrykke sig  

 sammenhængende på fransk.
Et sammenhængende sprog er  

 vigtigere end detaljeret grammatisk korrekthed.
8. I fysik og kemi tager prøven udgangspunkt  

 i emner og eksperimentelt arbejde, som ansøgeren har beskæftiget  

 sig med på de afsluttende trin i folkeskolen.
Prøven vil normalt  

 forløbe ved, at ansøgeren redegør for nogle  

 eksperimenter, og i samtalen viser kendskab til et eller flere emner inden  

 for fysik og kemi.
Ved vurderingen lægges der vægt på, i  

 hvilket omfang ansøgeren behersker arbejdsmetoderne inden for  

 fysik/kemi.
Endvidere indgår det i vurderingen, om ansøgeren har  

 kendskab til emner, som eleven har arbejdet med i folkeskolen, og er i stand  

 til gennem en samtale at formidle denne viden.
9. I matematik tager prøven udgangspunkt i  

 de emner, som ansøgeren har arbejdet med på de afsluttende trin  

 i folkeskolen.
Prøven vil normalt forløbe ved, at  

 ansøgeren løser konkrete opgaver og viser eksempler på  

 enkle matematiske ræsonnementer.
Ved vurderingen af ansøgeren  

 lægges der vægt på, i hvilket omfang ansøgeren  

 behersker de grundlæggende matematiske færdigheder og har  

 grundlæggende matematisk viden.
Endvidere indgår det i  

 vurderingen, om ansøgeren har et bredt kendskab til de matematiske  

 emner, som ansøgeren har arbejdet med på de afsluttende trin i  

 folkeskolen, og om ansøgeren er i stand til at kunne samtale om  

 matematiske spørgsmål.
Bilag 2 Optagelsesbekendtgørelsen, august 2000 Bestemmelser om fordelingsudvalg for gymnasiet og det  

 2-årige hf-forløb 1. I hver amtskommune nedsættes et  

 fordelingsudvalg for hvert af følgende områder:
a)	Rektorerne for de offentlige og private gymnasieskoler i  

 amtskommunen samt 1-2 repræsentanter udpeget af amtsrådet  

 og 1.2. I det storkøbenhavnske område  

 nedsættes et fordelingsudvalg for Københavns Kommune,  

 Frederiksberg Kommune og Københavns Amtskommune med 1-2  

 repræsentanter for hver af de kommunale enheder for områderne i  

 punkt 1, litra a og b.
 2. Fordelingsudvalget skal sikre, at alle  

 ansøgere, der har søgt rettidigt, og som kan optages, på  

 samme tid og senest 1. juli orienteres om, hvor de er optaget.
 3. Fordelingsudvalget sender ansøgningerne fra  

 ansøgere uden for amtskommunen, der ikke kan optages, til  

 fordelingsudvalget i den amtskommune, henholdsvis det storkøbenhavnske  

 område, hvor ansøgeren er hjemmehørende.
4. Fordelingsudvalget skal efter nærmere  

 anvisninger fra Undervisningsministeriet indberette oplysninger om  

 ansøgerne og de optagne til ministeriet.
Indberetningen skal mindst  

 omfatte:
a)	det samlede antal klasser ved gymnasieskolerne/hf-kurserne b)	klassernes fordeling på de enkelte  

 gymnasieskoler/hf-kurser c)	antal kvalificerede ansøgere til de enkelte  

 gymnasieskoler/hf-kurser d)	antal optagne på de enkelte gymnasieskoler/hf-kurser.
 5. Fordelingsudvalget fastsætter selv sin  

 forretningsorden, herunder valg af formand og evt. nedsættelse af et  

 forretningsudvalg, og træffer alle afgørelser om fordeling af de  

 optagne ansøgere og om proceduren for fordelingen og orienteringen  

 herom.
Bilag 3 Optagelsesbekendtgørelsen, august 2000 Indberetning vedr. studenterkurser og studieforberedende  

 enkeltfagsundervisning 1. Undervisningsministeriet kan hos de institutioner,  

 der udbyder studenterkurser og studieforberedende enkeltfagsundervisning  

 indhente oplysninger om ansøgerne og de optagne, herunder om a)	antal kvalificerede ansøgere, der har søgt optagelse  

 på de tilbudte fag inden ansøgningsfristens udløb og b)	antal optagne på de oprettede undervisningshold.
Bilag 4 Optagelsesbekendtgørelsen, august 2000 Kapacitetsfastsættelse for gymnasieskoler og  

 for skoler/kurser, der udbyder 2-årigt hf-forløb 1.1. Amtsrådet fastsætter på  

 grundlag af skolernes/kursernes bygningsmæssige forhold det maksimale  

 antal klasser ved den enkelte offentlige gymnasieskole og ved det enkelte  

 amtskommunale selvstændige kursus og ved andre amtskommunale  

 uddannelsesinstitutioner, der tilbyder 2-årigt hf-forløb.  

 Amtsrådet fastsætter endvidere det mindste antal elever/kursister  

 pr. klasse, skolen/kurset er forpligtet til at optage efter  

 ansøgning 1.2. Gymnasieskolens bestyrelse henholdsvis  

 bestyrelsen/centerrådet på de amtskommunale  

 kurser/voksenuddannelsescentre fastsætter det maksimale antal  

 elever/kursister pr. klasse ved skolen/kurset i overensstemmelse med den  

 minimumsramme for klassestørrelser ved amtskommunens skoler/kurser,  

 som amtsrådet fastsætter.
 2.1. Ændringer i  

 kapacitetsfastsættelsen efter punkt 1 og 1.2 med henblik på  

 optagelsen et bestemt år skal finde sted inden den 1. nov. i det  

 forudgående år og indberettes til Undervisningsministeriet.
 2.2. I særlige tilfælde kan  

 amtsrådet pålægge en gymnasieskole eller et kursus en  

 midlertidig overbelægning.
3. Kapaciteten ved private gymnasieskoler,  

 studenterkurser og hf-kurser, der tilbyder undervisning til 2-årige  

 hf-forløb, fastlægges af institutionen.
Amtskommunen orienteres  

 inden den 1. oktober i det forudgående år om  

 kursuskapaciteten.
4. Kapaciteten ved Sorø Akademis Skole og ved  

 statslige institutioner, der tilbyder undervisning til 2-årige  

 hf-forløb, fastlægges af ministeriet.
Amtskommunen orienteres  

 inden den 1. oktober i det forudgående år om  

 kursuskapaciteten.
