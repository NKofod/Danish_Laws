(Til samtlige amtsråd, Københavns  

 magistrat og Frederiksberg kommunalbestyrelse m.v.) I Betænkning nr. 777/1976 om uddannelse af plejere, der er godkendt af  

 uddannelsesnævnet for sundhedsvæsenet, er der stillet forslag til en ændret  

 uddannelse af plejere (ikke-sygeplejerskeuddannet plejepersonale ved  

 psykiatriske helbredelsesinstitutioner).
 Efter at indenrigsministeriet har godkendt gennemførelsen af  

 uddannelsesforslaget, fastsætter sundhedsstyrelsen herved i medfør af § 2,  

 stk. 1, i lov nr. 182 af 23. juni 1932 om sundhedsvæsenets centralstyrelse og  

 efter samråd med Uddannelsesnævnet for sundhedsvæsenet, Amtsrådsforeningen i  

 Danmark, Kommunernes Landsforening, Københavns kommune, Dansk  

 hospitalsforbund og Dansk Sygeplejeråd følgende retningslinier for uddannelse  

 af plejere:
1. PLEJEBEGREBET 1.1. Ved uddannede plejere forstås personer, som har fået udstedt bevis  

 som plejere efter at have gennemgået den i det følgende foreskrevne  

 uddannelse og derved kvalificeret til at varetage de opgaver, der hører til  

 plejerens fremtidige normale arbejdsområde, således som det er beskrevet i  

 BILAG 1.
1.2. Ved uddannede plejere forstås endvidere personer, som har modtaget  

 bevis for bestået prøve i pleje af sindslidende efter at have gennemgået en  

 uddannelse af et års varighed ved at af de tidligere statshospitaler (statens  

 sindssygehospitaler) eller ved Sct.
Hans hospital, Roskilde.
 1.2.1. Plejere med bevis for bestået prøve i pleje af sindslidende udfører  

 de opgaver inden for patientplejen, som udgør det normale arbejdsområde for  

 plejere med denne uddannelse.
1.2.2. De i 1.2 nævnte plejere vil gennem deltagelse i den i afsnit 5  

 beskrevne efteruddannelse kunne kvalificere sig til at bestride de til  

 plejerens fremtidige normale arbejdsområde hørende opgaver, jf.
BILAG 1.
2. UDDANNELSE AF PLEJERE 2.1. Uddannelsens formål Uddannelsens formål er at tilsikre, at plejeeleven erhverver de fornødne  

 kundskaber, færdigheder og holdninger til varetagelse af de opgaver, som  

 hører til plejerens fremtidige normale arbejdsområde, herunder at deltage i  

 psykiatrisk pleje tilpasset patienternes individuelle behov.
Det forudsætter  

 en indsigt i betydningen af en hensigtsmæssig terapeutisk holdning og en  

 forståelse af den enkelte patients adfærd ud fra kendskab til såvel sunde  

 ressourcer som somatiske og psykiske aspekter.
Endvidere at plejereleven kan  

 beskrive og deltage i analyse af de faktorer, som forårsager henholdsvis  

 psykisk vækst og fejludvikling, samt kan medvirke til at udbrede forståelse  

 for patienter med psykiske lidelser og aktivt deltage i en fortsat udvikling  

 af den psykiatriske pleje.
2.2. Uddannelsens varighed og omfang Uddannelsen, der skal finde sted ved skoler, der opfylder de i afsnit 4  

 anførte bestemmelser, varer 31 uger eksklusive ferie og er teoretisk og  

 praktisk.
Uddannelsen indledes med en teoriblok på 3 uger, efterfulgt af 2  

 praktikperioder, hver på 13 uger og med en ugentlig studiedag.
Uddannelsen  

 afsluttes med en teoriblok på 2 uger.
Et forslag til en funktionsplan for  

 uddannelsen er vist i BILAG 2.
2.3. Optagelsesbetingelser Optagelse til uddannelsen er betinget af, at ansøgeren - kvinde eller mand  

 - er fuldt uddannet dansk sygehjælper, d.v.s., at pågældende har et af  

 nedennævnte beviser:
a.
Beviser som sygehjælper i henhold til § 8, stk. 1, i sundhedsstyrelsens  

 cirkulære af 6. december 1973 om uddannelse af sygehjælpere.
Beviset udstedes  

 efter afslutning af den i cirkulæret foreskrevne uddannelse.
b.
Bevis som sygehjælper i henhold til § 8, stk 3, i nævnte cirkulære.  

 Dette bevis udstedes til personer, som kan dokumentere at have gennemgået en  

 teoretisk og praktisk uddannelse, som af sundhedsstyrelsen kan godkendes som  

 ligestillet med den i cirkulæret forskrevne.
c.
Bevis for at have gennemgået den i sundhedsstyrelsens cirkulære af 6.  

 december 1973 i bilag 1, afsnit VII, foreskrevne efteruddannelse af  

 sygehjælpere, som forudsætter bevis som sygehjælpere i henhold til  

 sundhedsstyrelsens cirkulære af 4. marts 1960 om uddannelse af sygehjælpere.
2.4. Teoriundervisning Teoriundervisningen omfatter 300 undervisningstimer, fordelt på 2  

 teorikursus af henholdsvis 3 og 2 ugers varighed med 90 og 60 timer samt på  

 25 studiedage, hver med 6 timers undervisning, under praktisuddannelsen, i  

 alt 150 timer.
2.4.2. TEORIUNDERVISNINGENS MÅL OG INDHOLD Målsætningen for undervisningen på teorikursus I og II samt på  

 studiedagene er anført i BILAG 3, målsætning og fagbeskrivelse for de enkelte  

 fag i BILAG 4, og forslag til timefordeling inden for de enkelte fag er vist  

 i BILAG 5.
2.4.3. PRØVER UNDER TEORIUNDERVISNINGEN Der afholdes følgende prøver:
Ved afslutningen at teorikursus I afholdes en skriftlig prøve af 2 timers  

 varighed i psykiatri og en skriftlig prøve af 3 timers varighed i psykologi  

 og psykiatrisk sygeplejelære.
Ved afslutningen at teorikursus II afholdes en  

 skriftlig og mundtlig prøve af 4 timers varighed ud fra en situationsopgave  

 inden for plejerens psykiatriske arbejdsområde.
 Prøverne bedømmes med »bestået« og »ikke bestået«.
Såfremt en elev ved en af prøverne får bedømmensen »ikke  

 bestået«, skal pågældende have adgang til påny at indstille sig til  

 prøven under forudsætning af, at elevens standpunkt ved skolens  

 helhedsbedømmelse taler for det.
Hvorvidt eleven selv kan forberede sig til  

 en fornyet prøve eller må gennemgå den forudgående teoriundervisning igen, må  

 bero på skolens skøn og vil i sidstnævnte fald medføre en tilsvarende  

 forlængelse af uddannelsen.
2.5. Praktikuddannelsen Praktikuddannelsen, der omfatter 2 perioder, hver af 13 ugers varighed,  

 skal finde sted på hertil egnede, psykiatriske afdelinger for voksne; den ene  

 af disse skal være et psykiatrisk behandlings- og observationsafsnit og den  

 anden en afdeling for langtidsindlagte patienter.
2.5.1. MÅLET FOR UDDANNELSEN I FØRSTE PRAKTIKPERIODE er, at eleven - kan observere patienternes somatiske og psykiske symptomer og videregive  

 disse observationer mundtligt og skriftligt, - viser forståelse for målrettet kommunikation, - på eget initiativ kan påtage sig rutinemæssige opgaver, der indgår i  

 afdelingens døgnrytme, - viser interesse for patienter med psykiske lidelser, - kan koordinere den teoretiske viden med praktiske færdigheder.
MÅLET FOR UDDANNELSEN I ANDEN PRAKTIKPERIODE er, at eleven - kan observere og deltage i fortolkningen af patienternes sunde  

 ressourcer såvel som somatiske og psykiske symptomer med henblik på at  

 imødekomme patienternes behov, - er i stand til under vejledning at planlægge, udfære samt vurdere  

 plejeopgaver, - kan begrunde sin adfærd over for patienter og pårørende, - gennem sin holdning viser respekt for patienter med psykiske lidelser, - kan koordinere sin teoretiske viden med de praktiske færdigheder.
2.5.2. PRAKTIKUDDANNELSEN MÅ TILRETTELÆGGES på de enkelte afdelinger ud  

 fra målsætningen og afdelingens uddannelsesmuligheder og følge en forud lagt  

 plan.
I periodernes begyndelse bør der lægges vægt på en indføring i omgangen  

 med patienter med psykiske lidelser og i den grundlæggende pleje af disse.  

 Elevens medansvar for patienternes behandling og velbefindende samt  

 afdelingens funktion i øvrigt bør understreges.
 Under praktikuddannelsen deltager eleven i dagtjeneste og i aften- og  

 nattevagt, dog må varigheden af nattevagttjenesten på den enkelte afdeling  

 højst udgøre 3 uger.
Til støtte for eleverne og for afdelingerne under praktikuddannelsen  

 anvendes en uddannelsesbog, jf.
BILAG 6, som angiver de emner, eleverne skal  

 undervises og oplæres i.
For at stimulere elevens interesse og medansvar for  

 forløbet af sin uddannelse er det væsentligt, at eleven inddrages i førelsen  

 af uddannelsesbogen.
2.5.3.PRØVER UNDER PRAKTIKUDDANNELSEN Under den første praktikperiode udarbejder eleverne en  

 kommunikationsrapport, under anden praktikperiode en plejeplan eller en  

 plejeberetning.
Prøverne bedømmes bestået/ikke bestået.
Opgaverne bedømmes af  

 afdelingssygeplejersken, afdelingens øvrige faste plejepersonale og en  

 sygeplejelærer.
Såfremt en opgave ikke kan bedømmes til »bestået«,  

 skal eleven have mulighed for at udarbejde en ny besvarelse, såfremt  

 afdelingssygeplejersken og skolens leder finder, at elevens praktikstandpunkt  

 ved en helhedsbedømmelse taler for det.
Såfremt udarbejdelsen af en ny  

 besvarelse indebærer en forlænget uddannelsestid på afdelingen, skal  

 uddannelsestiden forlænges tilsvarende.
2.5.4. STANDPUNKTSBEDØMMELSE UNDER PRAKTIKUDDANNELSEN Ved afslutningen af hver af de to praktikperioder afgiver afdelingens  

 leder i samråd med de plejepersonale, der har medvirket ved vejledningen af  

 eleven, en udtalelse om elevens standpunkt.
Udtalelserne skal drøftes med  

 eleven, som med sin underskrift bekræfter, at dette er sket.
Skema til  

 afgivelse af nævnte udtalelse tilligemed en vejledning er anført i BILAG 7.
Til tilfredsstillende gennemgået praktisk uddannelse kræves, at  

 standpunktsbedømmelsen fra hver afdeling kan sammenfattes i udtalelsen  

 »tilfredsstillende«.
Såfremt standpunktsbedømmelsen efter første  

 praktikperiode medfører udtalelsen »ikke tilfredsstillende« skal  

 der normalt gives eleven adgang til en ny praktikperiode på en tilsvarende  

 afdeling betinget af, at uddannelsestiden forlænges tilsvarende.
Såfremt  

 særlige omstændigheder taler derfor, kan skolens undervisningsråd dog tillade  

 eleven at gå videre til 2. praktikperiode.
2.6. Fravær under uddannelsen Fravær under teoriundervisningen på grund af sygdom eller anden eleven  

 utilregnelig årsag vil, såfremt elevens standpunkt derved er blevet  

 væsentligt forringet, medføre, at eleven påny må gennemgå det pågældende  

 teorikursus, respektive studiedage og uddannelsen forlænges tilsvarende.
 Fravær under den praktiske uddannelse i sammenlagt mere end 14 arbejdsdage  

 medfører en forlængelse af praktiktiden med 7 arbejdsdage for hver påbegyndt  

 periode af 7 dages fravær udover 14 dage.
2.7.Afbrydelse af uddannelsen Det er vigtigt, at skolen på et så tidligt tidspunkt som muligt lader  

 uddannelsen afbryde for en elev, som ikke sindes egnet til plejergerningen.
 Spørgsmålet om afbrydelse af en elevs uddannelse skal forelægges for  

 skolens undervisningsråd eller dettes arbejdsudvalg, unden den endelige  

 afgørelse om afbrydelse af uddannelsen træffes.
2.8. Bevis som plejer 2.8.1. Til elever, der på tilfredsstillende måde har gennemgået den  

 teoretiske og praktiske uddannelse, udsteder skolens leder et bevis som  

 plejer i overensstemmelse med den formular, der er aftrykt som BILAG 8.
 2.8.2. Til personer, som kan dokumentere at have gennemgået en teoretisk  

 og praktisk uddannelse - enten i udlandet eller ved en anden skole - som kan  

 ligestilles med den i retningslinierne afsnit 2 foreskrevne uddannelse, kan  

 der efter ansøgning herom og med sundhedsstyrelsens godkendelse af skolens  

 leder udstedes et bevis som plejer i overensstemmelse med den formular, der  

 er aftrykt i BILAG 9. For udenlandsk uddannede er det dog en forudsætning, at  

 ansøgeren behersker det danske sprog.
3. PLEJERENS RETTIGHEDER OG PLIGTER 3.1. Plejeren står under sundhedsstyrelsens tilsyn, jf. § 4 i den nævnte  

 lov om sundhedsvæsenets centralstyrelse.
 3.2. En plejer er under udførelsen af sit arbejde forpligtet til at udvise  

 omhu og samvittighedsfuldhed.
 3.3. Plejerens normale arbejdsområde er nærmere beskrevet i BILAG 1.
Herudover kan der til plejeren i særlige tilfælde delegeres arbejdsopgaver  

 uden for det normale arbejdsområde.
Der påhviler i dette tilfælde derved den  

 læge eller sygeplejerske, der ud fra sit eget arbejdsområde overdrages  

 plejeren arbejdsopgaver af denne art, ansvar for, at den enkelte plejer der  

 efter konkret vurdering skønnes egnet hertil, forinden har fået fornøden  

 undervisning og instruktion.
 Denne undervisning og instruktion medføre dog ikke en generel udvidelse af  

 plejerens normale arbejdsområde, men tilsigter udelukkende at sikre konkrete  

 opgaver, som plejeren udfører på den delegerende læges eller sygeplejerskes  

 ansvar.
 Plejeren vil aldrig være pligtig at påtage sig opgaver, som han/hun ikke  

 er uddannet til at udføre og må være klar over der ansvar, han/hun derved kan  

 pådrage sig.
 3.4. En plejer er under ansvar efter borgerlig straffelov § 264,b, jf. §  

 275, forpligtet til ikke at røbe privatlivet tilhørende hemmeligheder, som  

 pågældende er kommet til kundskab om under arbejdet som plejer, medmindre  

 vedkommende er forpligtet til at udtale sig eller handler i berettiget  

 varetagelse af åbenbar almen interesse eller af egen eller andres tarv.  

 Vedkommende er tillige forpligtet til ikke uberettiget at udnytte sådan  

 kundskab.
4. TILRETTELÆGGELSE AF UDDANNELSE AF PLEJERE Uddannelsen skal foregå ved hertil godkendte skoler, der undergives  

 sundhedsstyrelsens tilsyn, og som kan etableres som udbygning af allerede  

 eksisterende skoler inden for sygeplejen, eksempelvis sygehjælperskoler.
4.1. SKOLENS LEDELSE OG LÆRERKRÆFTER Den daglige ledelse af uddannelsen skal forestås af en hertil kvalificeret  

 sygeplejerske med uddannelse fra Danmarks Sygeplejerskehøjskole.
Endvidere  

 skal der være tilknyttet et tilstrækkeligt antal sygeplejelærere med grundig  

 og alsidig erfaring inden for den psykiatriske sygepleje samt andre  

 kvalificerede lærerkræfter.
4.2. SKOLENS VIRKSOMHED Skolen er ansvarlig for tilrettelæggelse af uddannelsesplanen for såvel  

 teoriundervisningen som praktikuddannelsen i overensstemmelse med de givne  

 bestemmelser.
Af planen skal det bl.a. fremgå, ved hvilke psykiatriske  

 afdelinger praktikuddannelsen skal finde sted, idet forudsætningen for  

 anvendelse af afdelinger hertil vil være, at de fra et undervisningssynspunkt  

 skønnes egnede, herunder at sygeplejepersonalets sammensætning og størelse  

 giver mulighed for ydelse af en sygepleje af tilstrækkelig høj standard og  

 forudsætning for at kunne imødekomme praktikuddannelsens målsætning.  

 Uddannelsens leder og sygeplejelærerne må sammen med afdelingernes ledende  

 sygeplejersker og sygeplejepersonale træffe nærmere aftale om planlægningen  

 af praktikuddannelsen og den systematiske instruktion og vejledning, der skal  

 tilbydes eleverne på afdelingerne, herunder anvendelse af elevens praktikbog,  

 jf.
BILAG 6, prøver og standpunktsbedømmelser.
 Det påhviler skolen at fører en fortegnelse over de ved skolen uddannede  

 plejere med kopi af de ved afsluttet uddannelse udstedte uddannelsesbeviser.
4.3. SKOLENS UNDERVISNINGSRÅD/SKOLERÅD Til støtte for skolens ledelse oprettes et undervisningsråd, hvoraf  

 skolens daglige leder er født medlem.
Hvor uddannelsen tilknyttes en allerede  

 eksisterende skole inden for sygeplejen, vil denne skoles undervisningsråd  

 tillige kunne varetage opgaver i forbindelse med plejeruddannelsen, efter at  

 det er blevet udvidet med repræsentanter for den psykiatriske lærestab, for  

 de med skolen samarbejdende psykiatriske afdelinger og for plejeeleverne.
Undervisningsrådet skal have indseende med uddannelsen og medvirke til, at  

 den er effektiv og tidsvarende, og at uddannelsens kapacitet videst muligt  

 svarertil uddannelsesbehovet inden for det område, uddannelsen skal  

 tilgodese.
Endvidere skal rådet være rådgivende vedrørende ansættelse og  

 afskedigelse af lærepersonale, optagelse og eventuel afskedigelse af elever  

 samt afholdelse af prøver m.v.
4.4 UNDERVISNINGSLOKALER Skolen må have rådighed over de til uddannelsen nødvendige egnede lokaler,  

 inventar og undervisningsmateriel m.v.
5. EFTERUDDANNELSE AF PLEJERE MED BEVIS FOR BESTÅET  

 PRØVE I PLEJE AF SINDSLIDENDE Med det sigte at kvalificere hidtil uddannede plejere til at virke på  

 linie med plejere, der har gennemgået den i afsnit 2 foreskrevne uddannelse,  

 tilrettelægges en efteruddannelse, som omfatter en teoriundervisning på 120  

 timer.
 Forslag til timefordeling inden for de enkelte fag er vist i BILAG 10.
Undervisningen vil med fordel kunne gives i et 4 ugers dagkursus for hold  

 med ca. 24 deltagere.
Hvor mulighed herfor ikke foreligger, vil  

 undervisningen kunne gennemføres på ugentlige studiedage med 6  

 undervisningstimer.
Denne undervisning bør videst muligt afvikles inden for  

 en periode af 20 uger.
 Der afholdes ikke prøve eller eksamen ved uddannelsens afslutning.
Til plejere, som har fulgt efteruddannelsen, udstedes der et bevis herfor  

 i overensstemmelse med den formular, der er aftrykt som BILAG 11. Dette bevis  

 godtgør, at plejeren er kvalificeret til at varetage de til plejerens  

 fremtidige arbejdsområde hørende opgaver.
Dette berettiger derimod ikke til  

 ansættelse som sygehjælper, uddannet i henhold til sundhedsstyrelsens  

 cirkulære af 6. december 1973.
 Såfremt en plejer under efteruddannelsen i væsentlig grad har forsømt  

 undervisningen, træffer den for efteruddannelsen i samråd med lærerne  

 afgørelse om, hvorvidt bevis kan udstedes, eller om udbyttet af uddannelsen  

 må anses for så forringet, at den bør gennemgås i sin helhed eller delvis.
Det henstilles til sygehusejerne at etablere efteruddannelse for  

 beskæftigede plejere og at søge den gennemført over en 5-årig periode.
Det  

 kan tilrådes at søge plejerne optaget til efteruddannelse årgangsvis efter  

 deres uddannelsesår for derved at opnå mere ensartede forudsætninger hos  

 deltagerne.
6. OVERGANGSREGLER I FORBINDELSE MED RETNINGSLINIERNES  

 IKRAFTTRÆDEN 6.1. Den i disse retningslinier foreskrevne uddannelse af plejere kan  

 iværksættes fra 1. august 1977 og skal iværksættes senest den 1. januar 1979.
 6.2. Den et-årige uddannelse i pleje af sindslidende, som hidtil har  

 fundet sted ved psykiatriske hospitaler, vil senest kunne påbegyndes den 1.  

 november 1978 og skal være afsluttet med udgangen af 1979.
Sundhedsstyrelsen, den 12. juli 1977 Søren K.
Sørensen /C.
Jess Bilag 1 PLEJERENS NORMALE PSYKIATRISKE ARBEJDSOMRÅDE Til plejerens normale arbejdsområde hørende DELS DE OPGAVER, som indgår i  

 sygehjælperens normale arbejdsområde jf. bilag A, til sundhedsstyrelsens  

 Retningslinier for uddannelse af sygehjælpere af 6. december 1973, under  

 henvisning til, at plejeruddannelsen er tilrettelagt som en overbygning på  

 denne uddannelse, DELS OPGAVER, som knytter sig til det psykiatriske  

 arbejdsområde.
 DE OPGAVER INDEN FOR DET PSYKIATRISKE ARBEJDSOMRÅDE, som plejeren  

 selvstændigt udfører i samråd med den for arbejdet ansvarlige sygeplejerske,  

 omfatter følgende:
I.
OBSERVATION AF PATIENTER, herunder - være opmærksom på patienternes sunde ressourcer, - klargøre sig patienternes problemer, - identificere symptomer på sygdom med henblik på diagnose og behandling, - konstatere effekten af behandling og eventueller bivirkninger, herunder  

 specielt somatiske bivirkninger ved behandlinger med psykofarmaka.
II.
RAPPORT, KONFERENCER OG ANDEN PERSONALEKOMMUNIKATION, herunder - modtage og videregive relevante oplysninger, - deltage i bearbejdelse og vurdering af de indsamlede observationer  

 (data).
III.
KOMMUNIKATION, herunder - søge at oprette et formålsbestemt kontaktforhold til patienten, - kommunikere under hensyn til patientens individuelle personlighed og  

 symptomer.
- stimulere patienten til at deltage i beslutningsprocesser, - kommunikationer med pårørende under hensyntagen til patientens pleje- og  

 behandlingsplan.
IV.
MILJØTERAPI, herunder - positivt anvende kendskab til de faktorer i  

 institutionsmiljøet, som har såvel fremmende som hæmmende indflydelse på den  

 enkelte patients udvikling, - ud fra afdelingens givne rammer at medvirke til at skabe en døgnrytme,  

 der videst muligt tager hensyn til patientens individuelle behov, - tilrettelægge en pleje- og behandlingsplan for patienten of medvirke til  

 at realisere den ud fra en vedtaget fælles holdning.
V.
ERGO-, ARBEJDS- OG AKTIVITETSTERAPI, herunder - observere patienten i arbejdssituationen, - aktivere og stimulere patienten under hensyntagen til dennes  

 øjeblikkelige situation, - tilrettelægge og deltage i struktueret arbejdsterapi i og uden for  

 afdelingen.
VI.
SIKKERHEDSFORHOLD, herunder iagttagelse af gældende bestemmelser og  

 regulativer - anvende fysiske beskyttelsesmidler og hindre farlige undvigelser, - gennemføre sikkerhedsforanstaltninger ved brand, - assistere ved akutte nødsituationer såsom hjertestop, suicidalforsøg  

 m.m.
En mere detailleret oversigt over plejernes arbejdsopgaver er anført i  

 plejerelevens uddannelsesbog, jf.
BILAG 6.
BILAG 2 FORSLAG TIL FUNKTIONSPLAN FOR PLEJERUDDANNELSEN (den psykiatriske overbygning på sygehjælperuddannelsen) Bilag 3 MÅLSÆTNING FOR UNDERVISNINGEN PÅ TEORIKURSUS I OG II SAMT PÅ STUDIEDAGENE MÅLSÆTNING FOR UNDERVISNINGEN PÅ TEORIKURSUS I er, at eleven - i hovedtræk kan redegøre for psykiatriens arbejdsområder og  

 behandlingsmuligheder, - kan beskrive hovedgrupperne inden for sindslidelserne, - kan redegøre for psykiatriske patienters stilling i samfundet før og nu, - er opmærksom på, at menneskelig adfærd kan ses i relation til andre  

 (mennesker, grupper, institutioner, samfundet), og kan beskrive og medvirke i  

 analyse af de faktorer, der forårsager henholdsvis psykisk  

 vækst/fejludvikling, - har kendskab til observation af patienterne og kan videregive denne  

 såvel mundtligt som skriftligt.
- kan redegøre for forudsætninger for og betydning af en målrettet  

 samtale, - kan sætte de forskellige personalegruppers arbejdsområder i relation til  

 sit eget, - kan beskrive nervesystemets og sanseorganernes opbygning og funktion.
MÅLSÆTNINGEN FOR UNDERVISNINGEN PÅ STUDIEDAGENE UNDER PRAKTIKUDDANNELSEN  

 er, at eleven - ud fra foreliggende eksempler kan skelne mellem observation og  

 fortolkning, - ud fra konkrete eksempler kan redegøre for sygdomsbillede, mulige  

 årsagsforhold, undersøgelsesmetoder, behandling, prognose samt stille forslag  

 til den i forbindelse med sygdommen optimale pleje, - kan deltage i fortolkningen af en kommunikationsrapport, - kan redegøre for principperne for medicingivning samt beskrive i store  

 træk de mest anvendte præparaters virkning og bivirkninger, - i hovedtrækkene kan redegøre for de sociale og revaliderende  

 foranstaltninger, der kan iværksættes for det psykiatriske klientel, - i store træk kan redegøre for børne- og ungdomspsykiatriens  

 arbejdsområder og disses relationer til voksenpsykiatrien, - kan udnytte sin praktiske erfaring i tilegnelsen af den teoretiske  

 viden.
MÅLSÆTNINGEN FOR UNDERVISNINGEN PÅ TEORIKURSUS II er, at eleven - kan vurdere patientens totalsituation og analysere denne under  

 hensyntagen til psykiske, fysiske og sociale synsvinkler med henblik på at  

 kunne yde optimal patientpleje.
Bilag 4 MÅLSÆTNING OG FAGBESKRIVELSE FOR DE ENKELTE FAG I TEORIUNDERVISNINGEN 1. ORIENTERING OG STUDIEVEJLEDNING (10 TIMER) Målet for undervisningen er:
- eleven har indsigt i uddannelsens mål, krav og tilrettelæggelse samt  

 plejerens pligter, rettigheder funktion under og efter uddannelsen, - at eleven kan anvende hensigtsmæssige indlæringsmetoder ved  

 kundskabstilegnelsen.
 Undervisningen omfatter følgende emner:
De psykiatriske hospitalers historie, formål, organisatoriske opbygninger,  

 kapacitet, afdelinger, samt patienternes fordeling på afdelinger.  

 Uddannelsens formål.
Plejerens pligter og rettigheder, arbejdsområde og  

 samarbejde med det øvrige personale.
 Ansættelsesvilkår under og efter uddannelsen.
 Endvidere omfatter undervisningen læse- og indlæringsmetoder og  

 notatteknik.
2. PSYKIATRI (100 TIMER) Målet for undervisningen er følgende:
- at eleven kan beskrive de psykiske lidelser, psykiske symptomer og  

 sygdomsbilleder, samt deres mulige årsagsforhold og forløb, - at eleven kan redegøre for de almindelige undersøgelsesmetoder og  

 behandlingsformer, - at eleven har kendskab til samfundets mulige foranstaltninger over for  

 psykiatriske patienter, - at eleven har kendskab til forskellige psykiatriske opfattelser og  

 retninger.
 Undervisningen omfatter følgende emner:
Symptomlære, sygdomsbilleder, årsagsforhold, undersøgelsesmetoder,  

 behandlingsformer (herunder orientering om de lægemidler, der er relevante i  

 behandlingen af de enkelte lidelser) og prognose vedr. især følgende  

 lidelser: Skizofreni, manio-depressiv psykose, psykogene/reaktive psykoser,  

 organiske psykoser (herunder de aldersbetingede), neuroser, psykopati,  

 misbrug (alkohol - medicin - hallucinogener o.lign.) samt epilepsi og  

 oligofreni.
Endvidere psykiatriens historie, det psykiatriske  

 behandlingsapparat (de psykiatriske institutioner, daghospitaler ect),  

 børnepsykiatri, forhold til det somatiske sygehusvæsen, til den primære  

 sundhedstjeneste og de soviale institutioner.
Endelig distriktspykiatri og  

 forskellige psykiatriske synspunkter.
3. PSYKIATRISK SYGEPLEJELÆRE (90 TIMER) Målet for undervisningen er følgende:
- at eleven har forudsætninger for at deltage i psykiatrisk pleje, - at eleven kan observere en psykiatrisk patient og afgive rapport om  

 denne på en objektiv og fyldestgørende måde, - at eleven kan give begrundet forslag til en psykiatrisk sundheds- og  

 sygepleje, - at eleven kan give en begrundet vurdering af den udførte pleje, Undervisningen omfatter følgende emner:
Historisk udvikling inden for psykiatrisk sygepleje Observation Kommunikation og samtaleteknik Personalets holdninger til patienterne Sikkerhedsforanstaltninger Afdelingens miljø som led i behandlingen Rapportgivning Journalens opbygning Pleje af skizofrene patienter Pleje af endogent deprimerede patienter Pleje af maniske patienter Pleje af patienter med psykogene/reaktive psykoser Pleje af patienter med organiske psykoser Pleje af patienter med alderdomsbetingede lidelser Pleje af neurotiske patienter Pleje af patienter med karakterafvigelser Pleje af patienter med epilepsi Pleje af patienter med misbrug: alkohol, medicin, hallucinogener Psykiatrisk sygepleje i den primære sundhedstjeneste Introduktion til plejeplan og kommunikationsrapport.
4. PSYKOLOGI (40 TIMER) Målet for undervisningen er følgende:
- at eleven har viden om forhold, der påvirker individets psykiske  

 udvikling, - at eleven har kendskab til almindelige psykologiske  

 undersøgelsesmetoder, - at eleven kan medvirke ved analyse af samspilssituationer i grupper, - at eleven har forståelse for institutionernes organisationsstrukturer og  

 disses indflydelse på den enkeltes arbejdssituation, - at eleven har forståelse for institutionens organisationsstrukturs  

 indflydelse på patientens hele situation.
 Undervisningen omfatter følgende emner:
Indføring i individets udvikling, personlighedsdannelse og fejludvikling,  

 forholdet mellem normalitet og afvigelse og sundhed og sygdom, psykologiske  

 undersøgelsesmetoder, -prøver og -behandlingsmetoder, samt træning i  

 observation, procesanalyse, kommunikation og konfliktløsning.
Endvidere  

 individet i relation til gruppe, institution/organisation og samfund,  

 herunder institutionalisering, roller, samarbejde og organisationsudvikling.
5. SPECIEL ANATOMI OG FYSIOLOGI M.V. (15 TIMER) Målet for undervisningen er følgende:
- at eleven kan beskrive nervesystemets og sanseorganernes opbygning og  

 funktioner, - at eleven har kendskab til de mest almindelige fejlfunktioner, der kan  

 opstå i nervesystemet, - at eleven kan redegøre for de ændringer i perception og adfærd, der  

 skyldes defekter i sanseorganerne.
 Undervisningen omfatter følgende emner:
 En gennemgang af nervesystemets og sanseorganernes anatomiske og  

 fysiologiske forhold samt en gennemgang af de patologiske, fysiske og  

 psykiske tilstande inden for de nævnte områder.
6. ERGOTERAPI (10 TIMER) Målet for undervisningen er følgende:
- at eleven kan begrunde formålene med ergoterapi som led i behandlingen  

 af psykiske lidelser, - at eleven kan redegøre for forskellige muligheder for beskæftigelse, - at eleven kan redegøre for betydningen af plejepersonalets aktive  

 medvirken ved beskæftigelsen af patienterne, - at eleven kan redegøre for principperne for valg af beskæftigelse til  

 den enkelte patient.
 Undervisningen omfatter følgende emner:
 Ergoterapiens mål og formål samt kriterier for valg af beskæftigelse.  

 Herudover omfatter undervisningen en gennemgang af mere erhvervsorienterede  

 beskæftigelsesmuligheder som f.eks. industriterapi.
7. LOVGIVNING VEDR.
PSYKIATRISK KLIENTEL (10 TIMER) Målet for undervisningen er følgende:
 - at eleven har kendskab til de vigtigste sociale og revaliderende  

 foranstaltninger, der kan iværksættes for at forebygge eller afhjælpe  

 problemer opstået på grund at psykiske lidelser samt et vist kendskab til  

 psykiatriske patienters civilretlige retsstilling.
 Undervisningen omfatter følgende emner:
 Gennemgang af den mest betydningsfulde sociale lovgivning, der angår  

 psykiatriske patienter, samt regler om umyndighed, ansvar m.v.
8. LÆGEMIDDELLÆRE (10 TIMER) Målet for undervisningen er følgende:
- at eleven kan redegøre for principperne for medicingivning, - at eleven har forståelse for det ansvar, der er forbundet med  

 medicingivning, - at eleven har kendskab til almindelig dosering, virkninger og  

 bivirkninger af de almindeligt anvendte medikamenter, - at eleven har kendskab til symptomer på overdosering samt faren for  

 misbrug af og tilvænning til medikamenter.
 Undervisningen omfatter følgende emner:
Gennemgang af de almindeligt anvendte lægemidler med særlig vægt på  

 psykofarmakas anvendelsesområder, deres indgiftsmåde, forhold i organismen og  

 almindelige virkninger og bivirkninger.
Det er forudsat, at der i  

 psykiatriundervisningen også undervises i lægemiddellære sideløbende med  

 undervisningen i andre behandlingsformer, jf. foran under 2.
9. STUDIEBESØG (15 TIMER) Målet for undervisningen er følgende: - at eleven har kendskab til nogle  

 af de muligheder, som samfundet stiller til rådighed for det psykiatriske  

 klientel på forskellige institutioner.
 Undervisningen omfatter følgende emner:
 Besøg i forskellige forebyggende og behandlende institutioner med  

 efterfølgende diskussion.
Bilag 6 UDDANNELSESBOG FOR PLEJERELEVER --------------------------------------------------------------------- Navn:
--------------------------------------------------------------------- Uddannelsen påbegyndt:
--------------------------------------------------------------------- Uddannelsen afsluttet:
--------------------------------------------------------------------- Eleven sætter sin skråstreg (/) i første rubrik, når eleven har modtaget  

 undervisning i emnet.
Når eleven er blevet kontrolleret i udførelsen af  

 arbejdet eller emnet, sætter afdelingslederen sin skråstreg (x) og kvitterer  

 samtidig ved at sætte sine initialer i den brede rubrik.
 De tomme rubrikker på skemaet er beregnet til delemner under de respektive  

 hovedemner.
 Eleven må selv være aktiv med hensyn til skemaets ajourføring.
--------------------------------------------------------------------- Afdelingens målsætning og midler til at opnå denne.
--------------------------------------------------------------------- Afdelingens normering patienter/personale.
--------------------------------------------------------------------- Afdelingens indretning - præsentation for patienter/personale.
--------------------------------------------------------------------- Afdelingens døgnrytme - herunder tjenestetidsliste, instruktionsbog o.lign.
--------------------------------------------------------------------- Elevens placering i afdelingens personale - og patienten situation.
--------------------------------------------------------------------- Tilrettelæggelse af afdelingens undervisning, herunder elevens og afdelingens gensidige forventninger.
--------------------------------------------------------------------- Sikkerhedsforanstaltninger i afdelingen - brandinstruks.
--------------------------------------------------------------------- Orientering og henvisning til faglitteratur o.lign. materiale i afdelingen.
--------------------------------------------------------------------- De samarbejdende specialafdelinger.
