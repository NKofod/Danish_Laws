 Et politisk parti, der havde opnået sendetilladelse fra  

 Kulturministeriet anmodede om tilladelse til at optage et byråds åbne møder  

 på bånd med henblik på udsendelse over lokalradioen.
 Udtalt, at den kommunale styrelseslovs § 10 om  

 kommunalbestyrelsesmøders offentlighed ikke i sig selv indeholder hjemmel for  

 båndoptagelse af kommunalbestyrelsens offentlige møder.
På baggrund af den af Højesteret den 10. maj 1972 afsagte dom  

 vedrørende pressens brug af båndoptager til brug for udarbejdelse af  

 journalistiske referater, var det imidlertid Indenrigsministeriets  

 opfattelse, at en kommunalbestyrelses flertal - som et led i den almindelige  

 tilrettelæggelse af kommunalbestyrelsens møder - kan beslutte - eller afslå -  

 tilladelse til at optage byrådets åbne møder på bånd med henblik på  

 udsendelse over lokalradioen.
En tilladelse vil kunne tidsbegrænses og vil i  

 øvrigt kunne gives på visse nærmere vilkår.
 I skrivelse af 22. marts 1984 har Helsingør byråd på baggrund af en  

 anmodning fra Fremskridtspartiet i Helsingør om tilladelse til at optage  

 byrådets åbne møder på bånd med henblik på udsendelse over lokalradioen, idet  

 partiet har opnået sendetilladelse fra Kulturministeriet, forespurgt, om  

 Indenrigsministeriet er i besiddelse af et erfaringsmateriale omkring  

 administrationen af sådanne optagelser på byrådsmøder.
 I denne anledning kan man indledningsvis oplyse, at de af  

 Kulturministeriet meddelte sendetilladelser til lokal radiovirksomhed ikke på  

 nuværende tidspunkt har givet anledning til henvendelser fra kommunerne til  

 Indenrigsministeriet om det af byrådet rejste spørgsmål.
 Indenrigsministeriet skal i øvrigt om spørgsmålet bemærke følgende:
 Den kommunale styrelseslovs § 10 om kommunalbestyrelsesmøders offentlighed  

 indeholder ikke i sig selv hjemmel for båndoptagelse af kommunalbestyrelsens  

 offentlige møder.
På baggrund af den af Højesteret den 10. maj 1972 afsagte dom vedrørende  

 pressens brug af båndoptager til brug for udarbejdelse af jorunalistiske  

 refereater, er det imidlertid Indenrigsministeriets opfattelse, at en  

 kommunalbestyrelses flertal - som et led i den almindelige tilrettelæggelse  

 af kommunalbestyrelsens møder - kan beslutte at give - eller afslå -  

 tilladelse til at optage byrådets møder på bånd med henblik på udsendelse  

 over lokalradioen.
En tilladelse vil kunne tidsbegrænses og vil i øvrigt  

 kunne gives på visse nærmere vilkår.
P.
M.
V.
 E.B.
Johan Erichsen Dom afsagt af Højesteret den 10. maj 1972. Indenrigsministeriets  

 afgørelser og udtalelser om kommunale forhold 1984 1.6.
