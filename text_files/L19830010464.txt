 Ved noteveksling af 16. og 20. maj 1983 i Washington, D.C., er der mellem  

 Danmark og Amerikas forenede Stater truffet aftale om udstedelse af  

 arbejdstilladelser til pårørende til ansatte i den amerikanske  

 statsadministration, der er udsendt til officiel tjeneste i Danmark, og  

 pårørende til ansatte i den danske statsadministration, der er udsendt til  

 officiel tjeneste i Amerikas forenede Stater.
 Notevekslingen har følgende ordlyd:
Oversættelse Udenrigsministeriet foreslår Danmarks ambassade, at der på  

 gensidighedsbasis gives pårørende til ansatte i den amerikanske  

 statsadministration, der er udsendt til officiel tjeneste i Danmark, og  

 pårørende til ansatte i den danske statsadministration, der er udsendt til  

 officiel tjeneste i De forenede Stater, tilladelse til at tage arbejde i  

 modtagerstaten, forudsat at de pågældende ansatte er statsborgere i  

 udsenderstaten.
Såfremt pårørende søger beskæftigelse i De forenede Stater, skal den  

 danske ambassade i Washington fremsende en officiel anmodning herom til  

 protokollen i det amerikanske udenrigsministerium.
Når det er blevet  

 konstateret, at den pågældende er pårørende til en i den danske  

 statsadministration ansat medarbejder, vil den danske ambassade fra  

 protokollen modtage underretning om, at den pårørende har tilladelse til at  

 påtage sig beskæftigelse.
 Såfremt pårørende søger arbejde i Danmark, skal den amerikanske ambassade  

 i København sende anmodningen til det danske udenrigsministerium, der  

 videresender denne til tilsynet med udlændinge, som efter verifikation  

 underretter den amerikanske ambassade om, at den pårørende kan påtage sig  

 beskæftigelse.
For pårørende, der opnår beskæftigelse i henhold til denne aftale, og som  

 nyder immunitet i modtagerstatens jurisdiktion i henhold til artikel 31 i  

 Wiener-konventionen om diplomatiske forbindelser eller i henhold til  

 FN-konventionen om privilegier og immuniteter eller i henhold til en hvilken  

 som helst anden relevant international aftale, giver den pågældende  

 udsenderstat herved uigenkaldeligt afkald på immunitet fra civil og  

 administrativ jurisdiktion, for så vidt angår alle sager, der måtte opstå som  

 følge af sådan beskæftigelse.
Det påhviler også sådanne pårørende at betale  

 indkomst- og socialforsikringsskat til modtagerstaten af alle vederlag, de  

 modtager for det udførte arbejde.
 Udenrigsministeriet foreslår endvidere, at såfremt ovennævnte  

 formuleringer kan godkendes af den danske regering, skal denne note og den  

 danske regerings bekræftende svar udgøre en aftale mellem vore to regeringer  

 og træde i kraft på datoen for svarnoten og forblive i kraft indtil 90 dage  

 efter datoen for en skriftlig opsigelse af aftalen fra den ene af de to  

 regeringer.
 Bilag:
tillæg Udenrigsministeriet Washington, den 16. maj 1983 TILLÆG FOR BILATERAL ARBEJDSAFTALE  

 MELLEM DE FORENEDE STATER OG »Pårørende« i denne aftale omfatter:
Ægtefæller, ugifte hjemmeboende børn under 21 år, ugifte hjemmeboende børn under 25 år, der er fuldtidsstuderende på en  

 højere læreanstalt, og ugifte børn, der er fysisk eller psykisk handicappede.
KONGELIG DANSK AMBASSADE WASHINGTON D.C.
 Den kgl. danske Ambassade anerkender herved modtagelsen af  

 udenrigsministeriets note af 16. maj 1983, som har følgende ordlyd:
(her følger teksten til foranstående note med bilag) I besvarelse heraf har ambassaden den ære at meddele, at den danske  

 regering godkender det af Amerikas forenede Staters regering fremsatte  

 forslag og er indforstået med, at udenrigsministeriets note og nærværende  

 svar skal udgøre en aftale mellem regeringen i Danmark og regeringen i  

 Amerikas forenede Stater.
Washington, D.C., den 20. maj 1983 Aftalen trådte i kraft på datoen for den danske svarnote, den 20. maj  

 1983.
