 Ved justitsministeriets cirkulærskrivelse af 2. juni 1972 er fastsat  

 nærmere regler om pistol- og revolvertilladelser til medlemmer af  

 skytteforeninger, herunder at ansøgeren i mindst 2 år skal have været aktivt  

 skydende medlem af en skytteforening under Dansk Skytte Union.
 I skrivelse af 28. november 1972 har skydeudvalget for De Danske Skytte-,  

 Gymnastik- og Idræftsforeninger anmodet om, at medlemmer af foreninger under  

 organisationen måtte blive ligestillet med medlemmer af skytteforeninger  

 under Dansk Skytte Union for så vidt angår adgang til at opnå tilladelse til  

 at erhverve og besidde pistoler og revolvere med kaliber 5,6 mm (cal. 22).
 I den anledning skal man meddele, at justitsministeriet i dag har tilladt,  

 at medlemmer af De Danske Skytte-, Gymnastik- og Idrætsforeninger ligestilles  

 med medlemmer af foreningen under Dansk Skytte Union for så vidt angår  

 opnåelse af tilladelse til at erhverve og besidde pistoler og revolvere med  

 kaliber 5,6 mm (cal. 22).
Opmærksomheden henledes på, at den for grovpistoler gældende kvotaordning,  

 jfr. cirkulærskrivelsens pkt.
A4, også for fremtiden udelukkende vedrører  

 medlemmer af skytteforeninger under Dansk Skytte Union, idet der kun kan  

 udstedes grovpistoltilladelser til medlemmer af denne organisations  

 foreninger.
Iøvrigt gælder reglerne i justitsministeriets cirkulærskrivelse  

 af 2. juni 1972.
 P.M.V.
 E.B.
