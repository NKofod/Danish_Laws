Bindende forhåndsbesked LR af 21/4 1998 Reference ABL § 1 LV 1997 S.G.2.4.8. og S.G.2.4.8.5.
Ligningsrådet blev anmodet om at besvare  

 følgende spørgsmål:
1) Kan Ligningsrådet bekræfte, at den del af  

 købesummen, der udbetales kontant i forbindelse med overdragelsen af  

 aktierne i A A/S, vil blive beskattet efter ABL? 2) Kan Ligningsrådet bekræfte, at det  

 beløb som sælgerne modtager hvert år i en periode på  

 5 år efter overdragelsen af aktierne i A A/S og som relaterer sig til  

 resultatet af selskabets drift, vil blive beskattet efter ABL? 3) Vil Ligningsrådets besvarelse af  

 spørgsmål 2 være anderledes og i givet fald hvorledes,  

 såfremt perioden udgjorde 4 år i stedet for 5 år? 4) Vil Ligningsrådets besvarelse af  

 spørgsmål 2 og 3 være anderledes og i givet fald  

 hvorledes, såfremt perioden udgjorde 3 år i stedet for 4 eller 5  

 år? 5) Vil Ligningsrådets besvarelse af  

 spørgsmål 2 være anderledes og i givet fald hvorledes,  

 såfremt den resterende del af købesummen først udbetales  

 som et eengangsbeløb efter 5-års periodens udløb på  

 baggrund af resultaterne for selskabet i denne periode? 6) Vil Ligningsrådets besvarelse af  

 spørgsmål 3 og 4 være anderledes og i givet fald  

 hvorledes, såfremt den resterende del af købesummen først  

 udbetales som et eengangsbeløb efter 3- eller 4 års periodens  

 udløb på baggrund af resultaterne for selskabet i denne  

 periode.
 Sagsfremstilling og begrundelse:
 X og Y ejer hver 50% af aktierne i selskabet A A/S.  

 Aktionærerne påtænker, at sælge aktierne til  

 tredjemand, der er en af parterne uafhængig juridisk person.  

 Købesummen for aktierne vil dels være et kontant beløb  

 ved salget og dernæst et årligt beløb på 25% af  

 selskabets driftsresultat før skat i en periode på 5 år  

 fra overtagelsen af selskabet.
 Baggrunden herfor er uenighed om selskabets værdi  

 på overtagelsestidspunktet.
 Efter en overdragelse vil det kunne forventes, at begge  

 aktionærer ansættes i selskabet på mindst  

 markedsmæssige vilkår, og lønnen forventes at ligge  

 på 600.000,00 til 800.000,00 kr. årligt samt fri bil.
 Den samlede købesum for aktierne vil ikke give  

 anledning til regulering af lønforholdene.
 Vedrørende spørgsmål 1:
 Skatteforvaltningerne i aktionærernes  

 hjemstedskommuner udtaler, at den del af købesummen, der udbetales  

 kontant i forbindelse med overdragelsen af aktierne, skal beskattes efter  

 ABL.
 Ligningsrådet er enig heri.
 Vedrørende spørgsmål 2:
 Skatteforvaltningen i aktionær Y s kommune finder,  

 at de årlige ydelser på 25 pct. af selskabets driftsresultat  

 før skat i en periode på 5 år anses som en løbende  

 ydelse, og den kapitaliserede værdi af disse ydelser skal medregnes ved  

 opgørelsen af den skattepligtige fortjeneste eller det  

 fradragsberettigede tab i henhold til aktieavancebeskatningsloven.
Herudover skal de beløb, som sælgeren  

 modtager hvert år i en periode på 5 år, beskattes som en  

 løbende ydelse i henhold til SL § 4 litra c.
Disse ydelser er  

 personlig indkomst, jf.
PSL § 3 stk. 1. Der kan i den forbindelse henvises  

 til TfS 1997.864 samt L.V 1997 S.G.2.4.8.5.
Ligningsrådets afgørelse i TfS 1994.110 kan  

 ikke føre til noget andet resultat, allerede fordi det  

 overskudsafhængige beløb i denne afgørelse skulle  

 udbetales på én gang og beregnes på grundlag af  

 overskuddet i kun 2 år.
Beløbet havde derfor ikke karakter af en  

 løbende ydelse.
Det forhold, at en kapitalisering af den løbende  

 ydelse vil være særdeles vanskelig og kun kan foretages efter et  

 skøn, kan heller ikke føre til noget andet resultat.
Det  

 tilføjes, at skatteforvaltningen ikke har taget stilling til,  

 hvorledes beregningen af den kapitaliserede værdi skal foretages.
 Landsskatterettens kendelse i TfS 1989.18 kan heller ikke  

 føre til andet resultat, idet den andel af overskuddet, der i den sag  

 skulle betales til sælgeren af virksomheden, var maksimeret,  

 således at der reelt nærmest var tale om afdrag på en i  

 forvejen fastsat gældsforpligtelse.
Ifølge L.V. 1997 A.F.4.4.2 skal en forpligtelse  

 påtages for en periode, der normalt ikke må være kortere  

 end 10 år, for at der er tale om en løbende ydelse, der opfylder  

 betingelserne for fradragsret for yderen i henhold til ligningslovens § 12.  

 Det er imidlertid ikke en absolut betingelse, at perioden udgør mindst  

 10 år, hvilket også fremgår af den ovenfor nævnte  

 afgørelse fra Ligningsrådet.
Endvidere omhandler L.V. 1997 A.F.  

 4.4.2 alene spørgsmålet om skattepligt for modtageren.
Efter  

 skatteforvaltningens opfattelse har ydelserne imidlertid karakter af  

 løbende ydelser, selv om perioden er mindre end 10 år.
 Efter skatteforvaltningens opfattelse vil køberen  

 kunne fratrække de løbende ydelser i henhold til ligningslovens  

 § 12 stk. 7.
 Skatteforvaltningen i X s kommune udtaler, at der må  

 svares bekræftende på spørgsmålet.
Ligningsrådet finder, at den lange periode,  

 der går fra aktiesalget til endelig afregning, medfører, at de  

 beløb, der udbetales i 5 års perioden, ikke kan anses som  

 aktieavance.
Den bindende forhåndsbesked, der er offentliggjort i TfS  

 1994,110 vedrører endelig regulering af den aftalte  

 afståelsessum efter 2 år regnet fra afståelsen.
Rådet  

 finder ikke, at reguleringer udover en 2-års periode vil kunne anses  

 som aktieavance.
Rådet er herefter enig med skatteforvaltningen i Y s  

 kommune i, at der skal ske en kapitalisering af de ydelser, som modtages i 5  

 års perioden.
Den kapitaliserede værdi skal medregnes til  

 aktiernes afståelsessum.
 Samtidigt skal de årlige ydelser beskattes som  

 personlig indkomst for modtagerne efter SL § 4 litra c.
 Der kan i det hele henvises til LV for 1997  

 S.G.2.4.8.5.
 Ligningsrådet har ikke herved taget stilling til, om  

 køberen af aktieposten har fradrag for de betalte ydelser.
 Vedrørende spørgsmål 3 og 4:
 Skatteforvaltningen i Y  kommune er af den opfattelse, at  

 svaret på spørgsmål 2 for sælgerne vil være  

 det samme, selv om den periode, hvori køberen af aktierne skal betale  

 en andel af selskabets driftsresultat før skat, kun udgør 3  

 eller 4 år i stedet for 5 år.
 Skatteforvaltningen har ikke taget stilling til, om  

 køberen i denne situation vil kunne fratrække  

 beløbene.
 Skatteforvaltningen i X  kommune finder ligeledes, at  

 spørgsmålet kan besvares benægtende i relation til den  

 udtalelse forvaltningen har givet til spørgsmål 2.
Ligningsrådet er enig med skatteforvaltningen  

 i Y  kommune.
Herefter kan spørgsmålet besvares  

 benægtende.
Ligningsrådet har ligeledes ej heller taget stilling  

 til om køberen kan fratrække beløbene.
 Vedrørende spørgsmål 5:
 Skatteforvaltningen i Y s kommune udtaler, at svaret  

 på spørgsmål 2 for sælgeren vil være det  

 samme, selvom den resterende del af købesummen først udbetales  

 som et eengangsbeløb efter 5-års periodens udløb på  

 baggrund af resultaterne for selskabet i denne periode.
 Det gælder, uanset om overskudsandelen skal beregnes  

 på grundlag af nettoresultatet for de 5 år tilsammen  

 (således at underskud i ét eller flere af årene  

 fragår i det samlede resultat), eller om overskudsandelen skal beregnes  

 på grundlag af det enkelte års driftsresultat før skat  

 (således at overskudsandelen i år med underskud er kr. 0, men  

 hvor underskuddet ikke fragår i det samlede resultat), idet  

 beløbet stadig har karakter af en løbende ydelse, selv om  

 betalingen sker på een gang.
 Der er ikke taget stilling til om køberen i denne  

 situation vil kunne fratrække beløbet.
 Skatteforvaltningen i X  kommune udtaler, at besvarelsen  

 af spørgsmål 2 fortsat vil være den samme, selvom den  

 resterende del af købesummen først udbetales som et  

 eengangsbeløb efter 5-års periodens udløb på  

 baggrund af resultaterne for selskabet i denne periode.
Ligningsrådet kan tiltræde udtalelsen  

 fra skatteforvaltningen i Y  kommune.
Svaret på spørgsmål  

 2 ændres således ikke, hvis der udbetales et eengangsbeløb  

 i stedet for årlige ydelser.
 Vedrørende spørgsmål 6:
 Efter de 2 skatteforvaltningers opfattelse vil svaret  

 på spørgsmål 2 for sælgerne, jf.  

 spørgsmål 5, stadig være det samme, selv om den resterende  

 del af købesummen udbetales som et eengangsbeløb efter  

 udløbet af en periode på 3 eller 4 år.
Skatteforvaltningen i Y s kommune udtaler dog, at  

 såfremt den resterende del af købesummen udbetales som et  

 eengangsbeløb efter 3 års forløb, og en forhøjelse  

 af skatteansættelsen for det år, hvori aktierne sælges, kan  

 foretages inden udløbet af fristen i skattestyrelseslovens § 35 stk.  

 1, kan det dog overvejes at beskatte eengangsbeløbet efter reglerne i  

 ABL som et tillæg til den kontante købesum, jf.
TfS  

 1994.110.
 Der er ikke taget stilling til, om køberen i denne  

 situation vil kunne fratrække beløbene.
 Ligningsrådet finder ikke, at en udbetaling  

 af et eengangsvederlag efter 3 henholdsvis 4 år medfører nogen  

 ændring af besvarelsen af spørgsmål 2.
