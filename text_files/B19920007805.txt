 I henhold til § 2, stk. 2, i lov om Den Sociale Ankestyrelse, jf.
lovbekendtgørelse nr. 530 af 13. august 1986, som senest ændret ved lov nr. 946 af 27. december 1991, fastsættes følgende forretningsorden for Den Sociale Ankestyrelse:
 § 1.  Ankestyrelsen er sidste administrative  

 klageinstans, i det omfang det er fastsat i lovgivningen.
Stk. 2.  Ved »styrelseschefen« menes  

 »styrelseschefen eller den styrelseschefen bemyndiger dertil«.
Ved  

 ordet »ankechef« menes »en ankechef eller den ankechefen  

 bemyndiger dertil«.
 § 2.  Styrelseschefen fastsætter regler om fordelingen  

 af sagerne mellem ankecheferne.
§ 3.  Ved modtagelsen af en klage afgør ankechefen  

 spørgsmålet om, hvorvidt henvendelsen er omfattet af styrelsens kompetence.  

 Hvis dette ikke er tilfældet, får klageren meddelelse herom, og så vidt  

 muligt videresendes klagen til rette myndighed.
Ankechefen påser endvidere,  

 om eventuelle frister er overholdt.
Såfremt en frist er overskredet, og der  

 ikke er grundlag for at dispensere for overskridelsen, afvises klagen, og  

 meddelelse herom sendes til klageren.
Endelig afgør ankechefen, hvorvidt en  

 klage kan optages til principiel behandling, jf. ankestyrelseslovens § 6,  

 stk. 6. Hvis dette ikke er tilfældet, sendes en meddelelse herom til klageren  

 med en begrundelse for afvisningen.
 § 4.  Hvis en klage optages til behandling, sendes en  

 bekræftelse til klageren samt den, hvis forhold afgørelsen i øvrigt vedrører,  

 med angivelse af den forventede sagsbehandlingstid samt orientering om  

 klagerens ret og pligt til at give oplysninger.
 Stk. 2.  Det påhviler herefter ankechefen at sørge for,  

 at sagen bliver forsvarligt oplyst og forberedt, herunder med henblik på  

 lægelige udtalelser, udtalelser fra andre sagkyndige, klageren og eventuelle  

 andre parter.
 § 5.  Ankestyrelsens afgørelse af de enkelte sager  

 træffes i et møde, jf. ankestyrelseslovens § 6.
Stk. 2.  Ankestyrelsen indkalder til møderne, der  

 afholdes så ofte, det er nødvendigt.
Styrelseschefen bestemmer, hvilke  

 medlemmer der skal indkaldes.
Indkaldelse til møde skal ske med 2 ugers  

 varsel.
Er et medlem forhindret, kan et andet indkaldes med et kortere  

 varsel.
Beskikkede medlemmer kan dog altid kræve 1 uges varsel.
Stk. 3.  Dagsorden for mødet, samt det materiale der er  

 nødvendigt for sagernes behandling, udsendes så vidt muligt senest 1 uge før  

 mødet.
Sagens akter skal være til gennemsyn på medlemmernes anmodning.
 Stk. 4.  Styrelseschefen kan bestemme, at der for visse  

 sager kan ske forkortelse af de tidsfrister, der er nævnt i stk. 2 og 3.
§ 6.  Sager, der skal behandles efter  

 ankestyrelseslovens § 6, stk. 1, kan, hvis de ikke skønnes at give anledning  

 til tvivl, efter ankechefens bestemmelse afgøres ved forenklet  

 mødebehandling.
Sagen udsendes i så fald til medlemmerne med indstilling om  

 afgørelse og kan kun kræves drøftet på mødet, hvis et medlem giver  

 Ankestyrelsen meddelelse herom, så vidt muligt senest 3 hverdage før det  

 fastsatte møde.
 Stk. 2.  Fremkommer anmodning om mødebehandling senere  

 end angivet i stk. 1, eller er der på mødet uenighed om afgørelsen, kan  

 ankechefen udsætte sagen med henblik på afgørelse ved normal mødebehandling  

 på et senere møde.
§ 7.  I sager, hvor Ankestyrelsens afgørelser kan  

 indbringes for domstolene efter reglerne i retsplejelovens kapitel 43 a, skal  

 der ved mødebehandlingen deltage 2 ankechefer.
Denne kompetence kan ikke  

 delegeres.
 Stk. 2.  Ved behandlingen af sådanne sager skal der på  

 møderne uden stemmeret deltage en konsulent, der er kyndig i børne- eller  

 ungdomspsykiatri.
 § 8.  Styrelseschefen eller den ansvarlige ankechef  

 bestemmer, hvem der skal fungere som formand på de enkelte møder.
 Stk. 2.  Der kan på møderne uden stemmeret deltage  

 konsulenter med særlig kendskab til de forhold, som sagerne vedrører.
 Stk. 3.  Ankechefen kan beslutte, at den, som sagen  

 vedrører, skal indkaldes til personligt, eller efter den pågældendes ønske  

 ved en repræsentant, i mødet at fremsætte sine synspunkter og afgive  

 forklaring i sagen, der kortfattet tilføres mødeprotokollen, jf. § 9.
§ 9.  Sagen afgøres ved almindelig stemmeflerhed.
Ved  

 stemmelighed er formandens stemme udslagsgivende.
Stk. 2.  Mødesekretæren fører en protokol, i hvilken  

 mødets beslutninger indføres.
Et medlem kan kræve tilført protokollen en kort  

 motivering for sit standpunkt eller bemærkninger om afvigende standpunkt.
§ 10.  Det påhviler Ankestyrelsen at informere  

 Socialministeriets departement om regler, som giver anledning til  

 administrative vanskeligheder eller fortolkningstvivl.
Ankestyrelsen deltager  

 efter anmodning i Departementets lovforberedende arbejde m.v.
 Stk. 2.  Ankestyrelsen offentliggør afgørelser, som er  

 af principiel betydning og egnet som vejledning om Ankestyrelsens praksis.
 Stk. 3.  Ankestyrelsen yder efter anmodning eller af  

 egen drift vejledning til de sociale ankenævn og revaliderings- og  

 pensionsnævnene og kommunerne vedrørende fortolkning af retsregler m.v.  

 Ankestyrelsen følger de sociale ankenævns og revaliderings- og  

 pensionsnævnenes praksis og kan herunder indhente afgørelser, som nævnene har  

 truffet.
 § 11.  Bekendtgørelsen træder i kraft den 15. februar  

 1992 og har virkning fra den 1. januar 1992. Samtidig ophæves  

 Socialministeriets cirkulære af 7. juni 1973 om Den Sociale Ankestyrelse,  

 Socialministeriets orientering af 7. juni 1973 om Den Sociale Ankestyrelse  

 samt Socialministeriets bekendtgørelse nr. 119 af 28. marts 1985 af  

 forretningsorden for Den Sociale Ankestyrelse.
