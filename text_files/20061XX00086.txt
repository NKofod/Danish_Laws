Skriftlig fremsættelse (15. november 2006) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af lov om udlevering af lovovertrædere og om ophævelse af lov om  

 udlevering  

 af lovovertrædere til Finland, Island, Norge og Sverige (Gennemførelse af  

 Konvention om overgivelse for strafbare forhold mellem de nordiske lande  

 (Nordisk arrestordre) m.v.) (Lovforslag nr.
L 72).
 Formålet med lovforslaget er navnlig at gennemføre de  

 ændringer i udleveringslovgivningen, der er nødvendige for, at Danmark kan  

 tiltræde Konvention om overgivelse for strafbare forhold mellem de nordiske  

 lande (Nordisk arrestordre). Ved en vedtagelse af lovforslaget giver  

 Folketinget sit samtykke efter grundlovens § 19 til, at Danmark ratificerer  

 konventionen.
 Formålet med den nordiske arrestordre er som led i det  

 nordiske samarbejde på dette område at udvide adgangen til og forenkle  

 procedurerne for udlevering mellem de nordiske lande af personer, der er  

 sigtet, tiltalt eller dømt for en lovovertrædelse.
Der har i mange år eksisteret et godt og nært samarbejde  

 mellem de nordiske lande på udleveringsområdet.
Dette samarbejde bygger på  

 ensartede love i de nordiske lande (for Danmarks vedkommende den nordiske  

 udleveringslov). Reglerne om udlevering mellem de nordiske lande har  

 traditionelt  

 været mere vidtgående end reglerne om udlevering til andre lande, herunder  

 EU-medlemsstater, men gennemførelsen af Rådets rammeafgørelse af 13. juni  

 2002  

 om den europæiske arrestordre, jf. lov nr. 433 af 10. juni 2003, har betydet,  

 at reglerne om udlevering mellem de nordiske lande i dag på en række punkter  

 er  

 mindre vidtgående end reglerne om udlevering mellem EU-medlemsstater.
Det  

 betyder f.eks., at der i dag vil være tilfælde, hvor der kan ske udlevering  

 af  

 en person til Sverige eller Finland efter reglerne om udlevering til  

 EU-medlemsstater, men hvor der i tilsvarende tilfælde ikke ville kunne  

 udleveres til Norge eller Island efter reglerne i den nordiske  

 udleveringslov.
 Bl.a. på den baggrund blev det på det nordiske  

 justitsministermøde på Svalbard i juni 2002 besluttet, at den gældende  

 udleveringsordning mellem de nordiske lande skulle revideres og udvides med  

 respekt af grundlæggende retsprincipper og i overensstemmelse med de  

 internationale forpligtelser bl.a. i forhold til EU, herunder specielt  

 rammeafgørelsen om den europæiske arrestordre.
 Konvention om overgivelse for strafbare forhold mellem de  

 nordiske lande (Nordisk arrestordre) (den nordiske  

 udleveringskonvention) blev  

 herefter undertegnet af de nordiske regeringer den 15. december 2005.
Den nordiske udleveringskonvention medfører en række  

 udvidelser af pligten til udlevering i forhold til såvel den gældende  

 nordiske  

 udleveringsordning som reglerne om udlevering til EU-medlemsstater.
Dette er  

 baseret dels på den nære tillid og det indarbejdede tætte samarbejde, der er  

 mellem de nordiske landes myndigheder i forbindelse med bl.a.  

 kriminalitetsbekæmpelse,  

 dels på den betydelige ensartethed, der er i landenes retssystemer.
På den  

 baggrund kan Justitsministeriet tilslutte sig, at reglerne om udlevering  

 mellem  

 de nordiske lande efter konventionen på visse punkter skal være mere  

 vidtgående  

 end reglerne i den europæiske arrestordre om udlevering mellem  

 EU-medlemsstaterne.
Den nordiske udleveringskonvention ligner på mange områder  

 den europæiske arrestordre, men indeholder som nævnt også nogle udvidelser i  

 forhold til denne.
Der er bl.a. færre fakultative afslagsgrunde (dvs.  

 afslagsgrunde, som det anmodede land kan vælge at påberåbe sig) end efter  

 rammeafgørelsen  

 om den europæiske arrestordre, og efter konventionen skal en nordisk  

 arrestordre behandles og fuldbyrdes inden for kortere tidsfrister end dem,  

 der  

 gælder efter rammeafgørelsen om den europæiske arrestordre.
Den nordiske arrestordre indebærer, at de nordiske lande i  

 højere grad skal anerkende hinandens retsafgørelser, og samtidig begrænses  

 som  

 anført mulighederne for at afslå en anmodning om udlevering.
I forhold til  

 den  

 nuværende nordiske ordning, der er en kan-ordning, dvs. at  

 udlevering  

  

 kan  

  

 finde sted, indebærer den nordiske  

 udleveringskonvention, at der som udgangspunkt  

  

 skal  

  

 ske udlevering i medfør af en nordisk arrestordre.
Der sker  

 som nævnt endvidere en forenkling og effektivisering af  

 udleveringsprocedurerne, således at en person, der har begået en  

 lovovertrædelse, hurtigere kan udleveres til strafforfølgning eller  

 straffuldbyrdelse i det land, hvor lovovertrædelsen er begået.
I overensstemmelse med den nordiske udleveringskonvention  

 vil der efter lovforslaget skulle ske udlevering af danske statsborgere og  

 udlændinge til strafforfølgning i et andet nordisk land på grundlag af en  

 nordisk arrestordre, hvis den strafbare handling i det pågældende land kan  

 medføre frihedsstraf mv., uanset om en tilsvarende handling ville være  

 strafbar  

 efter dansk ret.
Derudover vil der skulle ske udlevering med henblik på  

 straffuldbyrdelse, hvis den pågældende ved dommen er idømt frihedsstraf mv.,  

 selv om en tilsvarende handling ikke ville være strafbar efter dansk ret.
I  

 medfør af konventionens bestemmelser ophæves således kravet om dobbelt  

 strafbarhed (dvs. kravet om, at den handling, der ønskes udlevering for,  

 tillige er strafbar efter dansk lovgivning).
 Endvidere skelnes der efter forslaget ikke mellem udlevering  

 af danske statsborgere og udlevering af udlændinge.
Lovforslaget indeholder i overensstemmelse med den nordiske  

 udleveringskonvention en række afslagsgrunde, hvorefter udlevering enten skal  

 eller kan afslås.
De foreslåede afslagsgrunde svarer i vidt omfang til de  

 afslagsgrunde, der gælder i henhold til den europæiske arrestordre, men den  

 europæiske  

 arrestordre indeholder dog visse afslagsgrunde - f.eks. at strafansvaret for  

 det pågældende forhold er forældet efter det anmodede lands lovgivning - som  

 ikke findes i den nordiske udleveringskonvention, og som derfor heller ikke  

 er  

 medtaget i lovforslaget.
Det foreslås, at der ved udlevering med henblik på  

 strafforfølgning af en person, der er dansk statsborger eller har fast bopæl  

 her i landet, kan stilles vilkår om, at den pågældende skal overføres til  

 Danmark med henblik på fuldbyrdelse, hvis der idømmes frihedsstraf.
Endvidere  

 kan udlevering til straffuldbyrdelse afslås, hvis straffen i stedet  

 fuldbyrdes  

 her i landet.
 Efter lovforslaget kan udlevering med visse undtagelser ikke  

 betinges af, at den udleverede ikke må drages til ansvar for andre strafbare  

 handlinger begået før udleveringen end den, der er sket udlevering for.  

 Udlevering kan endvidere som udgangspunkt ikke betinges af, at den udleverede  

 ikke må videreudleveres til et tredje nordisk land for andre strafbare  

 handlinger begået før udleveringen end den, der er sket udlevering for.
En nordisk arrestordre skal efter lovforslaget sendes til  

 politidirektøren på det sted, hvor den, som søges udleveret, opholder sig, og  

 afgørelsen om, hvorvidt udlevering skal ske, træffes som udgangspunkt af  

 politidirektøren.
Kun i de tilfælde hvor der samtidig med en nordisk  

 arrestordre foreligger en europæisk arrestordre eller en udleveringsbegæring  

 fra en stat uden for EU, skal afgørelsen om udlevering efter forslaget  

 træffes  

 af justitsministeren.
Lovforslaget indeholder i henhold til den nordiske  

 udleveringskonvention visse frister for afgørelser om udlevering mv.
Sager  

 mellem de nordiske lande vil normalt kunne behandles hurtigt under hensyn til  

 den tillid og det tætte løbende samarbejde, der er mellem de nordiske landes  

 myndigheder på dette område, og de foreslåede frister er væsentlig kortere  

 end  

 de frister, der gælder ved udlevering i henhold til en europæisk arrestordre.
 Politidirektørens afgørelse om udlevering skal således efter  

 forslaget træffes snarest og så vidt muligt inden 3 dage efter, at den, der  

 begæres udleveret, er anholdt her i landet eller har meddelt samtykke til  

 udleveringen.
 Den gældende adgang til domstolsprøvelse af beslutningen om  

 udlevering til et andet nordisk land foreslås opretholdt, men den 3-dages  

 frist  

 for fremsættelse af en anmodning om domstolsprøvelse, der efter  

 udleveringsloven gælder både i forhold til udlevering til stater inden for og  

 uden for EU, foreslås udvidet til også at gælde ved udlevering til de  

 nordiske  

 lande.
 Udleveringen skal efter forslaget gennemføres snarest og så  

 vidt muligt inden 5 dage efter, at der foreligger en endelig afgørelse om  

 udlevering.
Lovforslaget er udformet sådan, at den nordiske udleveringslov  

 ophæves, således at reglerne om udlevering til de nordiske lande i stedet  

 indsættes i udleveringsloven.
Samtlige regler om udlevering vil dermed  

 fremover  

 være samlet i én lov.
Med lovforslaget gennemføres endelig de ændringer i  

 udleveringslovgivningen, der er nødvendige for, at Danmark kan tiltræde en  

 aftale mellem Den Europæiske Union, Det Europæiske Fællesskab og Det  

 Schweiziske Forbund om Det Schweiziske Forbunds associering i gennemførelsen,  

 anvendelsen og udviklingen af Schengen-reglerne.
En vedtagelse af  

 lovforslaget  

 indebærer, at Folketinget meddeler samtykke efter grundlovens § 19 til, at  

 Danmark giver samtykke til at være bundet af aftalen mellem EU og Schweiz.
 Lovforslaget indebærer, at der ved udlevering til Schweiz  

 (og andre lande, der i fremtiden måtte indgå en lignende aftale) vil gælde  

 regler, der i vidt omfang svarer til de regler, der gjaldt ved udlevering til  

 EU-medlemsstater indtil gennemførelsen af den europæiske arrestordre, jf. lov  

 nr. 433 af 10. juni 2003.
 Idet jeg i øvrigt henviser til lovforslaget og de ledsagende  

 bemærkninger, skal jeg herved anbefale forslaget til Det Høje Tings  

 velvillige  

 behandling.
