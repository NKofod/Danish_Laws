 Ved opførelse af et hus til egen beboelse eller ved andet byggearbejde,  

 for hvilket bygherren ikke har fradragsret for indgående afgift, skal der  

 ikke svares afgift af bygherrens eget arbejde, såfremt han ikke er  

 selvstændig erhvervsdrivende, men alene er lønmodtager.
En bygherre, der driver registreret virksomhed, skal svare afgift af  

 værdien af eget bygningsarbejde, for så vidt det drejer sig om arbejde inden  

 for hans fag eller hertil nært knyttede fagområder.
Snedkerarbejde og  

 tømrerarbejde betragtes i denne henseende som hørende til samme fagområde.  

 Han skal derimod ikke svare afgift af sit personlige arbejde af den  

 omhandlede art, hvis det falder uden for hans fagområde.
En bygherre, der driver registreret virksomhed, skal svare afgift af  

 værdien af bygningsarbejde, som udføres af hans virksomheds personale.
Dette  

 gælder, uanset om arbejdet falder uden for bygherrens eller personalets  

 fagområder.
 I tilfælde, hvor der efter foranstående regler skal svares afgift af  

 byggearbejde på egen bolig mv, beregnes afgiften efter reglerne i lovens § 8,  

 stk 3.
 Dette gælder også for udtagelse af materialer fra virksomheden til sådan  

 anvendelse, f eks udtagelse af sten fra et teglværk eller træ fra en  

 tømmerhandel.
 Afgørelsen er suppleret/ændret ved Mn.269 og Mn.285.
