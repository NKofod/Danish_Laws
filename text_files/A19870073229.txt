Herved bekendtgøres lov om administration af Det  

 europæiske økonomiske Fællesskabs forordninger om markedsordninger for frugt  

 og gartneriprodukter m.v., jf. lovbekendtgørelse nr. 488 af 13. september  

 1984, med de ændringer, der følger af lov nr. 115 af 11. marts 1987 Administration af markedsordninger m.m.
§ 1.  Landbrugsministeren bemyndiges til at fastsætte  

 de bestemmelser og iværksætte de øvrige foranstaltninger, der er nødvendige  

 for anvendelse her i landet af Det europæiske økonomiske Fællesskabs  

 forordninger om Stk. 2.  Ministeren kan fastsætte bestemmelser om  

 fravigelse af regler i forordningerne i det omfang, disse indeholder adgang  

 hertil.
 Stk. 3.  For områder, der henhører under  

 industriministeriet, udøves beføjelserne efter denne lov af  

 industriministeren.
§ 2.  Landbrugsministeren nedsætter et udvalg med den  

 opgave at rådgive med hensyn til stillingtagen til Det europæiske økonomiske  

 Fællesskabs politik vedrørende de i § 1 nævnte produkter samt med hensyn til  

 tilrettelæggelse af administrationen af de af § 1 omfattede forordninger.  

 Udvalget består af 17 af landbrugsministeren udnævnte medlemmer, hvoraf  

 landbrugsministeren udpeger 2, industriministeren 2, Industrirådet 2, Det  

 Danske Handelskammer 2, Dansk Erhvervsgartnerforening 4, Landbrugsrådet, De  

 danske Landboforeninger og Danske Husmandsforeninger i fællesskab 2,  

 Brancheudvalget for Frugt, Bær og Grønsager 1, Arbejderbevægelsens  

 Erhvervsråd 1 og Forbrugerrådet 1. Der kan møde stedfortræder for hvert af  

 udvalgets medlemmer.
De af landbrugsministeren og industriministeren udpegede  

 medlemmer deltager ikke i udvalgets afstemninger.
Landbrugsministeren udpeger  

 en af landbrugsministeriets repræsentanter i udvalget til formand for  

 udvalget og fastsætter udvalgets forretningsorden.
Udvalgets  

 sekretariatsopgaver varetages af landbrugsministeriet.
§ 3.  Landbrugsministeren kan efter forhandling med  

 det i § 2 nævnte udvalg fastsætte regler for eksport af frugt og  

 gartneriprodukter, herunder at eksport kun må foretages af dertil af  

 ministeren anerkendte eksportører.
Enhver kan blive anerkendt som eksportør,  

 når vedkommende underkaster sig de til enhver tid fastsatte betingelser for  

 eksporten.
Ministeren kan for sådan anerkendelse opkræve et årligt gebyr til  

 statskassen.
§ 4.  Landbrugsministeren kan efter indstilling fra  

 udvalget fastsætte bestemmelser om opkrævning af afgifter af alle dansk  

 producerede gartneriprodukter omfattet af markedsordningen for levende  

 planter og blomsterdyrkningens produkter og markedsordningen for frugt og  

 grønsager.
Afgifterne indgår i fonde, der bestyres af udvalget.
 Stk. 2.  Den del af den amtskommunale grundskyld, der i  

 henhold til lov om beskatning til kommunerne af faste ejendomme opkræves hos  

 gartnerier, planteskoler og frugtplantager og indbetales til statskassen,  

 indgår i en fond, der ligeledes bestyres af udvalget.
 Stk. 3.  Fondenes midler kan med landbrugsministerens  

 godkendelse anvendes til fremme af sådanne erhvervsøkonomiske  

 foranstaltninger vedrørende produktion og afsætning af de i stk. 1 nævnte  

 gartneriprodukter, som ikke er i strid med Fællesskabets regler.
Stk. 4.  Landbrugsministeren fastsætter de nærmere  

 bestemmelser for fondene om administrationens, regnskabsaflæggelse og  

 revision.
Fondenes regnskaber revideres af statsautoriserede eller  

 registrerede revisorer.
Stk. 5.  Landbrugsministeren kan fastsætte bestemmelser  

 om, at den daglige administration af fondene varetages af bestemte  

 brancheorganisationer.
Organisationernes afgørelser kan indbringes for  

 ministeren.
Ministeren kan ligeledes ændre afgørelsen, uden at der foreligger  

 klage.
Afgørelsen skal indeholde oplysning om klageadgangen og om ministerens  

 adgang til at ændre afgørelsen uden klage.
 Stk. 6.  Landbrugsministeren meddeler ved hvert  

 finansårs udløb Folketingets landbrugs- og fiskeriudvalg, hvilke midler der  

 er indgået i fondene, og hvorledes midlerne er anvendt.
 § 5.  Landbrugsministeren eller den, han bemyndiger  

 dertil, kan pålægge importører, eksportører, producenter, handlende og  

 brancheorganisationer at give de oplysninger, der er nødvendige for at  

 opfylde Det europæiske økonomiske Fællesskabs regler om medlemsstaternes  

 indberetningspligt vedrørende de i § 1 nævnte produkter.
§ 6.  Kontrollen med overholdelsen af de kvalitets- og  

 handelsnormer, der er fastsat af Det europæiske økonomiske Fællesskab, og af  

 de forskrifter, der er fastsat efter § 3, udøves af statens plantetilsyn  

 eller af et andet organ, der udpeges af landbrugsministeren.
Ministeren  

 fastsætter de nærmere regler for kontrollen.
Stk. 2.  Den kontrollerende myndighed har mod behørig  

 legitimation adgang til ethvert sted, hvor de af loven omhandlede produkter i  

 erhvervsmæssigt øjemed tilvirkes, oplagres eller forhandles, samt til ethvert  

 transportmiddel, hvori produkterne er indladet.
Vedkommende myndighed er  

 berettiget til at foretage eftersyn af produkterne og uden erstatning at  

 udtage prøver af disse i det omfang, det er nødvendigt for at undersøge deres  

 beskaffenhed.
Det påhviler virksomheden at yde den bistand, der er nødvendig  

 for foretagelsen af kontrollen.
 § 7.  Landbrugsministeren fastsætter regler om kontrol  

 med produkter, for hvilke der udbetales ydelser i henhold til de i § 1  

 omhandlede forordninger, eller af hvilke der opkræves afgifter i henhold til  

 disse forordninger eller i henhold til denne lovs § 4.
Stk. 2.  Den kontrollerende myndighed har mod behørig  

 legitimation adgang til virksomheder, der oppebærer ydelser for eller  

 erlægger afgifter af de i stk. 1 omhandlede produkter, og er berettiget til  

 uden erstatning at udtage prøver af produkterne i det omfang, det er  

 nødvendigt for at undersøge deres beskaffenhed.
Vedkommende myndighed er  

 endvidere berettiget til at efterse de pågældende virksomheders  

 varebeholdning, forretningsbøger, øvrige regnskabsmateriale samt  

 korrespondance m.v.
Det påhviler virksomheden at yde den bistand, der er  

 nødvendig for foretagelsen af kontrollen.
 Stk. 3.  Rigsrevisionen kan, eventuelt sammen med Den  

 europæiske Revisionsret, på tilsvarende betingelser som nævnt i stk. 2  

 efterse de pågældende virksomheders varebeholdning, forretningsbøger, øvrige  

 regnskabsmateriale samt korrespondance m.v., som efter de pågældende  

 myndigheders skøn er af betydning for den revisionsmæssige kontrol med  

 administrationen af de i § 1 omhandlede forordninger.
 Stk. 4.  Landbrugsministeren eller den, han bemyndiger  

 dertil, kan kræve rigtigheden af oplysninger, der skal danne grundlag for  

 udbetaling af ydelser i henhold til de i § 1 omhandlede forordninger,  

 bekræftet af statsautoriseret revisor eller registreret revisor.
 § 8.  Afgifter i henhold til de i § 1 omhandlede  

 forordninger samt de i § 4 omhandlede afgifter kan inddrives ved udpantning.
 § 8 a.  Beløb, der omfattes af forskrifter udstedt i  

 henhold til denne lov, og som ikke betales rettidigt til den  

 afgiftsopkrævende myndighed, tillægges rente på 1,3 pct. månedlig for hver  

 påbegyndt måned fra forfaldsdagen at regne.
Stk. 2.  Tilbagebetales beløb, der er modtaget  

 uretmæssigt, ikke inden udløbet af en frist, der fastsættes af den  

 udbetalende myndighed, skal der betales den rente, der er nævnt i stk. 1, af  

 beløbet fra fristens udløb.
Det gælder dog kun, såfremt myndigheden samtidig  

 med at kræve tilbagebetaling giver underretning om pligten til at betale  

 rente.
 Stk. 3.  § 8 finder tilsvarende anvendelse på de i stk.  

 1 og 2 nævnte rentebeløb.
Oplag og fremstilling af produkter under  

 toldkontrol § 9.  Toldvæsenet kan meddele bevilling til at oplægge  

 produkter, der er omfattet af § 1, og som importeres her i landet, på private  

 oplag under toldkontrol uden berigtigelse af de særlige afgifter ved  

 importen.
 Stk. 2.  Bevillingshaveren hæfter for afgifterne af de  

 oplagte produkter.
 Stk. 3.  Afgifterne af produkter, der fraføres private  

 oplag ved afgiftsberigtigelse, beregnes efter de satser, der er gældende på  

 de tidspunkter, hvor produkterne fraføres oplaget, medmindre der i de enkelte  

 tilfælde er truffet anden afgørelse.
 Stk. 4.  Produkter, der er oplagt på private oplag under  

 toldkontrol, kan kun underkastes sådanne sædvanlige behandlinger, der tjener  

 til produkternes bevarelse eller til forbedring af deres emballage eller  

 handelskvalitet.
 Stk. 5.  Produkter, der oplægges i Københavns frihavn  

 eller på toldoplag i basishavne, kan afgiftsberigtiges inden fortoldningen.
 § 10.  Toldvæsenet kan meddele bevilling til  

 oplæggelse på private oplag under toldkontrol af produkter, der er bestemt  

 til eksport eller til formål, der er sidestillet hermed, såfremt der efter  

 Det europæiske økonomiske Fælleskabs bestemmelser kan ydes eksporttilskud for  

 produkterne, så snart de er oplagt på sådanne oplag.
 § 11.  Toldvæsenet kan meddele bevilling til  

 fremstilling under toldkontrol af produkter, der er bestemt til eksport eller  

 til formål, der er sidestillet hermed, såfremt der ved fremstillingen  

 anvendes materialer, for hvilke der efter Det europæiske økonomiske  

 Fælleskabs bestemmelser kan ydes eksporttilskud, så snart materialerne er  

 undergivet toldkontrollen.
 § 12.  Toldvæsenet kontrollerer oplæggelse,  

 berigtigelse, eksport og fremstilling af de produkter, der omfattes af  

 bevillingerne efter §§ 9-11.
Stk. 2.  Toldvæsenet er berettiget til, i det omfang den  

 i stk. 1 nævnte kontrol nødvendiggør det, at foretage eftersyn af  

 bevillingshavernes virksomhed, at efterse deres lagerregnskab,  

 forretningsbøger, øvrige regnskabsmateriale og korrespondance m.v., samt til  

 uden erstatning at udtage prøver af materialer og produkter.
Det påhviler  

 virksomheden at yde den bistand, der er nødvendig for foretagelsen af  

 kontrollen.
 § 13.  Landbrugsministeren fastsætter efter  

 forhandling med skatteministeren de nærmere regler om de i §§ 9-11 nævnte  

 bevillinger og om den i § 12 nævnte kontrol, herunder regler om, hvilke  

 produkter der omfattes af § 9, og om mængden af produkter, der skal  

 fremstilles og eksporteres af de materialer, der indgår i en toldkontrolleret  

 fremstilling, samt om den i § 9, stk. 2, nævnte hæftelse.
 § 14.  En bevilling, der er udstedt i medfør af §§  

 9-11, bortfalder, såfremt bevillingshaveren mister rådigheden over sit bo  

 eller standser sine betalinger.
 § 15.  Toldvæsenet kan inddrage en bevilling, der er  

 udstedt i medfør af §§ 9-11, såfremt bevillingshaveren eller de i hans  

 virksomhed ansatte personer groft eller gentagne gange overtræder de  

 bestemmelser, der gælder for det toldkontrollerende oplag eller den  

 toldkontrollerende fremstilling.
 §§ 16-19. (Overgangsbestemmelser -  

 udeladt).
Straffebestemmelser § 20.  Den, der til brug for afgørelser i henhold til  

 de i § 1 omhandlede forordninger eller i henhold til denne lov eller de i  

 medfør af loven givne forskrifter giver urigtige eller vildledende  

 oplysninger eller fortier oplysninger af betydning for sagens afgørelse,  

 straffes med bøde, medmindre højere straf er forskyldt efter borgerlig  

 straffelovs §§ 161-163. Det samme gælder den, der handler i strid med vilkår,  

 der er fastsat i en sådan afgørelse, eller som forsøger herpå.
Stk. 2.  Den, der i øvrigt undlader at give oplysninger,  

 der er afkrævet i henhold til de i § 1 omhandlede forordninger eller i  

 henhold til denne lovs § 5 eller de i medfør af loven givne forskrifter,  

 straffes med bøde.
Det samme gælder den, som afgiver urigtige eller  

 vildledende oplysninger om sådanne forhold, medmindre højere straf er  

 forskyldt efter borgerlig straffelovs §§ 161-163.
 Stk. 3.  Den, der overtræder § 6, stk. 2, sidste pkt., §  

 7, stk. 2, sidste pkt., eller § 12, stk. 2, sidste pkt., straffes med bøde.  

 Det samme gælder den, der overtræder bestemmelser om tavshedspligt i de i §  

 1, stk. 1, nr. 3, omhandlede forordninger, medmindre højere straf er  

 forskyldt efter borgerlig straffelov.
 Stk. 4.  Den, der eksporterer eller importerer produkter  

 i strid med et eksport- eller importforbud eller andre begrænsninger i  

 eksport eller import med hjemmel i de i § 1 omhandlede forordninger, straffes  

 med bøde.
 Stk. 5.  Overtrædelse af de kvalitets- og handelsnormer,  

 der er fastsat i de i § 1 omhandlede forordninger, straffes med bøde.
 Stk. 6.  I forskrifter, der udstedes i medfør af loven,  

 kan der fastsættes straf af bøde for overtrædelse af bestemmelser i  

 forskrifterne eller forsøg herpå.
 Stk. 7.  Den, der begår et forhold som nævnt i stk. 1  

 eller stk. 6 med forsæt til at unddrage sig eller andre afgifter i henhold  

 til de i § 1, stk. 1, nr. 1 og 2, omhandlede forordninger eller i henhold til  

 denne lovs § 4, stk. 1, eller med forsæt til at opnå uberettiget udbetaling  

 af ydelser i henhold til de i § 1, stk. 1, nr. 1 og 2, omhandlede  

 forordninger eller i henhold til denne lovs §§ 16-19, straffes med bøde,  

 hæfte eller fængsel indtil 2 år, under skærpende omstændigheder indtil 4 år.
 Stk. 8.  For overtrædelser, der begås af aktieselskaber,  

 andelsselskaber el. lign., kan der pålægges selskabet som sådant bødeansvar.
Stk. 9.  Sager om overtrædelse af stk. 1-6 behandles som  

 politisager.
Retsmidlerne i retsplejelovens kapitel 73 kan anvendes i samme  

 omfang som i statsadvokatsager.
 § 21.  Ved de i § 20, stk. 2, 1. pkt., stk. 4 og stk.  

 5, omhandlede overtrædelser kan landbrugsministeren tilkendegive den  

 pågældende, at sagen kan afgøres uden retslig forfølgning, såfremt han  

 erkender sig skyldig i overtrædelsen og erklærer sig rede til inden for en  

 nærmere angivet frist, der efter begæring kan forlænges, at betale en i  

 tilkendegivelsen angivet bøde.
 Stk. 2.  Landbrugsministeren kan ligeledes afgive den i  

 stk. 1 omhandlede tilkendegivelse til den, der kan straffes med bøde efter §  

 20, stk. 1, for til brug ved beregningen og udbetalingen eller opkrævningen  

 af eksportrestitutioner og udligningsbeløb at give urigtige eller vildledende  

 oplysninger eller at fortie oplysninger af betydning for sagens afgørelse.
 Stk. 3.  Med hensyn til den i stk. 1 og stk. 2  

 omhandlede tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 4.  Betales bøden i rette tid, eller bliver den  

 efter stedfunden vedtagelse inddrevet eller afsonet, bortfalder videre  

 forfølgning.
 Ikrafttræden m.v.
 § 22  Loven træder i kraft den 1. januar 1973.
 Stk. 2.  Lov nr. 67 af 7. marts 1952 om kontrol med  

 udførsel af danske grønsager, lov nr. 68 af 7. marts 1952 om kontrol med  

 udførsel af dansk frugt og lov nr. 265 af 10. juni 1970 om afsætning af frisk  

 dansk frugt og danske gartneriprodukter ophæves med virkning fra den 1.  

 februar 1973.
 Stk. 3.  Midler, der ved udløbet af lov nr. 265 af 10.  

 juni 1970 om afsætning af frisk dansk frugt og danske gartneriprodukter  

 forefindes i den i lovens § 6 omhandlede fond, overføres til den i § 4, stk.  

 2, omhandlede fond.
 § 23.  Loven gælder ikke for Færøerne og Grønland.
 § 24.  (Ophævet).
