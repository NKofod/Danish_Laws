 Ved lov nr. 540 af 28. december 1979 er bl.a. afgiftssatsen ved udbetaling  

 af kapitalpensionsordninger blevet forhøjet fra 25 til 40%.
 Indgås der i denne anledning aftaler mellem en arbejdsgiver og en  

 arbejdstager om, at indbetalingerne til en før lovens ikrafttræden oprettet  

 kapitalpensionsordning skal ophøre eller nedsættes, medfører dette ingen  

 konsekvenser for ordningens skattemæssige gyldighed, jf. punkt 47, stk. 2, og  

 punkt 60 i skattedepartementets cirkulære nr. 34 af 22. februar 1973.
En sådan ændring af aftalen med en eller flere arbejdstagere i en  

 virksomhed vil heller ikke kunne begrunde en antagelse af, at arbejdsgiveren  

 ikke vil kræve de aftalte indbetalinger overholdt for de øvrige  

 arbejdstageres vedkommende.
De øvrige arbejdstageres kapitalpensionsordninger  

 vil derfor ikke kunne tilsidesættes af denne grund.
 En fuldstændig ophævelse af ordningen som følge af lovændringen skal  

 bedømmes efter tilsvarende retningslinier.
 En ændring af aftalen som anført skal foretages i tilslutning til  

 ændringslovens ikrafttræden og senest inden udløbet af 1980.
