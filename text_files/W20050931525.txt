Landsskatteretskendelse vedr. opgørelse af andelsforenings  

 ejendomsavance ved salg Klagen skyldes, at den erhvervsmæssige  

 del af avancen er fastsat på baggrund af andelsboligforeningens indtægter og  

 ikke areal.
Landsskatterettens afgørelse Selskabsbeskatningen har ansat den  

 erhvervsmæssige del af avance ved salg af ejendom til 87,05 %, selvangivet  

 med  

 73,79 % Landsskatteretten ansætter den  

 erhvervsmæssige del af avancen til 73,79 %.
Sagens oplysninger Andelsboligforeningen har drevet  

 aktivitet ved ejerskab og drift af ejendommen X.
Andelsboligforeningen  

 anskaffede ejendommen den 1. november 1998 for 31.500.000 kr.
Andelsboligforeningen solgte ejendommen  

 den 1. juni 2002 for 33.574.450 kr.
Andelsboligforeningen trådte i solvent  

 likvidation den 1. juli 2002. Andelsboligforeningens indkomstår 2002 omfatter  

 perioden 1. januar  1. juli 2002.
Andelsboligforeningen havde 9  

 andelshavere, der tilsammen benyttede 1.424 m2  

 af ejendommens  

 samlede areal.
Derudover udlejede andelsboligforeningen 4 boliglejemål på i  

 alt  

 712 m2  

 og 3 erhvervslejemål på i alt 2.913 m2  

 i  

 indkomståret 2000 og 3.297 m2  

 i indkomstårene 2001 og 2002.  

 Forøgelsen af arealet skyldtes, at et loftsrum blev inddraget til arkiv til  

 et  

 af erhvervslejemålene.
 Andelsboligforeningen har haft indtægter  

 på følgende måde:
1999 2000 2001 2002 Andelshavere 478.287 kr.
 379.849 kr.
 325.782 kr.
 105.865 kr.
Boliglejere 329.579 kr.
 274.106 kr.
 273.619 kr.
 107.720 kr.
Erhvervslejere 3.130.579 kr.
 3.533.193 kr.
 3.560.906 kr.
 1.490.833 kr.
Ved selvangivelsen for indkomståret 2002  

 har andelsboligforeningen opgjort den skattepligtige fortjeneste ved salg af  

 ejendommen til 6.577.219 kr.
Ved beregningen er 73,79 % af avancen henført  

 til  

 den erhvervsmæssige del af ejendommen.
Selskabsbeskatningens afgørelse Den erhvervsmæssige andel af  

 andelsboligforeningens ejendomsavance er ansat til 87,05 %.
 Andelsboligforeningen er anset for  

 subjektiv skattepligtig efter selskabsskattelovens § 1, stk. 1, nr. 6.  

 Foreninger mv., der er omfattet af denne bestemmelse, er alene skattepligtige  

 af indkomst, der har eller har haft tilknytning til den erhvervsmæssige  

 virksomhed, jf. 2. pkt. i samme bestemmelse.
 Hvad der i relation til foreninger mv.  

 er omfattet af selskabsskattelovens § 1, stk. 1, nr. 6, skal anses for  

 erhvervsmæssig virksomhed, er fastsat i samme lovs § 1, stk. 4. Af § 1, stk.  

 5,  

 fremgår det dog, at indkomst indvundet fra medlemmer af foreningen ikke  

 betragtes som erhvervsmæssig indkomst uanset definitionen af erhvervsmæssig  

 virksomhed i § 1, stk. 4.
Ved opgørelse af den skattepligtige  

 indkomst kan foreninger mv. omfattet af selskabsskattelovens § 1, stk. 1, nr.  

 6, alene fratrække de udgifter, som vedrører de indtægtskilder, der skal  

 medregnes til den skattepligtige indkomst, jf. selskabsskattelovens § 9, stk.  

 1. Kan udgifterne ikke entydigt henføres til enten den erhvervsmæssige eller  

 den skattefri del af indtægterne, må fordelingen af udgifterne ske efter et  

 skøn.
Hvor ejendommen omfatter flere udlejningskategorier angiver  

 ligningsvejledningen  

 2001 afsnit S.C.6.1.7, at fordelingen af erhvervsmæssige og  

 ikke-erhvervsmæssige udgifter kan fastsættes på grundlag af indtægter, dog er  

 det en forudsætning, at medlemmernes boligafgift opgøres til den værdi, der  

 kunne være opnået ved udleje til ikke-medlemmer af andelsboligforeningen.
Som skattelovgivningen er sammensat, er  

 udgangspunktet, at der skal foretages en avanceopgørelse efter  

 ejendomsavancebeskatningslovens almindelige regler, idet foreningen har  

 afstået  

 fast ejendom.
For foreninger omfattet af selskabsskattelovens § 1, stk. 1,  

 nr.  

 6, er det imidlertid alene den del af ejendommen, der har eller har haft  

 tilknytning til den erhvervsmæssige aktivitet, der kan beskattes.
Af  

 ligningsvejledningen 2001 afsnit S.C.6.1.8 følger, at såfremt kun en nærmere  

 bestemt fysisk del af ejendommen har haft tilknytning til foreningens  

 erhvervsmæssige virksomhed, vil kun den på denne del faldende fortjeneste  

 komme  

 til beskatning, ligesom det i denne forbindelse er underordnet, om  

 ejendommens  

 erhvervsmæssige anvendelse har været beskeden.
Ejendommens erhvervsmæssige anvendelse  

 skal således opgøres efter de principper, der følger af selskabsskattelovens  

 §  

 1, stk. 1, nr. 6, sammenholdt med § 1, stk. 4 og 5, da kun den del af  

 ejendommen,  

 der har eller har haft tilknytning til den erhvervsmæssige virksomhed, skal  

 beskattes.
Da ejendommen hverken entydigt kan henføres til den  

 erhvervsmæssige  

 eller til den skattefri del af andelsboligforeningens aktivitet, skal den  

 erhvervsmæssige andel opgøres på grundlag af et kvalificeret skøn.
Efter som  

 ejendommen indeholder flere udlejningskategorier, vil fordelingen ikke kunne  

 baseres på arealet.
Derimod vil fordelingen kunne baseres på indtægterne,  

 hvor  

 det dog er en forudsætning, at de indtægter, der hidrører fra medlemmer  

 omregnes til den pris, der kunne opnås ved udleje til ikke-medlemmer af  

 andelsboligforeningen, således at ligestillede dele af ejendommen medgår med  

 et  

 ensartet grundlag.
Denne fordelingsnøgle er således i overensstemmelse med de  

 principper, som er anvendt ved opgørelsen af, hvor stor en del af de til  

 ejendommens drift tilknyttede fællesudgifter, der kan fradrages som  

 erhvervsmæssige, og den del af fortjenesten ved salget af ejendommen, der er  

 anset for erhvervsmæssig.
Den anvendte fordelingsnøgle indebærer i  

 øvrigt, at ensartede lejemål fordeles efter kvadratmeter, mens der samtidig  

 tages højde for de forskelle, som der er imellem de forskellige  

 udlejningskategorier.  

 Ved handel af udlejningsejendomme fastsættes prisen blandt andet under hensyn  

 til, hvor store lejeindtægter ejendommen afkaster.
Det er derfor også  

 naturligt, at der henregnes en forholdsmæssig større del af anskaffelses- som  

 afståelsessum til den del af ejendommen, som afkaster forholdsmæssigt højre  

 lejeindtægter.
Selvom ejendomsavancebeskatningslovens  

 regler om delsalg af ejendomme ikke finder anvendelse i denne situation,  

 følger  

 det af disse regler, at kun lejligheder med samme bonitet kan ligestilles ved  

 en opdeling af ejendommen.
I det nu ophævede cirkulære nr. 166 af 12.  

 september  

 1994 pkt. 4.9 er anført: ved fordeling af denne anskaffelsessum skal  

 der ikke  

 alene tages hensyn til det frasolgte areals størrelse i forhold til hele  

 ejendommen, men der må også lægges vægt på de forskellige arealdeles  

 beliggenhed, udnyttelsesmuligheder og bonitet.
At arealet ved opdeling  

 af en  

 bygning ikke uden videre kan anvendes som fordelingsnøgle i dansk skatteret  

 følger endvidere af afskrivningslovens § 19, stk. 5, hvorefter der ved  

 opdelingen af blandede bygninger med en væsentlig erhvervsmæssig anvendelse  

 skal tages hensyn til eventuelle ejerboligvurderinger, såfremt der ikke  

 foreligger  

 en aftalt fordeling mellem parterne efter afskrivningslovens § 45. Baggrunden  

 for denne bestemmelse er, at ved anvendelse af ejerboligvurderingen bliver  

 afskrivningsgrundlaget mere præcist, jf. bemærkningerne til § 19 i lovforslag  

 nr. 102 1997/98. Også her vedkendes det således, at der er forskel på, om  

 bygningerne anvendes til beboelse eller erhverv.
Af ligningsvejledningen 2001 afsnit  

 S.C.6.1.8 fremgår det, at hvis et formuegode har haft tilknytning til den  

 erhvervsmæssige aktivitet, medregnes den skattemæssige fortjeneste eller tab  

 ved opgørelsen af den skattepligtige indkomst uanset om bruttoindtægten har  

 været beskeden, eller driften skattemæssigt har givet underskud i hele  

 besiddelsestiden.
Ved anvendelse af den ovenfor anvendte fordelingsnøgle har  

 ejendommen i indkomståret 2001, der i øvrigt er det sidste regnskabsår på 12  

 måneder, været anvendt erhvervsmæssigt med 87,05 %, svarende til den største  

 erhvervsmæssige udnyttelse i ejerperioden, jf. formuleringen af  

 selskabsskattelovens  

 § 1, stk. 1, nr. 6. Af årsregnskabet for indkomståret 2001 note 2 fremgår, at  

 ejendommens købsomkostninger udgør 1.061.099 kr., hvoraf 504.900 kr. er  

 anført  

 som ikke fradragsberettigede.
På det foreliggende grundlag må den  

 fradragsberettigede andel af købs- og salgsomkostninger antages at udgøre  

 1.171.099 kr.  504.900 kr. = 666.199 kr.
Efter ordlyden af  

 selskabsbeskatningslovens § 1, stk. 1, nr. 6, er der ikke forskel i  

 begrebsdannelsen af, hvad der skal forstås ved erhvervsmæssig virksomhed alt  

 afhængig af, om det gælder den løbende drift, eller om det gælder anvendelse  

 af  

 foreningens aktiver, herunder afhændelse, afståelse eller opgivelse af  

 aktiverne.
Der er derfor ikke grundlag for at antage, at princippet for den  

 fordelingsnøgle, der løbende er anvendt ved driften, adskiller sig fra den  

 fordelingsnøgle, der skal anvendes, når en delvist erhvervsmæssigt anvendt  

 ejendom afstås.
Dette følger også af bindende forhåndsbesked SKM 2003.211.LR,  

 hvori der blandt andet anføres følgende vedrørende opgørelse af den  

 erhvervsmæssige  

 andel af en ejendom overgået fra erhvervsmæssig til skattefri anvendelse:  

 Denne fordelingsnøgle vil typisk være forholdet mellem lejlighedernes  

 areal  

 eller forholdet mellem lejeindtægterne fra ikke-medlemmer og boligafgiften  

 fra  

 medlemmer.
 Ved opgørelse af den erhvervsmæssige  

 andel efter selskabsskattelovens § 1, stk. 1, nr. 6, skal  

 andelsboligforeninger  

 anvende arealet som fordelingsnøgle, når ejendommen alene indeholder én  

 udlejningskategori,  

 mens indtægterne anvendes som fordelingsnøgle, når ejendommen indeholder mere  

 end én udlejningskategori.
Som nævnt af andelsboligforeningens  

 repræsentant, fremgår det af ligningsvejledningen afsnit S.C.6.1.8, at det  

 alene er den fysiske del af ejendommen, der har været anvendt  

 erhvervsmæssigt,  

 som skal beskattes.
Efter repræsentantens opfattelse må den fysiske del  

 fortolkes konkret som arealet, og ikke som en beregningsmæssig opgjort  

 vægtning  

 af det solgte areal.
Selskabsbeskatningen er enig i, at det alene er den  

 fysiske del af ejendommen, der har været erhvervsmæssigt anvendt, som kan  

 beskattes.
Derimod er selskabsbeskatningen ikke enig med repræsentanten i, at  

 udtrykket den fysiske del i ligningsvejledningen altid indebærer,  

 at  

 fordelingen skal foretages på baggrund af arealet, hvilket den bindende  

 forhåndsbesked, SKM 2003.211.LR, heller ikke giver udtryk for.  

 Repræsentantens  

 bemærkning om at der er klar forskel på, om der er tale om løbende drift  

 eller  

 salg af et materielt aktiv, ses ligeledes ikke underbygget, heller ikke hvori  

 forskellen består.
At selskabsbeskatningen i øvrigt henser  

 til, hvad der er naturligt, når den erhvervsmæssige andel af ejendommen skal  

 opgøres, skal ses i sammenhæng med, at opdelingen overordnet set sker på  

 baggrund  

 af et skøn.
For at et skøn kan anses for kvalificeret i skattemæssig  

 henseende,  

 må det være velbegrundet.
Heri ligger blandt andet, at der skal henses til,  

 hvad der er rimeligt og naturligt i den konkrete situation.
Til støtte for synspunktet om, at der  

 ikke i dansk skatteret findes et grundlæggende princip om, at fordelingen  

 altid  

 skal foretages på baggrund af arealet, henvises der blandt andet til punkt  

 4.9  

 i det nu ophævede cirkulære nr. 166 af 12. september 1994. De i den  

 forbindelse  

 af repræsentanten påpegede afgørelser, offentliggjort i TfS 2002.527 og TfS  

 2002.912, vedrører ejendomsavancebeskatningslovens § 5, stk. 6, der udgør en  

 særregel om delafståelse af ejendomme, der på afståelsestidspunktet benyttes  

 til landbrug, og som er anskaffet før 19. maj 1993. Afgørelserne ses ikke at  

 stride mod det almindelige princip om, at der ved delsalg skal tages hensyn  

 til  

 det frasolgte areals størrelse i forhold til hele ejendommen, men der må også  

 lægges vægt på de forskellige arealdeles beliggenhed, udnyttelsesmulighed og  

 bonitet.
Ligningsvejledningen indeholder ingen anvisninger ved delsalg af en  

 bygning, hvorfor der er henvist til punkt 4.9 i det nu ophævede cirkulære nr.  

 166 af 12. september 1994. Selskabsbeskatningen finder i øvrigt ikke, at en  

 diskussion af stillingen mellem afskrivningslovens § 19, stk. 1 og 5, er  

 relevant i denne sammenhæng, idet § 19, stk. 5, alene er fremhævet som et  

 eksempel på, at der ikke altid skal foretages en arealfordeling.  

 Selskabsbeskatningen  

 er enig i, at der ikke nødvendigvis er sammenhæng mellem det  

 afskrivningsgrundlag,  

 der opgøres efter afskrivningslovens § 18, stk. 1, og den erhvervsmæssige  

 andel, der opgøres efter selskabsskattelovens § 1, stk. 1, nr. 6.  

 Uoverensstemmelsen  

 vil dog som udgangspunkt være gældende gennem hele ejerperioden, herunder ved  

 den løbende drift, og ikke kun når ejendommen afstås.
Sammenhængen mellem  

 afskrivningsloven og ejendomsavancebeskatningsloven er dog intakt, idet alle  

 afskrivninger, der er foretaget på det afskrivningsberettigede areal efter  

 afskrivningslovens § 18, stk. 1, og som ikke genvindes efter  

 afskrivningslovens  

 § 21, skal reducere den erhvervsmæssigt opgjorte andel af ejendommens  

 anskaffelsessum, jf. dog ejendomsavancebeskatningslovens § 5, stk. 8.
Det fremgår af ligningsvejledningen 2001  

 afsnit S.C.6.1.8, at hvis et formuegode har haft tilknytning til den  

 erhvervsmæssige aktivitet, medregnes den skattemæssige fortjeneste eller tab  

 ved opgørelsen af den skattepligtige indkomst, uanset om bruttoindtægten har  

 været beskeden, eller driften har givet underskud i hele besiddelsestiden.  

 Endvidere fremgår det, at såfremt formuegodet har haft tilknytning til såvel  

 den skattepligtige som den skattefri virksomhed, skal hele den skattemæssige  

 avance eller hele det skattemæssige tab påvirke indkomsten.
Hvis formuegodet  

 er  

 en samlet enhed, for eksempel en fast ejendom, og det kan godtgøres, at kun  

 en  

 nærmere bestemt fysisk del har haft tilknytning til erhvervsvirksomheden, er  

 det dog kun den på denne del faldende fortjeneste, der kommer til beskatning.  

 Således vil for eksempel en andelsboligforening kun blive beskattet af  

 fortjeneste  

 ved lejlighedernes salg, for så vidt angår lejligheder, der har været udlejet  

 til ikke-andelshavere.
Det vil således indebære, at hvis for eksempel 60 % af  

 ejendommen har været erhvervsmæssigt anvendt, så vil 60 % af ejendomsavancen  

 være skattepligtig, uanset at kun 20 % af ejendommen anvendes erhvervsmæssigt  

 på tidspunktet for afståelsen.
 I modsætning hertil har Ligningsrådet i  

 en bindende forhåndsbesked, offentliggjort i SKM 2003.211.LR, angivet, at  

 hvis  

 for eksempel en ejendom gennem en ejerperiode på 5 år har været  

 erhvervsmæssigt  

 i følgende forhold: 60/100, 50/100, 40/100, 30/100 og 20/100, vil den  

 skattepligtige del udgøre 200/500 eller 40 % af avancen.
Trods den bindende forhåndsbesked i SKM  

 2003.211.LR, er det selskabsbeskatningens holdning, at beskatningen skal ske  

 i  

 overensstemmelse med anvisningerne i ligningsvejledningen 2001 afsnit  

 S.C.6.1.8. Baggrunden herfor er, at selskabsskattelovens § 1, stk. 1, nr. 6,  

 ved lov nr. 374 af 18. maj 1994 blev udvidet, således at skattepligten  

 udtrykkeligt omfatter fortjeneste eller tab ved afhændelse, afståelse eller  

 opgivelse af formuegoder, der har eller har haft tilknytning til den  

 erhvervsmæssige virksomhed.
Af bemærkningerne til lovforslaget fremgår i  

 øvrigt: Efter den gældende formulering af § 1, stk. 1, nr. 6, omfatter  

 skattepligten fortjeneste eller tab ved afhændelse, afståelse eller opgivelse  

 af formuegoder, der har tilknytning til den erhvervsmæssige virksomhed.
Det  

 vil  

 sige, at bestemmelsen kun gælder den aktuelle erhvervsmæssige tilknytning.  

 Det  

 foreslås, at skattepligten fastholdes, selvom formuegodet på  

 afståelsestidspunktet ikke anvendes erhvervsmæssigt. I bemærkningerne  

 er det  

 således fremhævet, at beskatningen fastholdes for aktiver, der har haft  

 erhvervsmæssig  

 tilknytning, uanset aktivet ikke anvendes erhvervsmæssigt på  

 afståelsestidspunktet.  

 Det vil sige, at hvis for eksempel 60 % af ejendommen har været anvendt  

 erhvervsmæssigt, bevares skattepligten på alle 60 %, uanset at kun 20 %  

 anvendes erhvervsmæssigt på tidspunktet for ejendommens afståelse.  

 Ligningsvejledningens anvisninger er således i overensstemmelse med J.O.  

 Engholm Jacobsen, Selskabsskatteloven med kommentarer, 1. udgave, side 166,  

 hvor følgende er anført: I ophørsåret skal de løbende  

 erhvervsindkomster  

 beskattes tillige med fortjeneste og tab på de skatterelevante aktiver og  

 passiver, der før ophøret var en del af den erhvervsmæssige virksomhed. Hverken lovteksten eller bemærkningerne  

 hertil indeholder anvisninger på, at avancen/tabet på formuegodet kan  

 reduceres  

 som følge af, at det pågældende aktiv ikke er anvendt erhvervsmæssigt på  

 afståelsestidspunktet som anført i SKM 2003.211.LR.
Heller ikke i  

 retspraksis,  

 administrativ praksis eller i teorien kan der hentes støtte for den måde,  

 hvorpå  

 erhvervsprocenten er opgjort i SKM 2003.211.LR Umiddelbart er princippet  

 hentet  

 fra afskrivningslovens regler om blandede driftsmidler og blandede  

 installationer.
Dette princip kan dog ikke finde anvendelse i denne  

 forbindelse, allerede fordi avancen opgøres efter  

 ejendomsavancebeskatningsloven.
I øvrigt er kendetegnet for blandede  

 driftsmidler og blandede installationer, at de anvendes til såvel  

 erhvervsmæssige som private formål, jf. definitionen i henholdsvis  

 afskrivningslovens § 11, stk. 1, og § 15, stk. 3. Da andelsboligforeninger  

 ikke  

 kan have private formål, ses bestemmelserne således ikke at kunne finde  

 anvendelse.
Det vil sige, at på for eksempel driftsmidler sker afskrivningen  

 efter §§ 5-8, hvorefter alene den erhvervsmæssige andel efter  

 selskabsskattelovens  

 § 1, stk. 1, nr. 6, skal medregnes ved opgørelsen af andelsboligforeningens  

 skattepligtige indkomst.
 Det bemærkes, at selskabsbeskatningen  

 ikke er bundet af den bindende forhåndsbesked over for nærværende forening,  

 idet forhåndsbeskeden alene binder skattemyndighederne over for det konkrete  

 skattesubjekt, der har indgivet anmodningen om den bindende forhåndsbesked.
Klagerens påstand og argumenter Andelsboligforeningens repræsentant har  

 nedlagt principal påstand om, at den erhvervsmæssige del af selskabets  

 ejendomsavance for indkomståret 2002 ansættes til 73,79 %, samt subsidiær  

 påstand  

 om, at den erhvervsmæssige andel af ejendomsavancen fastsættes som et  

 gennemsnit af de årlige fordelingsnøgler.
Principal påstand Den erhvervsmæssige andel skal opgøres  

 på baggrund af et kvalificeret skøn.
Det gøres i den forbindelse gældende, at  

 det er fuldt ud kvalificeret at foretage skønnet på baggrund af en  

 m2  

 -fordeling.  

 Der henvises til ligningsvejledningen afsnit S.C.6.1.9.
Selskabsbeskatningen har til støtte for  

 sin afgørelse anført, at avancen skal fordeles på samme måde som de årlige  

 fællesomkostninger.  

 Det er imidlertid repræsentantens opfattelse, at der ikke i praksis er støtte  

 for at indtage denne holdning og på baggrund heraf tilsidesætte den af  

 andelsboligforeningen  

 foretagne opgørelse.
I ligningsvejledningen er det præciseret, at det er den  

 fysiske del af ejendommen, der har været anvendt erhvervsmæssigt, som skal  

 beskattes.
Den fysiske del må i den forbindelse fortolkes konkret som arealet  

 og ikke en beregningsmæssig opgjort vægtning af det solgte areal.
 Selskabsbeskatningen har endvidere  

 anført, at ligningsvejledningen ikke indeholder anvisninger ved delsalg af en  

 bygning, hvorfor der er henvist til formuleringen i cirkulære nr. 166 af 12.  

 september  

 1994. Det bemærkes i den forbindelse, at cirkulære nr. 166 af 12. september  

 1994 blev ophævet med virkning fra og med indkomståret 2000 ved cirkulære nr.  

 73 af 22. maj 2000. Af dette cirkulæres § 2 fremgår, at ligningsvejledningen  

 træder i stedet for det ophævede cirkulære nr. 166 af 12. september 1994.
 Der henvises til Ligningsvejledningen  

 for 2002 afsnit E.J.2.2.4.1, der beskriver de vejledende retningslinier for  

 opgørelse af anskaffelsessummen ved delafståelser.
Ved ophævelse af cirkulære nr. 166 af  

 12. september 1994 har de centrale skattemyndigheder valgt ikke at overføre  

 formuleringen om delafståelse i cirkulæret til ligningsvejledningen, hvorfor  

 det gøres gældende, at der ved bedømmelsen udelukkende skal lægges vægt på  

 formuleringen i den nugældende ligningsvejledning.
Heri er alene omtalt et  

 grundstykkes areal i forhold til den samlede ejendom.
Det fremgår derimod  

 ikke,  

 at der skal foretages en vægtning af de enkelte jordstykkers værdi.
Det synspunkt støttes af praksis på  

 området.
Der henvises til SKM2002.244.LSR /TfS 2002.527 og SKM2002.496.LSR  

 /TfS  

 2002.912, der begge vedrører ejendomsavancebeskatningslovens § 5, stk. 6. I  

 de  

 pågældende afgørelser er anvendt en m2  

 -fordeling vedrørende jorden.  

 Afgørelserne, der vedrører delafståelser, er afsagt efter ophævelsen af  

 ovennævnte cirkulære.
Endvidere er der i afgørelserne SKM2002.657.LSR /TfS  

 2003.112 og SKM2002.39.LSR /TfS 2002.214 anvendt en m2  

 -fordeling.
 Endelig kan der ved afgørelsen skeles  

 til bestemmelsen i afskrivningslovens § 19, hvoraf fremgår, at etagearealet  

 anvendes som fordelingsnøgle ved opgørelse af et afskrivningsgrundlag.  

 Afskrivningsloven  

 henser således ikke til, at nogle etagekvadratmeter eventuelt har en højere  

 værdi end andre.
 På baggrund af ovenstående fastholdes  

 det, at den erhvervsmæssige andel af ejendomsavancen skal foretages på  

 baggrund  

 af en kvadratmeter-fordeling.
Subsidiær påstand Såfremt Landsskatteretten måtte finde,  

 at den erhvervsmæssige andel skal foretages på baggrund af indtægter, gøres  

 det  

 gældende, at den erhvervsmæssige andel af ejendomsavancen i givet fald skal  

 fastsættes som et gennemsnit af de årlige fordelingsnøgler, jf. bindende  

 forhåndsbesked SKM 2003.211.LR Landsskatterettens bemærkninger og  

 begrundelse Andelsboligforeningen er omfattet af  

 selskabsskattelovens § 1, stk. 1, nr. 6, og er efter denne bestemmelse  

 skattepligtig af fortjeneste ved afhændelse, afståelse eller opgivelse af  

 formuegoder, der har eller har haft tilknytning til den erhvervsmæssige  

 virksomhed.
Efter selskabsskattelovens § 1, stk. 5, anses leverancer til  

 medlemmer, ikke som erhvervsmæssig virksomhed.
Det fremgår af bemærkningerne  

 til denne formulering, at det er hele den del af ejendomsavancen, der kan  

 henføres til den del af ejendommen, der på et tidspunkt efter ikrafttrædelse  

 af  

 Lov nr. 374 af 18. maj 1994 har været udlejet til ikke-andelshavere, som skal  

 medregnes til den skattepligtige indkomst.
Henset til ordlyden af  

 selskabsskattelovens § 1, stk. 1, nr. 6 og stk. 5, er der ikke grundlag for  

 at  

 foretage fordelingen af den erhvervsmæssige og den ikke erhvervsmæssige andel  

 af en ejendomsavance på samme måde som udgifter i henhold til  

 selskabsskattelovens § 9, stk. 1. Der er herved lagt vægt på, at der ikke som  

 ved opgørelse efter selskabsskattelovens § 9, stk. 1, er tale om at henføre  

 udgifter til den skattepligtige del af indkomsten, men en vurdering af, hvor  

 stor en del af ejendommen, der faktisk har været anvendt erhvervsmæssigt i  

 den  

 omhandlede periode, hvorfor de hensyn, der ligger bag den praksis, der er  

 gældende vedrørende selskabsskattelovens § 9, stk. 1, ikke gør sig gældende  

 ved  

 afhændelse af ejendommen.
Da der i øvrigt ikke anses at være grundlag for en  

 anden fordeling kan repræsentantens principale påstand om en fordeling efter  

 m2  

 godkendes.
Selskabsbeskatningens afgørelse ændres.
