Betænkning afgivet af Retsudvalget den  

 17. maj 2001 Betænkning over Forslag til lov om ophævelse af lov om  

 landvæsensretter og om ændring af forskellige love som  

 følge af nedlæggelsen af landvæsensretterne [af justitsministeren (Frank Jensen)] 1. Udvalgsarbejdet Lovforslaget blev fremsat den 28. marts 2001 og var til 1.  

 behandling den 18. april 2001. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 4 møder.
Høring Lovforslaget er udarbejdet på baggrund af  

 betænkning nr. 1200/1990. Denne betænkning sendte  

 justitsministeren den 21. september 2000 i høring.
Den 6. april 2001  

 sendte justitsministeren de indkomne høringssvar samt et notat herom  

 til udvalget.
Et af høringssvarene er optrykt som bilag 3 til  

 betænkningen.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Foreningen af Hegnsynsformænd Leif Møller-Sørensen, Valby og Ditlev Nielsen, Dragør, vedlagt notat af Ditlev Nielsen og Bendt  

 Berg, Justitsministeren har over for udvalget kommenteret de  

 skriftlige henvendelser.
Deputationer Endvidere har Foreningen af Hegnsynsformænd  

 mundtligt over for udvalget redegjort for sin holdning til lovforslaget.
Spørgsmål Udvalget har stillet 7 spørgsmål til  

 justitsministeren til skriftlig besvarelse, som denne har besvaret.
Et af  

 udvalgets spørgsmål og justitsministerens svar herpå er  

 optrykt som bilag 2 til betænkningen.
2. Indstillinger og politiske bemærkninger Et flertal i udvalget (udvalget med undtagelse af  

 DF) indstiller lovforslaget til vedtagelse uændret.
 Venstres, Det Konservative Folkepartis og  

 Centrum-Demokraternes medlemmer af udvalget henviser til  

 spørgsmålet til justitsministeren om de særlige problemer  

 i Tøndermarsken og konstaterer med tilfredshed, at der ikke med  

 lovforslaget sker ændringer i digelagets kompetence, jf.  

 justitsministerens svar på spørgsmål nr. 6, der er optrykt  

 som bilag 2 til betænkningen.
 V, KF og CD opfordrer justitsministeren til hurtigst  

 muligt at få løst de særlige problemer i  

 Tøndermarsken, som er anført i Sønderjyllands Amts  

 høringssvar af 6. oktober 2000, der er optrykt som bilag 3 til  

 betænkningen.
V, KF og CD har overvejet henvendelserne fra dommer Ditlev  

 Nielsen, Dragør, og fra Foreningen af Hegnsynsformænd, men  

 finder bl.a. på baggrund af høringssvaret af 11. oktober 2000  

 fra Den Danske Dommerforening ikke anledning til at berøve borgerne i  

 hegnstvister retten til anke efter det sædvanlige toinstansprincip.
V,  

 KF og CD har bemærket sig, at disse sager vil blive behandlet efter  

 retsplejelovens almindelige regler, hvorefter der vil være mulighed  

 for, at retten foretager besigtigelse, jf. justitsministerens svar på  

 spørgsmål nr. 4 og 5.
 V, KF og CD opfordrer ministeren til at følge disse  

 sager og underrette Retsudvalget, såfremt det viser sig, at  

 lovændringen medfører, at sagerne trækkes unødigt i  

 langdrag af den ene part.
 Et mindretal i udvalget (DF) indstiller  

 lovforslaget til forkastelse ved 3. behandling.
 Dansk Folkeparti er positiv over for at overveje, om der  

 ved at nedlægge landvæsensretterne og overføre deres sager  

 til andre myndigheder kan foretages en administrativ forenkling og lettelse  

 på dette område.
DF er dog   på baggrund af henvendelsen fra dommer  

 Ditlev Nielsen og lektor Bendt Berg   usikker på, om det fremsatte  

 lovforslag giver løsningen på de problemer, som findes i forhold  

 til landvæsensretternes fremtid.
Ditlev Nielsen og Bendt Berg  

 hæfter sig ved, at forslaget til ændring af lov om hegn er  

 uheldigt, idet det efter deres opfattelse vil forlænge  

 sagsbehandlingstiden, medføre en væsentlig forøgelse af  

 sagsantallet og give rige muligheder for at føre langvarige processer  

 for parter, som pga. rethaverisk kværulance ønsker at genere  

 naboen i en nabostrid.
Derudover nævner Ditlev Nielsen og Bendt Berg en  

 række andre problemstillinger og ændringsforslag til loven, som  

 der delvis er svaret på af justitsministeren i forbindelse med  

 udvalgsarbejdet, men Dansk Folkeparti mener alligevel, at det er  

 nødvendigt at undersøge sagen yderligere, inden partiet kan  

 være med til ny lovgivning på området.
Det er og bliver  

 vigtigt, hvis der skal laves ny lovgivning, at folk, der kender de faktiske  

 problemstillinger og ved, hvor skoen trykker, i givet fald bliver taget med  

 på råd.
 En oversigt over Folketingets sammensætning er  

 optrykt i betænkningen.
Lars Kramer Mikkelsen (S)  

  Lissa Mathiasen (S) fmd.  Per Kaalund (S)  

  Sandy Brinck (S)  Henrik Sass Larsen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karsten Nonbo (V)  

 Tom Behnke (KF)  Helge Adam Møller (KF)  

  Gitte Seeberg (KF)  Peter Skaarup (DF)  

  Jann Sjursen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 207 Bilagsnr.
Titel 1 Høringssvar og høringsnotat, fra justitsministeren 2 Forslag til tidsplan for arbejdet med lovforslaget 3 Spm. 1 om hegnssager, til justitsministeren 4 Svar på spm. 1 om hegnssager, fra justitsministeren 5 Henvendelse af 10/4-01 fra Ditlev Nielsen, Dragør 6 Spm. 2 om kommentar til henvendelse af 10/4-01 fra Ditlev Nielsen,  

 Dragør, til justitsministeren 7 Svar på spm. 2 om kommentar til henvendelse af 10/4-01 fra Ditlev  

 Nielsen, Dragør, fra justitsministeren 8 Henvendelse af 7/5-01 fra Foreningen af Hegnsynsformænd 9 Spm. 3 om kommentar til henvendelse af 7/5-01 fra Foreningen af  

 Hegnsynsformænd, til justitsministeren 10 Spm. 4 om beskrivelse af hegnsynssager efter gældende ret i forhold  

 til lovforslaget, til justitsministeren Spm. 5 om afgørelse af hegnssager, når retten ikke  

 besigtiger, til justitsministeren 11 Spm. 6 om § 11, til justitsministeren 12 Svar på spm. 3 om kommentar til henvendelse af 7/5-01 fra Foreningen  

 af Hegnsynsformænd, fra justitsministeren 13 1. udkast til betænkning 14 Svar på spm. 4 om beskrivelse af hegnsynssager efter gældende  

 ret i forhold til lovforslaget, fra justitsministeren Svar på spm. 5 om afgørelse af hegnssager, når retten  

 ikke besigtiger, fra justitsministeren Svar på spm. 6 om § 11, fra justitsministeren 15 2. udkast til betænkning 16 Henvendelse af 15/5-01 fra Leif Møller-Sørensen, Valby 17 Spm. 7 om kommentar til henvendelse af 15/5-01 fra Leif  

 Møller-Sørensen, Valby, til justitsministeren 18 Svar på spm. 7 om kommentar til henvendelse af 15/5-01 fra Leif  

 Møller-Sørensen, Valby, fra justitsministeren Bilag 2 Et af udvalgets spørgsmål og  

 justitsministerens svar herpå Spørgsmålet og svaret er optrykt efter  

 ønske fra V, KF og CD.
 Spørgsmål 6:
Kan ministeren bekræfte, at bestemmelsen i § 11 om  

 overflytning af kompetencen vedrørende vandløbs- og vejforhold  

 til vandløbsmyndigheden i loven om afvanding af Tøndermarsken  

 ikke berører gældende vedtægter og regulativer, herunder  

 digelagets kompetence fastlagt i henhold til lov om afvanding af marsken ved  

 Tønder? Svar:
 Lovforslagets § 11 angår lov om afvanding af marsken  

 ved Tønder.
 Det foreslås, at landvæsenskommissionens  

 kompetence til at træffe bestemmelse om, hvorledes vandløbs- og  

 vejforbindelser m.v. skal ordnes, overføres til  

 vandløbsmyndigheden.
 Det foreslås endvidere, at  

 landvæsenskommissionens kompetence i økonomiske  

 spørgsmål (erstatning samt fordeling af udgifter)  

 overføres til taksationsmyndighederne efter lov om offentlige  

 veje.
 Formålet med § 11 er alene at overføre  

 landvæsenskommissionens eksisterende kompetence til de nævnte  

 myndigheder.
 Jeg kan således bekræfte, at lovforslaget ikke  

 berører gældende vedtægter og regulativer, herunder  

 digelagets kompetence fastlagt i henhold til lov om afvanding af marsken ved  

 Tønder.
Bilag 3 Høringssvar fra Sønderjyllands Amt NOTAT Udkast til forslag til lov om ophævelse af lov om  

 landvæsensretter og om ændring af forskellige love som  

 følge af nedlæggelsen af landvæsensretterne Nedenfor skal Sønderjyllands Amt anføre  

 bemærkninger vedr. bestemmelser som knytter sig til forholdene i  

 Tøndermarsken.
Der er her muligheder for forenklinger, som vi skal  

 anbefale gennemført.
Dette er nærmere beskrevet i det  

 følgende:
En utidssvarende lovgivning i Tøndermarsken Tøndermarsken er et offentligt pumpelag, og som  

 sådant skulle Sønderjyllands Amt være myndighed for hele  

 området i henhold til vandløbslovens bestemmelser.
På  

 trods af indførelsen af nye love for vandløbene gennem tiderne,  

 har man i Tøndermarsken opretholdt 2 love fra 1920 erne under  

 Fødevareministeriets ressort: Lov om afvanding af marsken ved  

 Tønder samt tillægget til loven, jvf.  

 lovbekendtgørelserne 270 og 271 af 22. april 1988. Lovene blev  

 også opretholdt på trods af vedtagelsen af vandløbsloven i  

 1982. Dette har betydet, at afvandingsloven hidtil har været  

 gældende med respekt for vandløbsloven.
I henhold til disse love har vandløbsmyndigheden  

 været varetaget af en landvæsenskommission samt  

 Fødevareministeriet for vidt angår de materielle forhold,  

 herunder regulativerne.
Tilsynet med de tekniske anlæg har været  

 varetaget af Fødevareministeriet, mens tilsynet med Digelagets  

 administration har været varetaget af Sønderjyllands  

 amtsråd.
 I 1988 vedtog Folketinget loven om beskyttelse af de ydre  

 koge i Tøndermarsken, hvorefter  Sønderjyllands amtsråd i  

 en del af Tøndermarsken (de 3 ydre koge) både har haft tilsynet  

 med overholdelsen af bevandingen og forestået udarbejdelsen og  

 godkendelsen af regulativerne, parallelt med den særlige  

 myndighedsstruktur, som følger af afvandingslovene.
 På den øvrige lovgivnings område  

 udgør Tøndermarsken ingen undtagelse i forhold til resten af  

 landet.
På vandløbsområdet er der således  

 tale om et lovkompleks med et tilsvarende kompleks af myndigheder, hvilket  

 ofte har givet anledning til tvivlsspørgsmål vedrørende  

 kompetenceforholdene.
Sønderjyllands Amt har i den anledning flere  

 gange rettet henvendelse til Justitsministeren, Miljøministeren samt  

 Fødevareministeren og opfordret til en forenkling af lovene, så  

 retsforholdene bliver som i landet som helhed.
Dermed ville  

 vandløbsadministrationen i Tøndermarsken helt blive underlagt  

 vandløbsloven med dens hensyn til natur og miljø under en  

 folkevalgt, politisk myndighed   altså en betydelig forenkling.
Også Miljøministeriet har ved flere  

 lejligheder påpeget det hensigtsmæssige i en forenkling af  

 myndighedsrollerne.
Således i ministerens redegørelse om  

 Tøndermarsken til Folketinget fra 1993 og senest i en ny  

 redegørelse om samme emne fra 2000.
 I redegørelsen fra 2000 giver ministeriet  

 følgende vurdering af myndighedsstrukturen:
» Afvandingslovens og tillægslovens myndighedsstruktur  

 er bestemt af historiske forhold og har generelt en formulering, som  

 trænger til modernisering.
Samtidig vil det være  

 hensigtsmæssigt, at der sker en harmonisering af myndighedsstrukturen i  

 forhold til de regler om vandløb, der gælder i  

 vandløbsloven, naturbeskyttelseslovens § 3 og  

 Tøndermarskbeskyttelsesloven.
Der er endvidere behov for at få  

 en klar placering af det politiske ansvar.« Det foreliggende lovforslag løser intet i  

 Tøndermarsken   tværtimod Til trods for den præcise beskrivelse af behovet for  

 ændringer oplyses det videre i ministerens redegørelse, at Skov-  

 og Naturstyrelsen efter et møde med FødevareErhvervs kontor i  

 Tønder ikke har bemærkninger til Justitsministeriets forslag om  

 ophævelse af landvæsensretter m.v.
Men det har  

 Sønderjyllands Amt altså nogle bemærkninger til.  

 Sønderjyllands Amt fraråder, at der   som tilfældet nu er  

 med det foreliggende lovforslag vedr. landvæsensretter m.v.   fremdeles  

 bygges videre på en forældet lovgivning og  

 myndighedsstruktur.
 For så vidt angår afvandingslovene for  

 Tøndermarsken er det amtets opfattelse, at lovforslaget ensidigt  

 sigter mod en nedlæggelse af landvæsenskommissionen med en  

 overførsel af dens hidtidige funktioner til hhv.  

 taksationsmyndighederne og vandløbsmyndigheden.
Den foreslåede ændring af afvandingslovene  

 løser ikke de kompetenceproblemer, der hidtil har eksisteret.
Så  

 længe afvandingslovene stadigvæk er gældende for  

 Tøndermarsken på linie med vandløbsloven, er det  

 nødvendigt med en mere gennemgribende ændring af disse love,  

 således at det bliver klarlagt, hvem vandløbsmyndigheden  

 egentlig er.
Som afvandingslovene er udformet i lovforslaget, er der  

 vandløbsmyndighedsopgaver, som stadigvæk skal varetages af  

 Fødevareministeriet, men som i henhold til vandløbsloven skulle  

 varetages af Sønderjyllands Amt, jvf.
Tillæg til lov om  

 afvanding af marsken ved Tønder: § 1 stk. 1 om udfærdigelse af  

 regulativer, § 4 stk. 2 om valg af bestyrelser samt stk. 4 om tilsynet med de  

 tekniske anlæg.
 Sønderjyllands Amt skal derfor anbefale, at dette  

 aspekt inddrages i den foreslåede lovændring vedr.  

 landvæsensretter m.v., således at der sker en afklaring af  

 myndighedsforholdene og en generel forenkling af lovkomplekset   også i  

 den del af Danmark, der er beliggende i det sydvestligste hjørne.
