Bilag 1 Vedtaget af Folketinget ved 3. behandling den 11. maj 2010 Forslag til Lov om anlæg af motortrafikvej mellem Sønder Borup og Assentoft (sydlig omfartsvej ved Randers) § 1. Transportministeren bemyndiges til 1) at anlægge en hovedlandevej som motortrafikvej mellem hovedlandevej 70, Nordjyske Motorvej (E45), ved Sønder Borup syd for Randers og omfartsvejen syd om Assentoft og 2) at nedklassificere de nuværende hovedlandeveje 459 og 415 mellem E45 og krydset Storegade/Gunnerupmosevej til kommunevej.
 Stk. 2. Strækninger, der skal anlægges henholdsvis nedklassificeres, fremgår af bilag 1.
 § 2. Loven træder i kraft dagen efter bekendtgørelsen i Lovtidende.
