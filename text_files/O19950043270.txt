Resumé En kommune udsendte retningslinier til personalet ansat ved  

 kommunens døgnhjemmepleje om de ansattes ret til at udtale sig til pressen.  

 Dansk Sygeplejeråd klagede til ombudsmanden.
Ombudsmanden udtalte at der som  

 udgangspunkt ikke kan fastsættes begrænsninger i offentligt ansattes ret til  

 at  

 udtale sig som privatpersoner.
Udtalelser den ansatte afgiver som led i  

 tjenesten, er undergivet arbejdsgiverens almindelige instruktionsbeføjelser.  

 Der kan dog almindeligvis ikke opstilles en generel formodning for at  

 udtalelser fremsat i tjenesten vil fremstå som udtalelser fra myndigheden.
 Hvis en myndighed anbefaler medarbejderne at fremføre en eventuel  

 kritik via interne systemer (ledelses- og samarbejds-/tillidsmandssystemet),  

 må  

 kommunen som udgangspunkt samtidig understrege at retten til i stedet at  

 vælge  

 at fremføre en kritik offentligt ikke begrænses af en sådan anbefaling. (J.  

 nr.  

 1994-2754-815).
Kommunalt ansattes ytringsfrihed Dansk Sygeplejeråd klagede  

 den 22. november 1994 over en kommunes vejledning af de ansatte om deres  

 adgang  

 til at udtale sig offentligt.
 Sagens omstændigheder var  

 følgende:
 Den 24. juni 1994 skrev  

 kommunen følgende til personalet ansat ved døgnhjemmeplejen:
 "  

  

 Ansattes muligheder for at udtale sig til pressen.
 Under henvisning til tidl.  

 beslutning i chefgruppen, skal man hermed erindre om, at ansatte ikke kan  

 udtale sig til pressen om ting, der henhører under pågældendes arbejdsområde,  

 så længe pågældende er i tjeneste.
 Det tilkommer alene  

 forvaltningschefen at udtale sig, herudover kan funktionslederen give  

 udtalelser efter forudgående indhentet godkendelse hos forvaltningschefen  

 eller kommunaldirektøren.
Dette er ikke nogen  

 begrænsning i den enkeltes ytringsfrihed, idet man som privatperson kan  

 udtale  

 sig som man har lyst, dog skal man være opmærksom på, at man ikke i sådanne  

 udtalelser kommer til at referere ting som er erfaret fra ens arbejde, og som  

 er omfattet af tavshedspligt eller loyalitet overfor arbejdsstedet." På baggrund af brevet skrev  

 Dansk Sygeplejeråd den 5. september 1994 følgende til kommunen:
 "...
 Dansk Sygeplejeråd har fra  

 tillidsrepræsentanten modtaget kopi af skrivelse til personale, ansat ved  

 kommunens døgnhjemmepleje, omhandlende ansattes muligheder for at udtale sig  

 til pressen.
 I den forbindelse skal vi  

 bede om at få uddybet følgende:
- hvad menes der med  

  

 "loyalitet  

 overfor arbejdsstedet"  

  

 , set i relation til at udtale sig? - når der skrives, at  

  

 "ansatte  

 ikke kan udtale sig til pressen om ting, der henhører under pågældendes  

 arbejdsområde, så længe pågældende er i tjeneste"  

  

 , tænkes der da på  

 selve ansættelsesforholdet eller varigheden af de enkelte tjenester? Dansk Sygeplejeråd skal, for  

 at henlede opmærksomheden på regelgrundlaget, tillade sig at fremsende kopi  

 af  

 ombudsmandens udtalelse i en konkret sag, hvor hovedprincipperne for  

 offentligt  

 ansattes ytringsfrihed er opregnet.
 Da formuleringen i den  

 rundsendte skrivelse umiddelbart skønnes at kunne skabe forvirring vedrørende  

 ansattes ret til at udtale sig, skal vi anmode om, at man overvejer en  

 omformulering, såfremt man fortsat ønsker at vejlede personalet omkring det  

 at  

 udtale sig til pressen.
..." Kommunen svarede følgende den  

 12. oktober 1994:
 "...
Kommunen vil med den udsendte  

 skrivelse til personalet inden for ældreområdet på ingen måde anfægte den  

 enkelte medarbejders grundlovssikrede ret til at ytre sig i den offentlige  

 debat.
Hvis medarbejderen i denne debat bruger oplysninger, som han/hun er  

 bekendt med gennem sit ansættelsesforhold ved kommunen skal man naturligvis  

 være opmærksom på, at man har tavshedspligt om visse ting.
 Kommunen har dog også  

 generelt en forventning om, at dens medarbejdere omtaler kommunen positivt,  

 da  

 det er en vigtig målsætning for byrådet at udbygge og forbedre kommunens  

 serviceimage.
Evt. kritik af konkrete  

 arbejdsforhold og serviceniveau - som naturligvis er helt legitimt - bør  

 rettes  

 til ledelsen dvs. til nærmeste foresatte/forvaltningschef, evt.  

 kommunaldirektør og som sidste led: borgmesteren.
Herudover eksisterer  

 sikkerheds- og samarbejdsudvalgssystemet, hvor evt. kritik fra  

 medarbejderside  

 ligeledes kan fremføres.
For så vidt angår spørgsmålet  

 om at udtale sig så længe  

  

 den pågældende  

 er i tjeneste  

  

 skal dette forstås på den måde, at udtalelser til pressen,  

 der fremsættes af medarbejdere der er i tjeneste, vil fremstå som udtalelser  

 på  

 kommunens vegne.
Udtalelser på kommunens vegne er imidlertid iflg. interne  

 regler og praksis i kommunen en ren ledelsesopgave.
 Til DSR's orientering kan det  

 oplyses, at ovennævnte vil blive udsendt til medarbejderne som  

 supplement/præcisering af tidligere udsendt skrivelse fra forvaltningschefen.
..." Med udgangspunkt i kommunens  

 brev af 24. juni 1994 klagede Dansk Sygeplejeråd den 22. november 1994 til  

 mig  

 og bad mig tage stilling til nogle spørgsmål om kommunalt ansattes  

 ytringsfrihed som sagen efter rådets opfattelse havde rejst.
Til brug for  

 mine  

 overvejelser om hvorvidt der var grundlag for at tage sagen op efter  

 ombudsmandslovens § 6, stk. 5, bad jeg kommunen om en udtalelse.
 I udtalelsen af 20. februar  

 1995 anførte kommunen følgende:
 "...
Baggrunden for de interne  

 skrivelser dels fra forvaltningschefen og dels fra kommunaldirektøren, som  

 blev  

 sendt til medarbejderne i hjemmeplejeområdet var en situation, som opstod i  

 forsommeren 1994. Som led i at implementere en ny struktur på ældreområdet  

 foregik der interne drøftelser og vurderinger af, hvorledes den fremtidige  

 service over for borgerne skulle sammensættes.
Meget naturligt skete det  

 under  

 stor opmærksomhed fra pressens side.
Skrivelsen af 24. juni 1994  

 fra forvaltningschefen blev udsendt efter, at pressen i adskillige tilfælde  

 havde henvendt sig til ledelsen i hjemmeplejen for at indhente kommentarer  

 til  

 enkeltpersoner, hvis plejesituation var beskrevet i de lokale aviser.
Fra  

 ledelsens side afviste man konsekvent at kommentere disse enkeltsager med  

 henvisning til, at der var risiko for, at man dermed brød tavshedspligten og  

 videregav fortrolige oplysninger om borgerne i kommunen.
 Under indtryk heraf og af at  

 der i pressen fortsat blev refereret forholdsvis detaljeret til  

 enkeltpersoners  

 plejesituation, fandt ledelsen det nødvendigt at præcisere, hvad man som  

 medarbejder kunne udtale sig om og om, hvilke regler der var gældende herfor  

 i  

 kommunen.
 Skrivelsen af 24. juni 1994  

 blev herefter fulgt op af kommunaldirektørens brev af 12. oktober 1994 til  

 Dansk Sygeplejeråd, som mere generelt udtaler sig om de ansattes muligheder  

 for  

 at ytre sig dels som privatpersoner dels på vegne af kommunen.
 En efterflg. vurdering af  

 indholdet i de 2 breve har medført, at brevet af 24. juni 1994 fra  

 forvaltningschefen vil blive tilbagekaldt og erstattet af et brev med et  

 indhold, der svarer til det der findes i kommunaldirektørens brev til Dansk  

 Sygeplejeråd.
..." Dansk Sygeplejeråd har i brev  

 af 9. marts 1995 fastholdt sin klage.
 Herefter udtalte jeg  

 følgende:
 1.  


  

 Om rækkevidden af offentligt ansattes ytringsfrihed.
 I en sag gengivet i  

 Folketingets Ombudsmands beretning for 1987, s. 237, fremsatte jeg følgende  

 generelle bemærkninger om offentligt ansattes ytringsfrihed:
 "...
Ved besvarelsen af det  

 centrale spørgsmål om, hvorvidt der gælder særlige begrænsninger for  

 offentligt  

 ansattes ytringsfrihed i forhold til den ytringsfrihed, der gælder for  

 borgerne  

 i almindelighed, er udgangspunktet utvivlsomt, at offentligt ansatte har  

 ganske  

 samme frihed som andre til at deltage i den offentlige debat.
Det store antal  

 offentligt ansatte taler afgørende imod, at der skulle gælde almindelige  

 begrænsninger for offentligt ansattes ytringsfrihed.
Sådanne begrænsninger  

 ville være uforenelige med de hensyn, der ligger bag grundlovens bestemmelser  

 om den demokratiske styreform og den herved forudsatte materielle  

 ytringsfrihed.
Det er dog antaget, at  

 hensynet til offentlige myndigheders interne beslutningsproces og  

 funktionsevne  

 i  

  

 særlige  

  

 tilfælde kan føre til en  

 begrænsning af de ansattes ytringsfrihed.
Det er næppe muligt at give en  

 fuldstændig beskrivelse af, hvornår, i hvilket omfang og for hvilke ansatte  

 sådanne særlige begrænsninger gælder.
Men der kan anføres nogle  

 hovedsynspunkter:
Begrænsningerne omfatter alene udtalelser vedrørende  

 sager inden for de pågældendes eget arbejdsområde.
Offentligt ansatte har  

 samme  

 frihed som andre borgere til at udtale sig om sager på forvaltningsområder,  

 som  

 de ikke har berøring med i deres daglige arbejde.
Ved udtalelse inden for eget arbejdsområde er det af  

 betydning, om den pågældende som led i sit arbejde har været (eller er)  

 aktivt  

 medvirkende i myndighedens beslutningsproces.
Begrænsningerne vil i  

 almindelighed ikke omfatte ansatte med en funktion, der ligger fjernt fra de  

 politiske eller administrative beslutningstagere.
Det spiller en rolle, om udtalelserne fremsættes før  

 eller efter, at en beslutning er truffet.
Adgangen til at udtale sig, inden  

 en  

 sag er afgjort, kan - af hensyn til beskyttelse af den interne  

 beslutningsproces - være noget snævrere end adgangen til at udtale sig  

 senere.
 Det ligger efter praksis fast, at offentligt ansatte  

 har en vidtgående frihed til at udtale sig om ressourcespørgsmål inden for  

 eget  

 arbejdsområde, hvor spørgsmålet kan have væsentlig betydning for  

 medarbejdernes  

 fremtidige ansættelses- og arbejdsforhold.
 Det følger af det anførte,  

 dels at der kræves særlige tungtvejende grunde for at anerkende begrænsninger  

 i  

 offentligt ansattes ytringsfrihed, dels at disse grunde normalt kun vil  

 foreligge i forhold til centralt placerede medarbejdere, der deltager eller  

 har  

 deltaget i den omstridte beslutnings tilblivelse.
..." 2.  


  

 Om afgrænsningen af udtalelser fremsat som privatperson henholdsvis på  

 myndighedens vegne.
De hovedpunkter der er  

 angivet ovenfor, vedrører udtalelser som en offentlig ansat fremsætter som  

 privatperson.
For så vidt angår udtalelser der afgives som et led i  

 tjenesten,  

 er den ansatte undergivet ledelsens almindelige instruktionsbeføjelser, og en  

 offentlig myndighed kan således bestemme at kun særlige personer (normalt fra  

 ledelsen) kan udtale sig på myndighedens vegne, generelt eller i en bestemt  

 sag.
 I brevet af 24. juni 1994 har  

 kommunen anført at: "ansatte ikke kan udtale sig til pressen om ting,  

 der  

 henhører under pågældendes arbejdsområde, sålænge pågældende er i  

 tjeneste".
 I brevet af 12. oktober 1994  

 har kommunen nærmere præciseret "at udtalelser til pressen, der  

 fremsættes  

 af medarbejdere der er i tjeneste, vil fremstå som udtalelser på kommunens  

 vegne".
 Jeg må forstå kommunens  

 anvendelse af udtrykket "i tjeneste" som ensbetydende med  

 "fysisk på arbejdspladsen".
Jeg skal hertil bemærke at  

 det må afgøres konkret i det enkelte tilfælde om en udtalelse er fremsat af  

 den  

 ansatte som privatperson (og dermed kun undergivet de begrænsninger der er  

 nævnt ovenfor under  

  

 1  

  

 ) eller på  

 myndighedens vegne (og dermed undergivet almindelige ledelsesbeføjelser). Den  

 ansattes arbejdsforpligtelse sætter naturligvis - efter omstændighederne  

 snævre  

 - grænser for i hvilket omfang der kan fremsættes private udtalelser mens den  

 pågældende er på arbejde.
Men hvis der f.eks. er tale om at en ansat bliver  

 kontaktet på sin arbejdsplads af pressen for at kommentere eller uddybe nogle  

 udtalelser den pågældende har fremsat som privatperson, vil myndigheden ikke  

 kunne reagere (kritisk) over for dette med henvisning til at udtalelsen er  

 afgivet "i tjenesten".
Der kan således efter min  

 opfattelse ikke opstilles en generel formodning for at udtalelser fremsat i  

 tjenesten vil fremstå som udtalelser fra myndigheden.
Kommunens bemærkninger  

 herom i brevet af 12. oktober 1994 må ses i lyset af det jeg har anført.
 3.  

 Om loyalitet over for  

 arbejdsstedet og anvendelse af interne systemer til fremførelse af kritik.
 I brevet af 12. oktober 1994  

 har kommunen anført følgende om den ansattes loyalitet over for  

 arbejdsstedet:
 "...
 Kommunen har dog også  

 generelt en forventning om, at dens medarbejdere omtaler kommunen positivt,  

 da  

 det er en vigtig målsætning for byrådet at udbygge og forbedre kommunens  

 serviceimage.
Evt. kritik af konkrete  

 arbejdsforhold og serviceniveau - som naturligvis er helt legitimt - bør  

 rettes  

 til ledelsen dvs. til nærmeste foresatte/forvaltningschef, evt.  

 kommunaldirektør og som sidste led: borgmesteren.
Herudover eksisterer  

 sikkerheds-  

 og samarbejdsudvalgssystemet, hvor evt. kritik fra medarbejderside ligeledes  

 kan fremføres.
..." Det kan ikke give mig  

 anledning til bemærkninger at ledelsen på en offentlig arbejdsplads generelt  

 udtrykker håb eller forventninger om  

  

 at  

  

 de ansatte omtaler myndigheden positivt, og  

  

 at  

  

 de ansatte benytter de interne systemer til fremførelse af kritik og derfor  

 ikke fremsætter kritik offentligt.
 Det er imidlertid efter min  

 mening helt afgørende at ledelsens forventninger eller ønsker formuleres på  

 en  

 sådan måde at de ikke opfattes som tilkendegivelser om retlige grænser for  

 ytringsfriheden:
 En offentligt ansat er  

 således som udgangspunkt berettiget til at omtale myndigheden negativt uden  

 at  

 der herved sker tilsidesættelse af loyalitetspligten.
 Jeg henviser til Folketingets  

 Ombudsmands beretning for 1991, s. 204, hvor jeg anførte følgende:
"Den almindelige  

 loyalitet, man som ansat i en kommune eller anden offentlig myndighed skylder  

 sin arbejdsgiver, kan ikke begrunde, at myndighederne søger at begrænse de  

 ytringer, som den ansatte fremkommer med uden for tjenesten ... uanset om der  

 er tale om udtalelser, der er stærkt kritiske over for den pågældende  

 myndighed ..." En offentligt ansat er  

 endvidere berettiget til at fremføre en eventuel kritik offentligt, uden  

 forinden at anvende de interne systemer (ledelses- og  

 samarbejds-/tillidsmandssystemet).
 Hvis kommunen vil anbefale  

 disse interne systemer til fremførsel af eventuel kritik (og  

 konfliktløsning),  

 fører den offentligt ansattes ytringsfrihed således til at kommunen som  

 udgangspunkt  

  

 samtidig  

  

 må understrege  

 over for de ansatte at retten til i stedet at vælge at fremføre en kritik  

 offentligt ikke begrænses af en sådan anbefaling.
4.  


  

 Sammenfatning I betænkning afgivet af DJØFs  

 fagligt-etiske arbejdsgruppe, september 1993, er der s. 180 peget på at en  

 bedre formidling af den gældende retstilstand om de offentligt ansattes  

 ytringsfrihed er ønskelig, og at en sådan formidling kan ske gennem en  

 vejledning.
Jeg må lægge til grund at  

 kommunen i sine breve af 24. juni og 12. oktober 1994 netop har søgt at  

 vejlede  

 om reglerne om de ansattes ytringsfrihed.
Efter min opfattelse kan de ovenfor  

 fremhævede afsnit i de to skrivelser - også på grund af den korte form som  

 naturligvis ikke muliggør en dækkende beskrivelse af retstilstanden -  

 imidlertid give anledning til usikkerhed.
Jeg har ikke fundet grundlag  

 for at udtrykke min opfattelse som en kritik af kommunen.
Men jeg har gjort  

 kommunen bekendt med min opfattelse og anbefalet at navnlig det jeg har  

 anført  

 om sondringen mellem udtalelser afgivet som privatperson og udtalelser  

 afgivet  

 på kommunens vegne, jf. ovenfor under  

  

 2  

  

 ,  

 og om nødvendigheden af at understrege at en ansat - trods kommunens  

 forventning eller ønsker - har ret til at udtale sig offentligt uden forinden  

 at udnytte de interne systemer, jf. ovenfor under  

  

 3  

  

 , indarbejdes i kommunens breve til de ansatte om deres  

 ytringsfrihed.
NOTER (*1) Jf.
FOB 1987, s. 237.
