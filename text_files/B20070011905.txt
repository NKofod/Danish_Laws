Bekendtgørelse om vurdering af forældreuegnethed i  

  

 forbindelse med behandling med kunstig befrugtning I medfør af § 6 a, stk. 4, i lov om kunstig  

 befrugtning i forbindelse med lægelig behandling, diagnostik og forskning  

 m.v.,  

 jf. lovbekendtgørelse nr. 923 af 4. september 2006, fastsættes:
Kapitel 1 Vurdering af forældreuegnethed § 1.  

  

 Bestemmelserne i denne bekendtgørelse gælder for den læge, der er ansvarlig  

 for  

 behandling med kunstig befrugtning (den ansvarlige læge).
 Stk. 2.  

  

 Den læge,  

 der henviser til behandling med kunstig befrugtning, kan ved henvisningen  

 gøre  

 opmærksom på, at der kan være tale om åbenbar eller begrundet tvivl om  

 kvindens  

 eller parrets evner til at drage omsorg for et barn efter fødslen.
 § 2.  

  

 Hvis den ansvarlige læge vurderer, at der er åbenbar tvivl om en kvindes  

 eller  

 et pars evne til at drage omsorg for et barn efter fødslen, skal lægen afvise  

 at behandle med kunstig befrugtning.
§ 3.  

  

 Hvis den ansvarlige læge vurderer, at der er begrundet tvivl om en kvindes  

 eller et pars evne til at drage omsorg for et barn efter fødslen, skal lægen  

 inddrage anden sagkundskab i vurderingen.
Anden sagkundskab kan være den  

 praktiserende læge, de sociale myndigheder eller andre.
 Stk. 2.  

  

 På grundlag  

 af oplysninger modtaget fra anden sagkundskab træffer den ansvarlige læge  

 afgørelse om iværksættelse eller afvisning af behandling med kunstig  

 befrugtning.
 Stk. 3.  

  

 Inddragelse  

 af anden sagkundskab efter stk. 1 kan kun finde sted med samtykke fra  

 kvinden  

 eller parret.
 Stk. 4.  

  

 Hvis  

 kvinden eller parret ikke giver samtykke til at inddrage anden sagkundskab,  

 skal den ansvarlige læge nægte behandling.
Forhold af betydning for vurdering af  

 forældreuegnethed § 4.  

  

 Ved  

 vurdering af, om der er åbenbar eller begrundet tvivl om en kvindes eller et  

 pars forældreuegnethed, kan indgå:
1)  

 	  

 eventuelle  

 misbrugsproblemer hos kvinden eller parret, 2)  

 	  

 kvindens eller  

 parrets mentale tilstand, der kan få betydning for  

 omsorgsevnen  

 for et kommende barn, 3)  

 	  

 forhold der kan  

 bevirke anbringelse af barnet uden for hjemmet, 4)  

 	  

 at den ene eller  

 begge kommende forældre allerede har et barn, der er anbragt uden for hjemmet  

 på grund af familiens forhold.
Forhold der ikke må tages med i vurderingen af  

 forældreuegnethed § 5.  

  

 Den  

 ansvarlige læge må ikke meddele afslag på behandling med kunstig befrugtning  

 på  

 grund af kvindens eller parrets racemæssige, religiøse, etniske eller  

 lignende  

 forhold.
Klageadgang § 6.  

  

 Afviser en læge at behandle med kunstig befrugtning på grund af forhold, som  

 er  

 nævnt i §§ 2 og 3, kan sagen indbringes for Ankestyrelsen inden 4 uger  

 efter lægens afgørelse.
 Stk. 2.  

  

 Den  

 ansvarlige læge, der afviser at indlede behandling med kunstig befrugtning,  

 skal oplyse kvinden eller parret om ankeadgangen.
 Stk. 3.  

  

 Ankestyrelsen har den endelige administrative afgørelse.
 § 7.  

  

 Ved  

 Ankestyrelsens afgørelse finder bestemmelsen i § 53 i lov om  

 retssikkerhed  

 og administration på det sociale område, jf. lovbekendtgørelse nr. 56 af 18.  

 januar  

 2007, anvendelse.
Kapitel 2 Ikrafttræden § 8.  

  

 Bekendtgørelsen træder i kraft den  

 21. februar 2007.
