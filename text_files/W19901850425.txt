En klager havde købt såkaldte units, bestående af 1 aktie og 1/2  

 warrant.
Ved salg af aktierne alene - efter at aktier og warrants kunne  

 handles hver for sig - blev der foretaget en forholdsmæssig fordeling af  

 købesummen på henholdsvis aktier og warrants efter det indbyrdes kursforhold.
Fabrikant A klagede for indkomståret 1986 over, at amtsligningsrådet havde  

 forhøjet hans selvangivne indkomst med 166.385 kr. i yderligere fortjeneste  

 ved salg af aktier i selskabet B.
Samtidig var ansættelsen nedsat med 96.419  

 kr. for tab ved handel med aktier.
Det var oplyst, at klageren havde købt følgende aktier m.v. i Ved salg af aktierne - nom. 6.800 kr. - for 543.915 kr. var aktiernes  

 forholdsmæssige andel af købsprisen af amtsligningsrådet opgjort til 332.765  

 kr., beregnet som 499.150:10.200. Fortjenesten blev herefter på 211.150 kr.,  

 medens den selvangivne fortjeneste var opgjort til 44.765 kr.
Det fremgik af sagen, at klageren i to omgange havde købt såkaldte units,  

 bestående af 1 B aktie og 1/2 warrant.
Det havde ikke været muligt at købe de  

 to papirer særskilt, idet de først i november 1986 var blevet opsplittet i  

 aktier for sig og warrants for sig.
En warrant gav ret til at købe en aktie,  

 og warranten var således at sammenligne med en tegningsret.
I nærværende  

 tilfælde gav den ret til at tegne en aktie til 12,5 dollars i perioden fra  

 den 26. november 1986 til den 15. januar 1990.
 Ved den første notering særskilt blev aktierne noteret til en kurs mellem  

 14 1/4 og 14 3/8, svarende til en samlet kurs for en unit på ca. 18.
 Over for Landsskatteretten nedlagde klagerens revisor påstand om, at  

 aktiernes anskaffelsespris skulle beregnes som en forholdsmæssig andel af  

 prisen for en unit i forholdet mellem kurserne på en aktie og en warrant.
Landsskatteretten kunne tiltræde klagerens revisors påstand, idet der  

 måtte anses at være tale om køb af tegningsretter, og anskaffelsessummen  

 skulle derfor fordeles mellem moderaktier og tegningsretter.  

 Landsskatteretten fandt herefter - med tiltrædelse af Told- og  

 Skattestyrelsen - at anskaffelsesprisen for de to poster aktier kunne opgøres  

 til afrundet 205.000 kr. og 200.000 kr., eller i alt til 405.000 kr.
Der  

 kunne således herefter opgøres en skattepligtig fortjeneste på 138.915 kr.,  

 der oversteg den i regnskabet opgjorte avance på 44.765 kr. med 94.150 kr.
Det samlede tab ved salg af aktier i 1986 på 96.419 kr. ville herefter  

 være at reducere med ovennævnte 94.150 kr. til 2.269 kr.
Den påklagede  

 ansættelse blev følgelig nedsat til det selvangivne beløb, medens der  

 resterede et nettotab på 2.269 kr. ved aktieafståelse i 1986.
 LV 1989, SH 1.2.
