Cirkulæreskrivelse om meddelelse om  

 udtræden af selvstændig virksomhed, hvor anden arbejdskraft  

 overtager arbejdet på grund af virksomhedens behov for særlige,  

 faglige kvalifikationer Kommentar m.v.:
 Et medlem kan ikke opfylde ophørsbetingelserne ved  

 at udtræde på grund af sygdom, og et medlem, der er advokat, kan  

 ikke erstattes med en 3. års-advokatfuldmægtig på grund af  

 virksomhedens behov for særlige, faglige kvalifikationer.
 Meddelelse om afgørelsen:
Medlemmet var ansat som advokat i ægtefællens  

 advokatvirksomhed.
Medlemmet havde i alt været ansat i virksomheden i 7  

 år.
Medlemmet blev syg den 2. juni 1994, og der blev ansat en  

 advokat som vikar indtil 5. august 1994. Da det viste sig, at medlemmet ikke  

 ville blive rask inden for en overskuelig periode, blev der annonceret efter  

 en ny advokat eller en 3. års-fuldmægtig.
Den 15. september 1994  

 tiltrådte en 3. års-fuldmægtig.
Det blev nødvendigt  

 at garantere den nyansatte, at medlemmet ikke ville vende tilbage til  

 virksomheden, medmindre der opstod behov for en ekstra advokat.
Medlemmet meldte sig ledig fra 1. december 1994, fra  

 hvilken dato hun blev raskmeldt.
Medlemmet oplyste, at  

 ophørsgrunden var sygdom, at hun ikke under sin sygdom havde  

 haft de nødvendige, faglige kvalifikationer, og at hun under  

 ingen omstændigheder var i stand til at bestride sine  

 arbejdsopgaver.
Efterfølgende oplyste medlemmet, at hendes sygdom  

 var opstået på grund af stress over arbejdspresset, hvilket kunne  

 bekræftes af lægeerklæringer, hvorfor virksomheden havde  

 behov for ganske, særlige kvalifikationer.
Samtidig var virksomhedens  

 omsætning faldende, hvorfor virksomheden nu ville omlægge sine  

 arbejdsområder til at omfatte bl.a. skatteret og  

 dødsbobehandling.
Disse fag havde hverken medlemmet eller  

 ægtefællen haft - i modsætning til den nyansatte.
Det blev gjort gældende fra medlemmets side, at der  

 måtte kunne analogiseres fra § 4, stk. 1, nr. 3, litra a), idet der  

 ikke i denne sag skete udnyttelse af dagpengesystemet.
Virksomheden havde  

 ikke kunnet handle anderledes.
 Direktoratet fandt det ikke dokumenteret, at medlemmets  

 udtræden af virksomheden skyldtes en driftsomlægning i  

 virksomheden, som gjorde det nødvendigt at ansætte en person med  

 særlige, faglige kvalifikationer, som medlemmet ikke besad.
 Direktoratet lagde bl.a. vægt på, at  

 det var oplyst, at ansættelsen af anden arbejdskraft skete på  

 grund af medlemmets sygdom, at der ikke blev annonceret efter  

 særlige faglige kvalifikationer, og at en 3.-års  

 fuldmægtig blev ansat som erstatningsarbejdskraft.
Arbejdsmarkedets Ankenævn tiltrådte  

 direktoratets afgørelse, idet ankenævnet lagde vægt  

 på, at sygdom ikke i sig selv er en ophørsgrund, der kan  

 dokumentere en mere end midlertidig udtræden af en selvstændig  

 virksomhed, samt at ansættelse af en 3.-års fuldmægtig ikke  

 er tilstrækkeligt til at kunne dokumentere virksomhedens behov for  

 særlige faglige kvalifikationer.
Ankenævnet lagde i den  

 forbindelse vægt på, at medlemmet havde været advokat siden  

 1990 og havde samme uddannelsesmæssige baggrund som den nyansatte.
