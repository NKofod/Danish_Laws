 Statsamtet havde meddelt afslag under henvisning til, at sagens udfald  

 havde betydning for flere, og at disse i fællesskab med ansøgeren måtte være  

 i stand til at bære sagens omkostninger, jf.
 § 7, stk. 2, i bekendtgørelse om fri proces.
 Civilretsdirektoratet omgjorde statsamtets afgørelse, idet man ikke  

 fandt, at § 7, stk. 2, burde finde anvendelse, når ansøgeren er sagsøgt i en  

 sag, hvis udfald har betydning for en ubestemt kreds af personer.
 Ansøgeren var sagsøgt af Statens Uddannelsesstøtte med krav om  

 tilbagebetaling af for meget udbetalt støtte i 1977/1978.
 Statsamtet meddelte afslag under henvisning til § 7, stk. 2, i  

 bekendtgørelse om fri proces, idet sagens udfald ville have betydning for et  

 betydeligt antal nuværende og tidligere studerende.
 Civilretsdirektoratet omgjorde statsamtets afgørelse, idet man ikke fandt,  

 at § 7, stk. 2 burde finde anvendelse, når ansøgeren er sagsøgt i en sag,  

 hvis udfald har betydning for en ubestemt kreds af personer.
