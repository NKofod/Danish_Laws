Vejledning vedrørende magnetkompasser Skibes forsyning med magnetkompasser og opstilling af magnetkompasser skal  

 være som foreskrevet i afdeling B i handelsministeriets bekendtgørelse nr.  

 173 af 21. maj 1965 med senere ændringer.
Udlejningslystfartøjer under 20  

 tons skal være udstyret med magnetkompas som foreskrevet i  

 »Skibstilsynets Meddelelser« nr. 318.
 Klassifikation, konstruktion, afprøvning af certificering skal være i  

 overensstemmelse med de til enhver tid gældende af direktoratet givne  

 forskrifter.
 Anvendte forkortelser m.m.
 Direktoratet:
 Direktoratet for statens skibstilsyn.
 IMCO:
 Intergovernmental Maritime Consultative Organization (mellemstatslig  

 rådgivende søfartsorganisation).
 ISO:
 Inter-governmental Maritime Consultative organization (international  

 standardiseringsorganisation).
 NP:
 Nautisk Prøvekammer.
 Tons:
 Registertons brutto.
 Hovedbekendtgørelsen: Handelsministeriets bekendtgørelse nr. 173 af 21.  

 maj 1965 med senere ændringer.
 Bådkompas:
 Magnetkompas af klasse B.
 Eksisterende skib:
 Skib, hvis køl er lagt eller som er på et tilsvarende konstruktionsstadium  

 på eller før den 31. december 1979.
Indholdsfortegnelse 1. Klassifikation 1.1. Magnetkompas af klasse A 1.2. Magnetkompas af klasse B 1.3. Magnetkompas typegodkendt 2. Certifikater 2.1. Bemyndigelse til at afprøve og certificere kompasser 2.2. Recertificering af kompasser 2.3. Anerkendelse af certifikater 2.4. Udstedelse af certifikatgenpart 3. Publikation af typegodkendelser 4. Overgangsbestemmelser 4.1. Eksisterende skibe 4.2. Certifikater, udstedt i henhold til hidtil gældende bestemmelser 4.3. Typegodkendte kompasser 5. Skibes og redningsbådes udstyr med magnetkompasser 5.1. Skibes udstyr med magnetkompasser 5.2. Redningsbådes udstyr med magnetkompasser 6. Opstilling af magnetkompasser 6.1. Krav i henhold til hovedbekendtgørelsen 6.2. Hovedkompassets anbringelse 6.2.1. Minimumsafstande i henhold til IMCO-Resolution nr. 382 6.2.2. Minimumsafstande fra elektrisk eller magnetisk udstyr 6.3. Styrekompassets anbringelse 6.4. Elektriske ledninger ved kompasset 6.5. Elektriske lamper ved kompasset 7. Belysning af magnetkompasser 7.1. Fast opstillede kompasser 7.2. Hovedkompas 7.3. Kompasser til udlejningslystfartøjer 1. Klassifikation 1.1. Et magnetkompas med certifikat af klasse A kan anvendes i alle skibe  

 uanset størrelse og fartsområde.
1.2. Et bådkompas kan anvendes i sejlskibe og sejlskibe med  

 hjælpemaskinkraft under 20 tons i indenrigs fart.
Såfremt sådant skib er et  

 passagerfartøj, skal bådkompasset være forsynet med certifikat.
 1.3. Et typegodkendt magnetkompas kan anvendes i udlejningsfartøjer under  

 20 tons i fart øst for linien Lindesnæs-Helgoland-Cuxhaven.
2. Certifikater 2.1. Direktoratet kan på fastsatte vilkår bemyndige en fabrikant til at  

 afprøve og udstede certifikater for kompasser, der er fremstillet i  

 overensstemmelse med en forud godkendt prototype.
 2.2. Såfremt et magnetkompas, for hvilket der er udstedt certifikat, er  

 blevet underkastet en reparation, der kan have indflydelse på de forhold, der  

 betinger dets fortsatte godkendelse, påhviler det skibets fører snarest  

 muligt at lade det undersøge og forsyne med eventuelt nyt certifikat.
 2.3. Kompascertifikater, udstedt af eller efter bemyndigelse af udenlandsk  

 myndighed, anerkendes på linie med et dansk certifikat, såfremt det fremgår  

 af certifikatet, at det er afprøvet og opfylder kravene i ISO-bestemmelserne,  

 og forudsat at rosediamanteren for kompasser af klasse A er mindst 100 mm og  

 for kompasser af klasse B mindst 70 mm.
 2.4. Der kan udstedes genpart (kopi) af et kompascertifikat.
3. Publikation af typegodkendelser Typegodkendelser af magnetkompasser publiceres i »Skibstilsynets  

 Meddelelser« og optages derefter i »Skibstilsynets  

 Godkendelsesbog«.
4. Overgangsbestemmelser 4.1. Kompasser til eksisterende skibe kan certificeres og recertificeres  

 efter hidtil gældende bestemmelser.
 4.2. Certifikater, udstedt i henhold til hidtil gældende bestemmelser,  

 bevarer deres gyldighed, så længe kompasset er i samme stand, som ved  

 certifikatets udstedelse.
 4.3. Typegodkendelser, udstedt i henhold til gældende bestemmelser,  

 bevarer indtil videre deres gyldighed.
5. Skibes og redningsbådes udstyr med magnetkompasser 5.1. Skibes udstyr med magnetkompasser.
 5.2. Redningsbådes udstyr med magnetkompasser (certifikat kræves ikke).
6. Opstilling af magnetkompasser 6.1. Fast opstillede magnetkompasser skal i henhold til  

 hovedbekendtgørelsens § 192, litra d, samt § 200, litra d, være således  

 anbragt i skibet, at deviationen ved hjælp af passende kompensationsmidler  

 kan holdes inden for rimelige grænser.
 Sådanne kompasser skal være fjernet så langt, som de stedlige forhold  

 tillader det, fra alt jern, navnlig flyttelige og bevægelige jernmasser.
 6.2. For at opfylde ovenstående bestemmelser og dermed sikre, at  

 hovedkompasset funktionerer tilfredsstillende uden forstyrrende magnetiske  

 påvirkninger udefra, bør kmpasset anbringes i overensstemmelse med  

 nedenanførte minimumsafstande.
 6.2.1. Minimumsafstande i henhold til IMCO-Resolutionen nr. 382.
 6.2.2. Kompasset bør anbringes i en afstand fra elektrisk eller magnetisk  

 udstyr, der mindst er den for udstyret angivne sikkerhedsafstand.
 6.3. De for hovedkompasset anførte minimumsafstande bør ved anbringelse af  

 styrekompasset ikke reduceres til mindre end 65 pct.
6.4. Elektriske ledninger skal ophænges således, at de ikke kan indvirke  

 forstyrrende på kompasset.
Inden for en afstand af 5 m fra kompasset skal  

 sammenhørende ledninger af modsat polaritet lægges tæt op ad hinanden eller  

 være sammensnoede.
 6.5. Lamper til belysning af kompasser skal være således indrettet og  

 installeret, at de ikke indvirker forstyrrende på disse.
7. Belysning af magnetkompasser 7.1. Fast opstillede kompasser skal være forsynet med belysning.
 7.2. Såfremt hovedkompasset samtidig er styrekompas, skal det også kunne  

 belyses ved en lampe, der er uafhængig af skibets elektriske  

 hovedstrømforsyning.
 7.3. Typegodkendte kompasser til udlejningslystfartøjer skal være forsynet  

 med belysning.
 7.4. Redningsbådskompasser skal være forsynet med belysning eller kunne  

 belyses med passende belysningsmidler.
