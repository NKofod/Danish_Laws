 1. Eksamensplanen .
Direktoratet modtager ikke rettelser fra enkelte lærere.
Alle henvendelser  

 om rettelser må ske skriftligt gennem skolens/kursets rektor.
Alle breve  

 vedrørende rettelser skal adresseres til eksamensafdelingen.
Telefoniske  

 henvendelser vil ikke kunne modtages, kun rene opklaringsspørgsmål vil kunne  

 besvares telefonisk.
 I den mundtlige eksamensperiode kan der ringes til direktoratets  

 eksamensafdeling fra kl. 8.00. Da telefonomstillingen først åbnes kl. 8.30 må  

 følgende nummer benyttes mellem kl. 8.00 og 8.30: (01) 13 82 70.
De i eksamensskemaet anførte eksamensdage kan ombyttes såfremt  

 skolen/kurset og censor er enige herom og såfremt der herved kan opnås en  

 bedre eksamenstilrettelæggelse.
Der kan dog ikke uden direktoratets  

 godkendelse ske en forøgelse eller ændring af de dage censor er tilstede på  

 skolen/kurset.
For studerende, der bliver syge ved den ordinære eksamen, bør eksamen for  

 så vidt muligt afholdes indenfor eksamensterminen.
En anden censor med faget,  

 der alligevel befinder sig på skolen, kan eventuelt overtage censuren.
2. Almindelige bestemmelser for de mundtlige prøver.
Skolen/kurset sender  

 dagen før eksamensskemaets offentliggørelse eksamensopgivelserne til censor.  

 Samtidig medsendes kopi af eventuel tilladelse til afholdelse af  

 forsøgseksamen.
Hurtigst muligt herefter sendes meddelelse om mødetider,  

 antal studerende m.v.
I biologi, fysik, kemi og geografi gives tillige  

 meddelelse om, hvilke øvelser/rapporter der er udført af de studerende i  

 årets løb.
I dansk meddeles de studerendes supplerende læsning og i musik som  

 tilvalgsfag meddeles for hver studerende dennes selvvalgte sang samt de  

 studerendes selvvalgte opgaver i instrumentalspil.
I historie og samfundsfag  

 skal hurtigst muligt og senest 7 dage før eksamensdagen sendes materiale, der  

 indgår i eksamensopgivelserne og som ikke findes i lettilgængelig trykt form.
 Eksamensspørgsmålene udformes af eksaminator (jfr. dog nedenstående  

 bemærkninger om eksamination i ulæst tekst i fremmedsprogene og i en ukendt  

 melodi i musik som tilvalgsfag). Eksaminanderne må ikke gøres bekendt med  

 eksamensspørgsmålene før eksamens afholdelse.
Eksaminator skal før prøvens begyndelse forelægge eksamensspørgsmålene for  

 censor.
Spørgsmålene skal fyldigt og alsidigt repræsentere hele det opgivne  

 pensum.
Censor har ret til at gøre henstilling til eksaminator om udskydelse  

 af visse spørgsmål eller ændringer i deres form.
Nægter eksaminator at følge  

 sådanne henstillinger, skal censor efter eksamens afsluning indberette sagen  

 til direktoratet for gymnasieskolerne og hf.
Det skal ligeledes indberettes,  

 hvis vægtige dele af det opgivne pensum ikke kan drages ind i eksaminationen  

 gennem de stillede spørgsmål.
I et fag, hvori der skal prøves i en ulæst tekst valgt af censor, skal  

 denne senest syv dage før den mundtlige prøve sende eksaminator eet eksemplar  

 af de tekster, som censor agter at benytte ved prøven, og en fortegnelse over  

 de steder, censor har i sinde af forelægge eksaminanderne.
Denne fortegnelse  

 skal indeholde så mange steder, at eksaminator kan udskyde indtil 1/5 af dem.  

 Eksaminator har desuden ret til ved mundtlig forhandling før prøvens  

 begyndelse at henstille til censor, at enkelte gloser opgives eller visse  

 forklaringer gives eksaminanderne, for så vidt han anser sådan hjælp for  

 nødvendig.
I fag, hvor der skal prøves i ulæst tekst valgt af eksaminator, skal denne  

 senest syv dage før eksamen sende censor en liste over de tekster, som han  

 agter at forelægge eksaminanderne.
For så vidt en tekst ikke er hentet i de  

 almindeligt anvendte antologier, må den vedlægges i kopi.
Med hensyn til fordringer m.v. henvises til undervisningsministeriets  

 bekendtgørelse af 24. april 1974 om højere forberedelseseksamen.
Endvidere  

 henvises til almindelige bestemmelser om afholdelse af hf-eksamen (RS 01-02)  

 samt bestemmelser for det enkelte fag (RS 02).
 3. De mundtlige prøvers forløb .
 De mundtlige prøver er offentlige.
Eksamensspørgsmålene tildeles eksaminanderne ved lodtrækning.  

 Eksaminationen foretages udelukkende af faglærer, og censor må ikke blande  

 sig i den; finder han eksaminationen utilfredsstillende har han dog ret til  

 på et passende tidspunkt (når en studerendes eksamination er afsluttet) i  

 enrum at forhandle med eksaminator om at føre en mere tilfredsstillende  

 eksamination; retter eksaminator sig ikke derefter, skal censor umiddelbart  

 efter prøvens afslutning indberette sagen til direktoratet.
Kun  

 undtagelsesvis kan censor gennem eksaminator eller med dennes tilladelse  

 stille nogle enkelte spørgsmål til eksaminanden.
Der censureres efter hver enkelt eksamination.
Ved censureringen, hvor  

 alene censor og eksaminator er til stede, skal censor udtale sin bedømmelse  

 først.
For hver af de mundtlige eksamenspræstationer giver eksaminator og censor  

 hver en karakter.
Hvis eksaminator og censor ikke ved den påfølgende  

 forhandling bliver enige om eksamenskarakteren, fastsættes denne som  

 gennemsnitstallet mellem de to først givne karakterer.
Svarer  

 gennemsnitstallet ikke til et af tallene i karakterskalaen, fastsættes  

 eksamenskarakteren som det nærmeste tal i rækken.
Er gennemsnitstallet midt  

 mellem to på hinanden følgende karakterer i skalaen, forhøjes der til det  

 nærmeste højere tal i rækken, hvis censor har givet den højeste karakter,  

 medens det nærmeste lavere tal i rækken bliver eksamenskarakter, hvis censor  

 har givet den laveste karakter.
Karaktererne 00 og 13 kan dog kun gives, hvis  

 lærer og censor bliver enige derom ved forhandlingen.
 Hvis forhandling om en karakter ikke fører til enighed, skal censor  

 indberette de af eksaminator og censor givne karakterer til direktoratet for  

 gymnasieskolerne og hf.
Rektor eller en af ham bemyndiget stedfortræder indfører karaktererne i  

 eksamensprotokollen efter eksaminators diktat og under censors kontrol eller  

 efter en af eksaminator og censor underskrevet karakterliste.
Karakterlisten  

 opbevares af skolen mindst eet år.
Eksaminator sørger for, at det nødvendige  

 materiale (bøger, kort, billeder og lignende) er til stede ved de mundtlige  

 eksaminationer.
Efter at eksaminanden ved lodtrækning har fået tildelt sit  

 eksamensspørgsmål, får han/hun en forberedelsestid.
I denne tid må  

 eksaminanden ikke kunne henvende sig til andre om faglige emner, og det er  

 især ved prøver i fremmedsprog, hvor eksaminanden kan ønske at indøve  

 oplæsning, ønskeligt, at eksaminanden sidder alene i et lokale.
Hvis flere  

 eksaminander forbereder sig i samme lokale, skal der være behørigt tilsyn.
Selvstuderende Eventuelle selvstuderende møder til eksamen på kurset samtidig med  

 hf-kursets egne studerende.
De eksamineres af den samme eksaminator som  

 hf-kursisterne efter de specielle regler for eksamen for selvstuderende, jfr.  

 bekendtgørelsen om højere forberedelseseksamen af 24. april 1974.
 Selvstuderende skal fremlægge personnummerbevis, pas eller anden  

 identifikation ved eksamen.
De selvstuderendes læste pensum fremgår af indberetningsskemaerne i de  

 enkelte fag.
Hf-kurset påser, at censor får tilsendt oplysning om pensum for  

 hver enkelt selvstuderende.
 Selvstuderende for hvilke der ikke foreligger et af rektor eller  

 direktoratet godkendt pensum kan ikke eksamineres.
4. Censorindberetninger Censorernes indberetninger skrives på de tilsendte blanketter og afleveres  

 straks efter eksamen til den skole, hvor eksamen er  afholdt.
Såfremt en  

 censor ikke ønsker at aflevere indberetningen på sidste eksamensdag, må denne  

 sendes til kurset indenfor 8 dage.
Kurset indsender indberetningerne samlet  

 fagvis til direktoratet senest 1. juli.
Indberetninger i fag med forsøg  

 indsendes særskilt i 2 eksemplarer.
 Regningsblanketter og vejledning om udfyldning af disse udsendes til  

 censorernes egen skole/kursus, hvorfra de udleveres.
5. Indberetninger om eksamensudfald Indberetninger om eksamens udfald sendes umiddelbart efter eksamens  

 afslutning til direktoratet for gymnasieskolerne og hf.
6. Kopi af eksamensprotokol Kopi af eksamensprotokol sendes umiddelbart efter eksamens afslutning til  

 direktoratet.
Såfremt der ved kurset afholdes sygeeksamen, ønskes  

 indberetningerne først indsendt efter at sygeeksamen er afsluttet, dog senest  

 1. november.
 På skemaerne må opføres alle de indmeldte eksaminander, også de, der ikke  

 har bestået eksamen, og det ønskes i anmærkningsrubrikken udtrykkeligt  

 angivet, at en studerende ikke har bestået.
 Kopi af protokollen indsendes i formatet A-3 eller nedfotograferet til  

 A-4. Siderne nummereres og forsynes med kursets stempel.
 P.d.v.
