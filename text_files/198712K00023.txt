Nr LSF 23 Forslag til Lov om ændring af lov om afgift af benzin Fremsat af skatteministeren (Fogh Rasmussen) den 14. oktober 1987 Vedtaget ved tredjebehandling den 12. november 1987 Lov nr 700 af 12/11/1987 § 1 I lov om afgift af benzin, jf. lovbekendtgørelse nr. 484 af 15. juli 1986, som ændret ved lov nr. 692 af 17. oktober 1986 og § 19 i lov nr. 925 af 19. december 1986, ændres i § 1, stk. 1, litra b, »338 øre« til: »333 øre«.
§ 2 Loven træder i kraft den 1. december 1987 og finder anvendelse på benzin, der fra og med denne dato udleveres fra registrerede virksomheder eller angives til fortoldning.
Oprindeligt fremsat lovforslag § 1 I lov om afgift af benzin, jfr. lovbekendtgørelse nr. 484 af 15. juli 1986, som ændret ved lov nr. 692 af 17. oktober 1986 og § 19 i lov nr. 925 af 19. december 1986, ændres i § 1, stk. 1, litra a, »370 øre« til: »365 øre« og i litra b »338 øre« til:  

 »333 øre«.
§ 2 Loven træder i kraft den 1. november 1987 og finder anvendelse på benzin, der fra og med denne dato udleveres fra registrerede virksomheder eller angives til fortoldning.
BEMÆRKNINGER TIL LOVFORSLAGET Afgiften af benzin udgør efter de gældende satser 370 øre pr. liter for blyholdig benzin og 338 øre for blyfri benzin.
 Det foreslås at nedsætte afgiften med 5 øre pr. liter.
Afgiftssatserne vil herefter være 365 øre pr. liter for blyholdig benzin og 333 øre pr. liter for blyfri benzin.
Afgiften skønnes med de gældende satser at ville indbringe 7.3 mia.kr. i 1987 og 7.2 mia. kr. i 1988.
Den foreslåede afgiftsnedsættelse vil under forudsætning af uændret forbrug indebære et provenutab på 100 mio.kr.
For indeværende finansår anslås provenutabet til 10 mio.kr.
Toldvæsenets administrationsomkostninger i forbindelse med lovens gennemførelse anslås til 55.000 kr.
