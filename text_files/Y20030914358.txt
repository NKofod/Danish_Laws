Taxivognmænds  

 momspligt Foranlediget af, at pressen i januar måned 2003  

 bragte flere indslag om, at taxivognmænd kører med pakker uden at betale  

 moms,  

 vil Told- og Skattestyrelsen hermed præcisere reglerne for, hvornår en  

 taxivognmand skal momsregistreres.
 Taxikørsel med passagerer er fritaget for moms,  

 jf. momslovens § 13, stk. 1, nr. 15, mens lejlighedsvis kørsel med hastende  

 småforsendelser uden ledsager og salg af reklameydelser er momspligtig, jf.  

 momslovens § 4, stk. 1.
Ifølge momslovens § 49, stk. 1, skal der ikke ske  

 registrering og betaling af moms, når de  

  

 samlede  

  

 momspligtige leverancer  

 ikke overstiger 50.000 kr. årligt.
Grænsen var indtil 1. juli 2002 på 20.000  

 kr., hvor den blev forhøjet til 50.000 kr.
 Ved beregning af den samlede årlige momspligtige  

 omsætning, er det ikke blot den enkelte vognmands lejlighedsvise kørsel med  

 hastende småforsendelser uden ledsager, der skal medregnes i beregningen af  

 de  

 50.000 kr., men også anden momspligtig omsætning, som f.eks. salg af  

 reklameydelser.
 Sandsynligheden for at nå registreringsgrænsen på  

 50.000 kr., er således større for vognmænd, der ud over lejlighedsvis kørsel  

 med hastende småforsendelser uden ledsager også har salg af reklameydelser,  

 ligesom sandsynligheden øges jo flere vogne den enkelte vognmand har.
