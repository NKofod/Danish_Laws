I henhold til § 5, stk. 3, i lov nr. 309 af 4. juni 1986 om frikommuner meddeles:
 § 1.  Undervisningsministeren har den 6. januar 1987  

 godkendt frikommuneregulativ nr. 6 for Storstrøms amtskommune om godkendelse  

 af ledere og lærere ved fritidsundervisning for voksne.
 § 2.  Det i § 1 nævnte frikommuneregulativ indebærer,  

 at amtsrådets kompetence i henhold til § 39, i Undervisningsministeriets  

 bekendtgørelse nr. 492 af 25. juli 1986 af lov om styrelsen af kommunernes  

 skolevæsen og af virksomhed efter lov om fritidsundervisning m.v. til at  

 godkende ledere ved fritidsundervisning for voksne efter aftale med  

 kommunalbestyrelsen kan overføres til kommunalbestyrelsen.
 § 3.  Det i § 1 nævnte frikommuneregulativ indebærer  

 endvidere, at amtsrådets kompetence i henhold til § 39, i  

 Undervisningsministeriets bekendtgørelse nr. 492 af 25. juli 1986 af lov om  

 styrelsen af kommunernes skolevæsen og af virksomhed efter lov om  

 fritidsundervisning m.v. til at godkende lærere ved fritidsundervisning for  

 voksne efter aftale med kommunalbestyrelsen i frikommunerne Holmegård,  

 Langebæk og Næstved kan overføres til lederne af fritidsundervisning for  

 voksne i disse kommuner.
 § 4.  Det i § 1 nævnte frikommuneregulativ træder i  

 kraft den 20. januar 1987 og bortfalder den 31. december 1989.
 Stk. 2.  Det i § 1 nævnte frikommuneregulativ vil være  

 fremlagt de samme steder som amtsrådets dagsordener, jfr. § 9, stk. 3, i lov  

 om kommunernes styrelse.
Undervisningsministeriet, den 6. januar  

 1987 P.
M.
V.
E.
B.
