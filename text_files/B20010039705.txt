 Bekendtgørelse om behandlingen af  

 begæring om domstolsprøvelse af visse endelige administrative  

 afgørelser om fuldbyrdelse af straf m.v.
 I medfør af § 111, stk. 4, og § 114, stk. 2, i lov nr. 432 af 31.  

 maj 2000 om fuldbyrdelse af straf m.v. fastsættes:
 § 1. Begæring om domstolsprøvelse af  

 en afgørelse, der kan kræves indbragt til prøvelse ved  

 domstolene efter reglerne i straffuldbyrdelseslovens § 112, kan  

 fremsættes skriftligt eller mundtligt over for enhver af  

 kriminalforsorgens institutioner og afdelinger og over for  

 Justitsministeriet, Direktoratet for Kriminalforsorgen.
Stk. 2. Fremsættes begæringen mundtligt, skal  

 der gøres notat om begæringen og tidspunktet for dens  

 fremsættelse. Ønsker den pågældende at uddybe og  

 nærmere præcisere sin begæring, vil det ofte være  

 hensigtsmæssigt tillige at gøre notat herom.
Kopi af notatet  

 udleveres til den pågældende.
 § 2. Begæring om domstolsprøvelse,  

 som indgives til eller fremsættes over for en af kriminalforsorgens  

 institutioner eller afdelinger, skal hurtigst muligt sendes til  

 Justitsministeriet, Direktoratet for Kriminalforsorgen.
 Stk. 2. Kriminalforsorgens institutioner eller afdelinger  

 fremsender samtidig de sagsakter m.v. om den pågældende  

 afgørelse, som de er i besiddelse af.
 § 3. Ved tilbagekaldelse af en begæring om  

 domstolsprøvelse finder § 1, stk. 1, § 1, stk. 2, 1. pkt., og § 2,  

 stk. 1, tilsvarende anvendelse.
Stk. 2. Notatet om mundtligt fremsat tilbagekaldelse skal  

 forelægges den pågældende til underskrift.
Underskrives det  

 ikke, indbringes afgørelsen til prøvelse for retten i  

 overensstemmelse med den oprindelige begæring, medmindre det er  

 utvivlsomt, at den pågældende ikke ønsker  

 afgørelsen indbragt til prøvelse ved retten.
 § 4. Alle spørgsmål om indbringelse  

 af afgørelser til prøvelse for retten behandles af  

 Justitsministeriet, Direktoratet for Kriminalforsorgen.
 § 5. Bekendtgørelsen træder i kraft den 1. juli  

 2001.
