 REGULATIVETS OMRAADE.
§ 1 Nærværende Regulativ gælder for Fiskeriet i Klejtrup Sø samt i Tilløbet  

 Lille Mølle Bæk saa langt op, som Lodsejerne til Søen ejer dens Bred og  

 tillige for Fiskeriet i Søens Afløb saa langt ned, som Bredden tilhører  

 Klejtrup Vandmølle.
 BESTEMMELSER OM FISKERIET:
§ 2 Enhver Lodsejer har med de af den gældende Lovgivning og nærværende  

 Regulativ følgende Indskrænkninger Ret til personlig og ved sin Husstand at  

 drive Fiskeri paa sin egen Sølod.
Denne Ret kan Lodsejeren bortforpagte til  

 en anden Lodsejer efter forud derom til Formanden for Bestyrelsen given  

 Meddelse ifr. dog § 1, 2, Stk., i Lov om Ferskvandsfiskeri af 31. Marts 1931.  

 Alle andre har kun Ret til at fiske indenfor Regulativets Område, naar de har  

 løst Fiskekort.
 Fiskekort kan udstedes med Gyldighed for en Dag, en Uge eller en Maaned,  

 og de giver kun Ret til Fiskeri med Kolpetøj, Blink, Dyp, Flue eller  

 almindeligt Medetøj.
Fiskekort løses hos Formanden og betales for Tiden med henholdsvis 1, 2 og  

 5 Kr. for Dag-, Uge- og Maanedskort.
Indtægten tilfalder Foreningens Kasse.
 Ret til Aalestangning fra Isen kan ligeledes indrømmes Ikke-Medlemmer mod  

 Løsning af Stangekort, der gælder for et Aar og betales med den paa den  

 ordinære Generalforsamling fastsatte Pris.
§ 3 Fredningstiden for Gedde og Aborre bortfalder, jfr.
Lov om  

 Ferskvandsfiskeri af 31. Marts 1931, § 16, 4. Stk.
§ 4 Fiskeri og Stangning i Rørbevoksningen samt i Indløbet til Klejtrup Mølle  

 er forbudt, ligesom Stangning fra Baad er forbudt.
§ 5 Al slags Vaaddragning og fiskeri med andet Redskab, der bevæges gennem  

 Vandet langs Bunden, er forbudt hele Aaret.
Lodsejerne har Ret til fælles  

 Udfiskning med Vaad, naar Beslutning derom tages paa en lovlig afholdt  

 Generalforsamling, jfr. dog Lov om Ferskvandsfiskeri af 31. Marts 1931, § 18,  

 1. Stk.
§ 6 For Fisk af nedennævnte Arter gælder følgende Mindstemaal:
Maalet tages fra Snudespids til Halefinnens Spids (Totallængde), jfr.
Lov  

 om Ferskvandsfiskeri af 31. Marts 1931, § 15 § 7 Efter Bestyrelsens nærmere Bestemmelse udsættes der aarlig Fiskeyngel i  

 Søen.
 FORENINGENS INDRE FORHOLD.
§ 8 Den ved nærværende Regulativs Vedtagelse opstaaede Fiskeriforening  

 benævnes »Fiskeriforeningen for Klejtrup Sø«.
Medlem af Foreningen  

 er enhver, som er Lodsejer til Søen.
Kun disse Medlemmer har Stemmeret i alle  

 Spørgsmaal vedrørende Regulativets Forhold, jfr.§§ 20 og 21 i den gældende  

 Fiskerilov.
§ 9 Foreningen ledes af en Bestyrelse, bestaaende af 3 Medlemmer af  

 Foreningen; disse vælges paa den ordinære Generalforsamling med simpel  

 Majoritet for 2 Aar ad Gangen.
Genvalg kan finde Sted.
Bestyrelsen bidrager  

 sit til, at nærværende Regulativ efterkommes og paaser blandt andet, at de  

 paabudte Aalepas er til Stede og i Orden indenfor Foreningens Omraade.
Naar Bestyrelsen er valgt, skal der ske Indberetning til Ministeriet for  

 Landbrug og Fiskeri, om hvem der er valgt til Medlemmer af Bestyrelsen,  

 ligesom der skal gøres Indberetning til Ministeriet om senere stedfundne  

ndringer i Bestyrelsens Sammensætning.
Dersom Regulativets Bestemmelser  

 om Valg af Bestyrelse ikke overholdes, kan Ministeren for Landbrug og  

 Fiskeri, hvis der ikke inden 6 Maaneder efter derom fremsat Henstilling fra  

 Ministeriet for Landbrug og Fiskeri vælges en Bestyrelse, efter Fristens  

 Udløb ophæve Regulativet, hvilket ved Ministeren for Landbrug og Fiskeris  

 Foranstaltning bringes til almindelig Kundskab for alle vedkommende.
Bestyrelsen vælger af sin Midte en Formand og en Kasserer.
Formanden skal  

 straks efter sit Valg meddele dette samt sin Adresse til Fiskeridirektøren.
§ 10 Ordinær Generalforsamling afholdes hvert Aar i Marts Maaned og  

 sammenkaldes af Formanden skriftlig med 8 Dages Varsel.
Ekstraordinær  

 Generalforsamling bekendtgøres paa samme Maade som den ordinære og  

 sammenkaldes af Formanden efter Anledning.
Der tilstilles Fiskeridirektøren  

 Meddelelse om Indkaldelse til Generalforsamling tilligemed Dagsorden for  

 Mødet.
Fiskeridirektøren har Ret til personlig eller ved Stedfortræder at  

 overvære Generalforsamlingen og deltage i Forhandlingerne, men han har ingen  

 Stemmeret.
§ 11 Enhver lovlig indvarslet Generalforsamling er beslutningsdygtig (skriftlig  

 Fuldmagt er gyldig) og tager sine Beslutninger med simpel Majoritet, jfr. dog  

 § 20 i Lov om Ferskvandsfiskeri af 31. Marts 1931.
§ 12 Foreningens Medlemmer betaler aarligt et Bidrag af 2 Kr.
Aalekistens Ejer  

 aarlig 10 Kr.
Den, der udsætter Ruser, betaler et Bidrag af 2 Kr. pr.
Ruse  

 aarlig, medens den, der driver Aalestangning, aarlig betaler den paa den  

 ordinære Generalforsamling fastsatte for et Stangkort.
§ 13 Foreningens Regnskab, der føres for Kalenderaaret, skal varetages af  

 Bestyrelsen.
Bestyrelsens Medlemmer er solidarisk ansvarlige for Foreningens  

 Midler (Indskud og Fiskekort). Regnskabet fremlægges til Godkendelse paa den  

 ordinære Generalforsamling.
 Alle Omkostninger, der flyder af dette Regulativ, afholdes af Foreningens  

 Kasse.
------------- Foranstaaende i Henhold til § 20 i Lov Nr. 94 om Ferskvandsfiskeri af 31.  

 Marts 1931 udarbejdede Regulativ stadfæstes herved.
 Regulativet træder i Kraft den 1. Januar 1938. Samtidig bortfalder det  

 under 25. August 1931 stadfæstede Regulativ for Fiskeriet i Klejtrup Sø.
 MINISTERIET FOR LANDBRUG OG FISKERI, den  

 12. November 1937.
 P.M.V.
C.
TROLLE THOMSEN.
/B.
Dinesen.
