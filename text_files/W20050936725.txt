Landsskatteretskendelse vedr. momspligt for dansk hjemmeside  

 til spillesteder uden for EU Klagen skyldes, at told- og skatteregionen har anset A ApS  

 (herefter benævnt virksomheden) for at levere reklameydelser med  

 leveringssted  

 i Danmark, jf. momslovens § 18.
Landsskatterettens afgørelse Den påklagede afgørelse ændres.
Sagens oplysninger Virksomheden var tidligere registreret under navnet I/S B men  

 har efterfølgende skiftet navn til A ApS.
Virksomheden har en dansk og en  

 engelsk hjemmeside.
 Virksomheden ejes af C og D.
Den danske hjemmeside er ikke en side, hvor man kan spille  

 online.
Hjemmesiden har derimod en lang række bannere og links til  

 forskellige  

 steder, hvor der kan spilles.
Disse er typisk beliggende på øer udenfor EU.
Virksomhedens aktiviteter består i at fremskaffe  

 kunder/spillere til spillestederne.
Det er således spillestederne, der er  

 virksomhedens kunder.
Virksomheden videresender kunderne/spillerne via  

 bannerreklamer eller links på hjemmesiderne.
Virksomheden søger nye kunder  

 på Internettet.
Når der findes en ny kunde skal kundens vilkår/betingelser  

 for afregning af honorarer accepteres.
Nogle af disse kontrakter er  

 skriftlige  

 og med begge parters underskrift, andre ligger alene på nettet.
Det er  

 oplyst,  

 at disse kontrakter jævnligt ændres.
 Virksomheden har indtægter ved 5 forskellige aktivitetsområder:
1. Medlemsskab af portalen Portalens basisfunktioner er gratis at anvende, men for at få  

 adgang til alle funktioner og features, skal man være medlem af portalen.dk.  

 Det er oplyst, at der afregnes moms af denne indtægt.
2. Ny kunde hos E På hjemmesiden er der bannerreklame for E, som er et online  

 betalingssystem.
Virksomheden modtager 5$ for hver kunde, der klikker på  

 banneret på hjemmesiden og herefter udfylder en tilmeldingsformular hos E.  

 Det  

 er oplyst, at der afregnes moms af denne indtægt.
3. Fast reklameplads med link Der er kunder, der bestemmer, hvor på hjemmesiden deres bannere  

 eller links skal placeres.
Virksomheden får et fast beløb for reklamepladsen,  

 uanset hvor mange kunder/spillere der klikker på banneret/linket.
Det er  

 oplyst, at der afregnes moms af denne indtægt.
4. Profit share Der er en type kontrakt, hvor virksomheden først får betaling,  

 når spilleren begynder at spille hos spillestedet og evt. først når spilleren  

 begynder at tabe penge på spillestedet.
Der er fremlagt et eksempel på sådan  

 en  

 kontrakt med F, hvoraf fremgår:
[.....] 1.4  

 Modification We may modify  

 any of the terms and conditions contained in this Agreement, at any time and  

 in  

 our sole discretion, by posting a change notice or a new agreement on our  

 site  

 which we will notify you of.
Modifications may include, for example, changes  

 in  

 the scope of available referral fees, fee schedules, and referral program  

 rules.
IF ANY MODIFICATION IS UNACCEPTABLE TO YOU, YOUR ONLY RECOURSE IS TO  

 TERMINATE THIS AGREEMENT.
YOUR CONTINUED PERTICIPATION IN THE PROGRAM  

 FOLLOWING  

 OUR POSTING OF A CHANGE NOTICE OR NEW AGREEMENT ON OUT SITE (WHICH WE WILL  

 NOTIFY YOU OF) WILL CONSTITUTE BINDING ACCEPTANCE OF THE CHANGE.
[ ..] 2. Your  

 Rights and Obligations 2.1 Linking  

 to InterCasino By agreeing to  

 participate in this referral program, you are agreeing to create a unique  

 link  

 from your site to F.
You may link to us with one of our banner/icons or with  

 a  

 text link.
This is the only method by which you may advertise on our behalf.  

 We  

 will terminate this agreement immediately if there is any form of spamming or  

 if you advertise our place in any other way.
You shall not make any claims,  

 representations, or warranties in connection with us and you shall have no  

 authority to, and shall not, bind us to any obligations.
2.2 Agency  

 Appointment By this  

 Agreement, we grant you the non-exclusive right to direct customers to our  

 site  

 and services, in accordance with the terms and conditions of this Agreement.  

 This Agreement does not grant you an exclusive right or privilege to assist  

 us  

 in the provision of services arising from your referrals, and we obviously  

 intend to contract with and obtain the assistance from others at any time to  

 perform services of the same or similar nature as yours.
You shall have no  

 claims to referral fees or other compensation on business secured by or  

 through  

 persons or entities other than you.
[ ..] 6.  

 Relationship of Parties You and we are  

 independent contractors, and nothing in this Agreement will create any  

 partnership, joint venture, agency, franchise, sales representative, or  

 employment relationship between the parties.
You will have no authority to  

 make  

 or accept any offers or representations on our behalf.
You will not make any  

 statement, whether on your site or on our behalf.
You will not make any  

 statement,  

 whether on your site or otherwise, that reasonably would contradict anything  

 in  

 this paragraph.
[ ..] Virksomheden har ikke anset disse indtægter for momspligtige.
5. CPA (betaling pr. spiller der henvises) Her får virksomheden betaling pr. spiller, der henvises til  

 spillestedet.
Virksomheden må selv vælge banner/link eller tekst, og det er  

 op  

 til virksomheden, hvor dette placeres på hjemmesiden.
 Virksomheden har ikke anset disse indtægter for momspligtige.
Told- og Skatteregionens  

 afgørelse Told- og skatteregionen har pålagt virksomheden at afregne  

 dansk moms af indtægterne under punkt 4 og 5 fra 1. juli 2002. Det er  

 regionens  

 opfattelse, at disse indtægter skal behandles momsmæssigt ligesom indtægterne  

 under punkt 3, idet der alene er forskel i den måde som vederlaget beregnes  

 på.
Der er tale om levering af reklameydelser, idet der spredes et  

 budskab (via links, bannere eller tekst), som skal informere forbrugerne om  

 en  

 tjenesteydelses eksistens og kvaliteter med henblik på at forøge salget  

 heraf.  

 Budskabet spredes her via Internettet.
Ydelserne er således omfattet af  

 momslovens  

 § 18, stk. 1, nr. 2, og leveringsstedet er her i landet, da ydelsen må anses  

 for udnyttet i såvel Danmark som i andre lande.
Der er ikke tale om formidlingsydelser, idet virksomheden ikke  

 handler i fremmed navn og for fremmed regning.
Dette fremgår bl.a. af den  

 fremsendte kontrakt mellem virksomheden og F (punkt 6), hvor det fremgår, at  

 virksomheden ikke på nogen måde kan forpligte F.
Klagerens påstand og argumenter Klagerens repræsentant har fremsat påstand om, at der ikke skal  

 beregnes salgsmoms af virksomhedens indtægter fra forskellige udbydere i form  

 af profit-share og betaling pr. spiller (punkt 4 og 5). Til støtte herfor er  

 det principalt gjort gældende, at der er tale om formidling af spil på  

 Internettet i fremmed navn og for fremmed regning.
Der er således tale om en  

 momsfritaget formidlingsydelse, idet udbyderne er etableret udenfor EU, jf.  

 momslovens § 13, stk. 1, nr. 12 og § 21, nr. 3.
Virksomheden formidler kontakten mellem potentielle kunder og  

 spillestederne.
Formidling sker i fremmed navn og for fremmed regning, idet  

 det  

 står klart for spilleren, at han spiller på et spillested og ikke hos  

 virksomheden.
Det forhold, at der ikke består et partnerskab mellem  

 virksomheden og fx F, er alene et udtryk for, at virksomheden ikke kan indgå  

 aftaler m.v., der kan medføre et ansvar for F.
Spillestederne betaler således ikke for en reklame for at  

 sprede budskabet omkring deres eksistens.
De betaler derimod for, at  

 virksomheden formidler kontakt mellem potentielle kunder og spillestederne.  

 Dette understreges også af, at virksomheden først opnår betaling når  

 spilleren  

 træder ind i spillestedet eller taber penge på spillestedet.
Hvis  

 der havde  

 været tale om en reklameydelse skulle virksomheden allerede havde opnået  

 betaling, når reklamen blev vist på hjemmesiden.
Den reklame, der ligger i,  

 at  

 spillestedernes navne og evt. logo optræder på hjemmesiden, er i sagens natur  

 nødvendig, for at formidlingsydelsen kan udføres, og reklameydelsen må  

 således  

 anses som en integreret del af formidlingsydelsen.
Subsidiært har repræsentanten gjort gældende, at såfremt de  

 leverede ydelser anses som reklameydelser, kan leveringsstedet ikke anses for  

 at være i Danmark, idet ydelserne udnyttes uden for EU.
Den danske momslovs §  

 18, stk. 3, nr. 3, er ikke implementeret i overensstemmelse med 6.  

 momsdirektivs  

 artikel 9, stk. 3, som anvender udtrykket faktisk benyttelse eller  

 udnyttelse.
Den danske momslov anvender udtrykket udelukkende  

 benyttes eller  

 udnyttes udenfor EU, og dette er således mere restriktivt end  

 direktivets  

 formulering.
Det afgørende er således, hvor reklameydelsen faktisk benyttes  

 eller udnyttes.
Normalt vil dette være i det land, hvor reklamemidlet  

 udkommer,  

 men da der her er tale om reklamer på Internettet giver det ikke mening at  

 tale  

 et udgivelsessted.
Det vil således være mere logisk og hensigtsmæssigt at  

 fastlægge leveringsstedet for reklameydelser på Internettet med udgangspunkt  

 i,  

 hvor den økonomiske udnyttelse af reklamepladsen sker.
Den økonomiske  

 udnyttelse vil typisk ske der, hvor aftageren af ydelsen er etableret, idet  

 det  

 er her den indkøbte ydelse indgår i en økonomisk virksomhed og dermed medgår  

 til at skabe omsætning for aftageren af ydelsen.
 Da virksomhedens kunder er etableret udenfor EU, må den  

 faktiske udnyttelse af reklameydelserne ud fra et økonomisk kriterium også  

 anses for at ske udenfor EU, og leveringsstedet er således ikke i Danmark.
 Såfremt Landsskatteretten kommer frem til, at de leverede  

 ydelser må anses som reklameydelser, vil dette også omfatte de  

 reklameydelser,  

 der leveres under punkt 3.
Told- og Skattestyrelsens indstilling Told- og Skattestyrelsen har indstillet den påklagede afgørelse  

 stadfæstet.
Told- og Skattestyrelsen har ikke bestridt, at afgørelse af,  

 hvor de omhandlede ydelser har leveringssted, er uafhængig af den ved lov nr.  

 124 af 28. februar 2003 gennemførte ændring af den danske momslovs § 18, stk.  

 3, nr. 3. Det er imidlertid Styrelsens opfattelse, at leveringsstedet for  

 ydelserne  

 er i Danmark.
Hvis der alene lægges vægt på den økonomiske udnyttelse af  

 ydelsen, vil leveringsstedet således aldrig blive her i landet, når ydelsen  

 sælges til en aftager udenfor EU.
Både den nugældende danske momslovs § 15,  

 stk. 4, nr. 4, in fine og direktivets muligheder for at flytte  

 leveringsstedet  

 vil derfor være overflødig.
Det afgørende kan derfor ikke være den økonomiske  

 udnyttelse.
I stedet bør der lægges vægt på, hvor brugerne af de pågældende  

 hjemmesider er bosiddende.
Det er således disse brugere, der  

 benytter/udnytter  

 reklameydelsen, idet de får hjælp til, hvor de kan spille på nettet.
For så  

 vidt angår den dansksprogede hjemmeside må den være målrettet til danske  

 internetbrugere,  

 og ydelserne må derfor være faktisk benyttet i Danmark.
Den engelsk  

 hjemmeside  

 er som udgangspunkt egnet til at blive anvendt i flere lande.
Det forhold, at  

 hjemmesiden er på engelsk, afskærer imidlertid ikke i sig selv myndighederne  

 fra at statuere, at de reklameydelser, som findes på hjemmesiden, faktisk  

 benyttes her i landet.
 Styrelsen har endelig påpeget, at også momslovens § 16 om  

 udlejning af transportmidler har hjemmel i 6. momsdirektiv art. 9, stk. 3.  

 Hvis  

 der alene lægges vægt på, hvor den økonomiske udnyttelse af ydelsen finder  

 sted, vil leveringsstedet for disse ydelser også altid være i købers land,  

 uanset at transportmidlet benyttes her i landet.
Landsskatterettens bemærkninger og begrundelse Den pr. 1. juli 2002 gældende momslovs § 18 havde følgende  

 formulering:
 Leveringsstedet er her i landet for følgende ydelser, som  

 leveres til aftagere her i landet, eller som leveres her i landet, jf. dog  

 stk.  

 2 og stk. 3:
[ ..] 2) Reklameydelser [ ..] Stk. 3. Leveringsstedet, når de i stk. 1 omhandlede ydelser  

 leveres her fra landet er ikke her i landet i følgende tilfælde:
[ ..] 3) Når ydelsen leveres til aftagere uden for EU og ydelsen  

 udelukkende benyttes eller udnyttes uden for EU Det fremgår af 6. momsdirektiv art. 9, stk. 2, litra e, at  

 leveringsstedet for bl.a. reklamevirksomhed, som præsteres for aftagere, der  

 er  

 etableret uden for Fællesskabet, er det sted, hvor aftageren har etableret  

 enten sit hjemsted eller et fast forretningssted.
 Det fremgår endvidere af 6. momsdirektiv art. 9, stk. 3, pkt.  

 b, at medlemsstaterne med henblik på, at undgå dobbelt påligning af afgifter,  

 ikke-påligning af sådanne eller konkurrencefordrejning, med hensyn til bl.a.  

 reklameydelser kan anse leveringsstedet, når dette i henhold til denne  

 artikel  

 er beliggende uden for Fællesskabet, som beliggende i indlandet, såfremt den  

 faktiske benyttelse eller udnyttelse finder sted i indlandet.
 Ved § 1 i lov nr. 124 af 28. februar 2003 fik momslovens § 18,  

 stk. 3, nr. 3, følgende ordlyd (den nugældende § 15, stk. 4, nr. 4):
 Leveringsstedet for de ydelser, der er nævnt i stk. 2, og som  

 leveres af en afgiftspligtig person her i landet, er ikke her i landet i  

 følgende tilfælde:
[ ..] 4) Når de i stk. 2, nr. 1-10, nævnte ydelser leveres til en  

 aftager udenfor EU, med mindre ydelsen faktisk benyttes eller udnyttes her i  

 landet.
[ ..] Af bemærkningerne til lovforslaget fremgår:
Fra dansk side har vi hidtil defineret faktisk som værende  

 udelukkende.
Forslaget følger anbefalingen fra Arbejdsgruppen om  

 momsloven og  

 6. momsdirektiv om, at direktivets ordlyd faktisk bruges i  

 momsloven. Årsagen  

 hertil er for det første, at ordet faktisk indebærer, at man skal  

 tage stilling  

 til den konkrete udnyttelse og ikke en potentiel udnyttelse (som f.eks. en  

 reklameydelse på Internettet kan give mulighed for). Brugen af  

 udelukkende  

 indebærer ikke umiddelbart denne sondring.
For det andet giver brugen af  

 faktisk mulighed for, at en flytning af leveringsstedet kan finde  

 sted også i  

 tilfælde, hvor en ydelse anvendes flere steder. De leverede ydelser vedrørende Profit Share og CPA må  

 anses  

 for at være reklameydelser som nævnt i den dagældende momslovs § 18, stk. 1,  

 nr. 2. Der er herved lagt vægt på, at formålet med opsætningen af bannere  

 m.v.  

 må være at tiltrække spillere til de hjemmesider, der udbyder spil, dvs. gøre  

 opmærksom på disse siders eksistens.
Det forhold, at betalingen først opnås,  

 når spilleren tilmelder sig spillestedet eller evt. taber penge på  

 spillestedet, kan ikke medføre et andet resultat.
Landsskatteretten finder  

 således ikke, at der er tale om formidling af spil for fremmed regning og  

 risiko som anført af repræsentanten.
Det kan således ikke anses for  

 godtgjort,  

 at virksomheden formidler spil i henhold til fuldmagt fra spillestederne  

 eller  

 på nogen måde kan forpligte disse.
Der henvises til den fremlagte kontrakt  

 mellem virksomheden og F.
 Den pr. 1. juni 2002 gældende bestemmelse i momslovens § 18,  

 stk. 3, nr. 3, må fortolkes i overensstemmelse med 6. momsdirektivs artikel  

 9,  

 stk. 3. Den med virkning fra 1. juli 2003 foretagne ændring af momsloven  

 giver  

 derfor ikke i sig selv grundlag for at ændre fortolkningen af, hvor en ydelse  

 faktisk er benyttet eller udnyttet.
Ved fortolkningen af, hvad der skal forstås ved faktisk  

 benyttelse eller udnyttelse må der henses til, at art. 9, stk. 3, og den  

 nugældende danske momslovs § 15, stk. 4, nr. 4, in fine, er en undtagelse til  

 hovedreglen om, at leveringsstedet for leverancer af denne art til aftagere  

 uden for EU, er aftagerens hjemsted.
Tilknytningsmomentet til Danmark består  

 i  

 den her foreliggende situation alene i, at den dansksprogede hjemmeside må  

 antages hovedsaligt at blive benyttet af personer bosiddende her i landet.  

 Her  

 overfor står, at den økonomiske udnyttelse af reklameydelserne finder sted i  

 de  

 lande uden for EU, hvor spillestederne er beliggende.
Under disse  

 omstændigheder findes reklameydelserne ikke at være benyttet eller udnyttet  

 her  

 i landet på en sådan måde, at det kan begrunde en flytning af leveringsstedet  

 til Danmark.
Reklameydelserne må i stedet anses for at have leveringssted  

 uden  

 for EU, og der skal derfor ikke opkræves moms af leverancerne her i landet.
 Der er ikke herved taget stilling til, hvor transportydelser  

 har leveringssted.
 Den påklagede afgørelse ændres.
