Kendelse fra Pressenævnet i sag nr.  

 69/1993 Gunna  Starck har klaget til Pressenævnet over et  

 brev fra Østerbro Avis stilet "Til alle politiske partier på  

 Østerbro" om annoncer og indlæg vedrørende  

 kommunevalget.
 Det hed bl.a. i skrivelsen:
 "Vi tilbyder i ugerne op til kommunevalget, en helt speciel  

 valg-rabat på jeres annoncer:
(priser) Onsdag d. 10. november kommer vi med den helt store "valg-avis".
I denne specielle "valg-avis" stiller vi redaktionel  

 spalteplads til rådighed for de opstillede partier, der samtidig  

 deltager med annoncering i avisen.
Hvert parti kan få bragt et  

 indlæg på 50 manus- linier - cirka - vi hænger os ikke i et  

 par linier fra eller til, foto må gerne medsendes." Gunna  Starck har til støtte for klagen  

 anført, at sammenkædningen af annonceringen og redaktionel  

 spalteplads er uhørt og udtryk for utilsløret afpresning.  

 Klageren finder, at det skader ytringsfriheden, hvis sådanne metoder  

 vinder indpas i dansk presse.
Danske valgkampe er stadig præget af, at  

 det er muligt for fattige partier og bevægelser, at stille op og  

 få en rimelig dækning i pressen.
 I en udtalelse om klagen har Østerbro Avis  

 fremhævet følgende sætning fra brevet:
"Hvert parti kan få bragt et indlæg på  

 50 manuslinier - cirka - vi hænger os ikke i et par linier fra eller  

 til, foto må gerne medsendes." Heri ligger i følge Østerbro Avis, at alle  

 opstillingsberettigede partier kan gøre brug af muligheden for at  

 få et indlæg offentliggjort.
Præciseringen i brevet  

 skyldes, at bladet i sin særlige valgudgave udvider sit debatforum, der  

 normalt kun omfatter forhold på Østerbro.
I udtalelsen  

 understreger bladet derfor, at der ikke er forbindelse mellem optagelse af  

 indlæg og annoncering.
 Følgende nævnsmedlemmer har deltaget i sagens  

 behandling: Axel Kierkegaard, Henrik Antonsen, Kate Bluhme og Ole Malmqvist.
 Pressenævnet udtaler:
I brevet til de politiske partier kombinerer  

 Østerbro Avis rådighed over redaktionel spalteplads med  

 annoncering.
En almindelig forståelse af brevet kan - uanset  

 Østerbro Avis' udtalelse om klagen - ikke føre til andet  

 resultat.
Østerbro Avis har herved overtrådt Vejledende  

 regler for god presseskik.
I de grundlæggende synspunkter for disse  

 regler fremhæves, at eftergivenhed over for udenforståendes krav  

 om indflydelse på massemediernes indhold er brud på god  

 presseskik, hvis eftergivenheden kan medføre tvivl om massemediernes  

 frie og uafhængige stilling.
Endvidere fremgår det af de  

 vejledende regler pkt.
B.4, at der bør opretholdes en klar skillelinie  

 mellem annoncering og redaktionel tekst.
 Pressenævnet udtaler derfor sin kritik af  

 Østerbro Avis.
 I medfør af medieansvarslovens § 49  

 pålægges Østerbro Avis herefter at offentliggøre  

 følgende:
 "Kendelse fra Pressenævnet.
Østerbro Avis sendte i oktober et brev til alle  

 politiske partier på Østerbro om annoncer og indlæg op til  

 kommunevalget.
I brevet stod bl.a.: "I denne specielle "valg- avis" (der  

 udkommer den 10/11) stiller vi redaktionel spalteplads til rådighed for  

 de opstillede partier, der samtidig deltager med annoncering i avisen." I en klage til Pressenævnet har  Gunna  Starck  

 anført, at sammenkædningen af annoncering og redaktionel  

 spalteplads er uhørt og udtryk for utilsløret afpresning.  

  Gunna  Starck mener, at det skader ytringsfriheden, hvis sådanne  

 metoder vinder indpas i dansk presse.
 Østerbro Avis siger i en udtalelse om klagen, at  

 brevet ikke skal forstås sådan, at der er forbindelse mellem  

 optagelse af indlæg og annoncering.
Pressenævnet udtaler i anledning af klagen, at  

 Østerbro Avis i brevet til de politiske partier kombinerer  

 rådighed over redaktionel spalteplads med annoncering.
En almindelig  

 forståelse af brevet kan - uanset Østerbro Avis' udtalelse om  

 klagen - ikke føre til andet resultat.
Østerbro Avis har herved overtrådt Vejledende  

 regler for god presseskik.
I de grundlæggende synspunkter for disse  

 regler fremhæves, at eftergivenhed over for udenforståendes krav  

 om indflydelse på massemediernes indhold er brud på god  

 presseskik, hvis eftergivenheden kan medføre tvivl om massemediernes  

 frie og uafhængige stilling.
Endvidere fremgår det af de  

 vejledende regler pkt.
B.4, at der bør opretholdes en klar skillelinie  

 mellem annoncering og redaktionel tekst.
 Pressenævnet udtaler derfor sin kritik af  

 Østerbro Avis.
 København, den 12. november 1993.
Axel Kierkegaard, Henrik Antonsen, Kate Bluhme og Ole  

 Malmqvist." Afsagt den 12. november 1993.
