Skriftlig fremsættelse (8. oktober 2003) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
 Forslag til lov om  

 ændring af ophavsretsloven. (Revision af blankbåndsordningen, kopiering til  

 privat brug m.v.).
(Lovforslag nr.
L 17).
 Hovedformålet med lovforslaget er at revidere  

 vederlagsordningen for kopiering til privat brug  den såkaldte  

 blankbåndsordning.
 Blankbåndsordningen blev indført i 1993 som en kompensation  

 til rettighedshaverne for lovlig privatkopiering.
 Ordningen indebærer, at der skal betales vederlag til  

 rettighedshaverne for blanke medier såsom bånd, cder og dvder.
 I takt med udbredelsen af den digitale teknologi har der  

 vist sig at være behov for en justering af ordningen på visse punkter, da fx  

 prisen på blanke cder er faldet betydeligt gennem de senere år.
Størrelsen af vederlaget på særligt blanke cder står derfor  

 i misforhold til butiksprisen, ligesom det danske vederlag er betydeligt  

 højere  

 end i vore nabolande.
Konsekvensen heraf har været en ikke uvæsentlig grænse-  

 og internethandel fra bl.a.
Tyskland.
 Det foreslås herefter at ændre de gældende satser, bl.a.  

 således at vederlaget på blanke cd-skiver nedsættes væsentligt.
 Der fremsættes herudover forslag om at ændre  

 privatkopieringsreglen på to punkter.
For det første foreslås det at indføre forbud mod digital  

 kopiering af lånte og lejede værkseksemplarer, typisk musik-cder,  

 dvd-film og  

 elektroniske bøger.
Det er i dag tilladt at fremstille enkelte eksemplarer  

 til  

 brug inden for husstanden.
Den lovlige kopiering kan også ske på grundlag af  

 originale musik-cder, som lånes på biblioteket eller af venner og  

 bekendte.
Konsekvensen heraf har bl.a. været en nedgang i salget af  

 musik-cder.
Det kan desuden virke uforståeligt for den private bruger,  

 at det  

 i dag er tilladt at kopiere et lånt originaleksemplar, mens det er forbudt at  

 fremstille en kopi på grundlag af en lånt kopi.
 For det andet foreslås det at indføre forbud mod brug af  

 fremmed medhjælp, der medvirker i erhvervsøjemed, ved privatkopiering af  

 litterære værker.
Der er efter gældende ret tale om lovlig fremmed medhjælp,  

 hvis fx en kopiforretning kopierer på brugerens bestilling.
Der er derimod  

 tale  

 om ulovlig erhvervsmæssig kopiering, hvis kopiforretningen har fremkaldt  

 bestillingen eller udført kopieringen, inden brugeren henvender sig for at få  

 en kopi.
Denne grænse mellem det lovlige og det ulovlige gør det vanskeligt  

 for  

 rettighedshaverne i konkrete sager at bevise, at der er tale om ulovlig  

 erhvervsmæssig kopiering og ikke om lovlig ydelse af fremmed medhjælp.
Der  

 bør  

 derfor skabes et klart retsgrundlag på dette område. Ændringen vil indebære,  

 at  

 der bliver et mere fornuftigt økonomisk grundlag for at skrive og udgive  

 lærebøger på dansk.
 Ud over de allerede nævnte ændringer foreslås enkelte mindre  

 lovændringer vedrørende Ophavsretslicensnævnets kompetence:
 For det første foreslås det at udvide  

 Ophavsretslicensnævnets kompetence til ikke alene at omfatte  

 kabelviderespredning af radio- og tv-udsendelser, men også trådløs  

 viderespredning.
For det andet foreslås det at indføre en bestemmelse om, at  

 Ophavsretslicensnævnets kabelafgørelser ikke er bindende for radio- og  

 tv-foretagender.
Denne ændring sker navnlig for at gennemføre enkelte  

 bestemmelser i direktivet om satellit- og kabelspredning.
 Idet jeg i øvrigt henviser til lovforslaget med  

 bemærkninger, anbefaler jeg forslaget til Folketingets velvillige behandling.
