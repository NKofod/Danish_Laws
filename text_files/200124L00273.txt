Betænkning afgivet af Skatteudvalget den  

 10. april 2002 Betænkning over Forslag til lov om ændring af  

 ligningsloven og personskatteloven [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 2 ændringsforslag  

 til lovforslaget.
2. Udvalgsarbejdet Lovforslaget blev fremsat den 20. februar 2002 og var til  

 1. behandling den 28. februar 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 3 møder.
Høring Lovforslaget blev sendt i høring samtidig med  

 fremsættelsen.
Den 21. marts 2002 sendte skatteministeren et  

 høringsnotat til udvalget, der gengiver hovedtrækkene i  

 høringssvarene, samt skatteministerens kommentarer hertil.
Herudover  

 har skatteministeren den 21. marts 2002 sendt en orientering til udvalget om  

 vurderingen af lovforslaget fra Erhvervs- og Selskabsstyrelsens Center for  

 Administrative Lettelser.
Skriftlige henvendelser Udvalget har i forbindelse med udvalgsarbejdet modtaget skriftlige  

 henvendelser fra:
Dansk Industri, HLB Skat, IT-Brancheforeningen og Foreningen af Registrerede Revisorer.
Skatteministeren har over for udvalget kommenteret de  

 skriftlige henvendelser til udvalget med undtagelse af henvendelsen fra HLB  

 Skat.
Denne henvendelse forventes kommenteret over for udvalget inden 2.  

 behandling af lovforslaget.
Spørgsmål Udvalget har stillet 5 spørgsmål til  

 skatteministeren til skriftlig besvarelse, som denne har besvaret.
Et af  

 udvalgets spørgsmål til skatteministeren og dennes svar  

 herpå er optrykt som bilag til betænkningen.
3. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslaget til vedtagelse med de stillede ændringsforslag.
 Et mindretal i udvalget (S, SF, RV og EL)  

 indstiller lovforslaget til forkastelse ved 3. behandling.  

 Mindretallet vil stemme imod de stillede ændringsforslag.
Enhedslisten bemærker, at det lyder smukt, når  

 det i bemærkningerne til lovforslaget hedder, at tilvejebringelsen af  

 ny viden er afgørende i en vidensøkonomi.
Det har jo ellers  

 ikke præget regeringens politik indtil nu.
Her har vi set  

 nedskæringer, den ene efter den anden, på forskning og  

 undervisning.
Dette lovforslag handler heller ikke om et generelt  

 løft til forskningen i Danmark.
Desværre, for så ville  

 Enhedslisten jo være meget positiv.
Det handler derimod om, at det offentlige skal betale for,  

 at erhvervslivet får øget indflydelse på forskningen i  

 Danmark.
Det er penge lige ned i foret på en række af de rigeste  

 koncerner i Danmark.
Når virksomhederne får mulighed for at  

 fradrage udgifter med 150 pct., får virksomhederne et helt oplagt  

 incitament til at gå ind i et samarbejde med offentlige  

 forskningsinstitutioner.
Det betyder også, at en større andel af  

 de midler, der er bevilget til den offentlige forskning, bindes i et  

 samarbejde med erhvervslivet.
 Sammenholdt med regeringens nedskæringer af diverse  

 institutter og centre, som varetager forskning ud fra nogle bredere  

 interesser end erhvervslivet, giver dette lovforslag et klart indblik i  

 regeringens forsknings- og skattepolitiske målsætninger.
 Forskning skal i stigende omfang underlægges  

 erhvervslivets interesser   konsekvensen af en sådan udvikling ses  

 allerede i dag tydeligt inden for den medicinske forskning   og erhvervslivet  

 skal forgyldes med en lind strøm af nye skattefradrag.
Enhedslisten ønsker i stedet et løft i  

 bevillingerne til den fri forskning, og at det er de bredeste skuldre, der  

 skal bære de tungeste byrder.
Derfor vil Enhedslisten have  

 gennemført en udlugning i fradrag og andre skattefiduser, og  

 Enhedslisten vil have styrket skatteligningen, så det sikres, at  

 også de multinationale selskaber i Danmark kommer til at betale  

 skat.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	skatteministeren, tiltrådt af et flertal (V, DF,  

 KF og KRF):
Til § 1 1) I det under nr. 1 foreslåede § 8 Q, stk.  

 1, affattes 3. pkt. således:
»Der er ikke fradragsret, hvis dette beløb er  

 mindre end 0,5 mio. kr. ifølge aftalen, og fradragsretten gælder  

 kun for udbetalinger på højst 5 mio. kr. inden for et  

 indkomstår.« [Ændring af den nedre beløbsgrænse] 2) I det under nr. 1 foreslåede § 8 Q, stk.  

 1, indsættes efter 4. pkt.:
»Efter samme vilkår kan udbetalinger til en  

 offentlig forskningsinstitution i forbindelse med samfinansierede  

 forskerskoleaktiviteter fradrages.« [Inddragelse af forskningsprojekter i forbindelse med  

 finansiering af forskerskoler] Bemærkninger Til nr. 1 Den i ændringsforslaget foreslåede nye  

 affattelse af ligningslovens § 8 Q, stk. 1, 3. pkt., medfører en  

 ændring i de krav, der stilles til den nedre beløbsgrænse.  

 Efter lovforslagets nuværende formulering er det et krav, at  

 virksomhedens betaling til den offentlige institution er mindst 0,5 mio. kr.  

 i et indkomstår.
Hermed vil forskningsprojekter, hvor virksomhedens  

 samlede udbetaling i projektets løbetid er over 0,5 mio. kr., men hvor  

 udbetalingerne er fordelt således, at de i enkelte indkomstår er  

 under beløbsgrænsen, ikke være omfattet af ekstrafradraget  

 i disse indkomstår.
Dette er uhensigtsmæssigt.
Bestemmelsen  

 foreslås derfor ændret således, at kravet til den nedre  

 beløbsgrænse alene skal opfyldes i aftalens løbetid.  

 Virksomhedens samlede udbetalinger ifølge aftalen om det  

 samfinansierede forskningsprojekt skal således blot være  

 større end 0,5 mio. kr., for at ekstrafradrag kan opnås.
Til nr. 2 Den foreslåede ændring vil medføre, at  

 samfinansierede forskningsprojekter, der aftales mellem en virksomhed og en  

 offentlig forskningsinstitution i forbindelse med finansieringen af en  

 forskerskole, også vil være omfattet af ordningen, således  

 at virksomhedens udbetalinger vil være omfattet af ekstrafradraget.  

 Forskerskoler er et væsentligt samarbejdsområde mellem offentlige  

 institutioner og private virksomheder, og det er derfor vigtigt, at disse  

 samarbejdsprojekter også omfattes af fradragsretten.
 Ved forskerskoler forstås en særligt  

 organiseret forskeruddannelse forankret på en institution omfattet af  

 universitetsloven eller lov om Danmarks Pædagogiske Universitet og  

 gennemført i samarbejde med andre forskningsinstitutioner og/eller  

 virksomheder.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 107 Bilagsnr.
Titel 1 Henvendelse af 26/2-02 fra Dansk Industri 2 Spm. 1 om, hvor meget mere forskning den foreslåede ordning vil  

 styrke forskningen med, til skatteministeren Spm. 2 om, hvorfor støtten til forskning ikke kan gives som et  

 direkte tilskud frem for gennem skattesystemet, til skatteministeren Spm. 3 om, hvorvidt alle virksomheder, der indgår i samfinansierede  

 forskningsprojekter, er omfattet af ordningen, til skatteministeren 3 Henvendelse af 12/3-02 fra IT-Brancheforeningen 4 Spm. 4 om testpanelets vurdering, til skatteministeren 5 Spm. 5 om høringsnotat, til skatteministeren 6 Meddelelse om tidspunkt for betænkningsafgivelse og frist for  

 spørgsmål m.v.
7 Svar på spm. 5 om oversendelse af høringsnotat, fra  

 skatteministeren 8 Svar på spm. 1 om, hvor meget mere forskning den foreslåede  

 ordning vil styrke forskningen med, fra skatteministeren Svar på spm. 2 om, hvorfor støtten til forskning ikke kan  

 gives som et direkte tilskud frem for gennem skattesystemet, fra  

 skatteministeren Svar på spm. 3 om, hvorvidt alle virksomheder, der indgår i  

 samfinansierede forskningsprojekter, er omfattet af ordningen, fra  

 skatteministeren 9 Svar på spm. 4 om testpanelets vurdering, fra skatteministeren 10 1. udkast til betænkning 11 Kommentar fra skatteministeren til henvendelse af 26/2-02 fra Dansk  

 Industri 12 Kommentar fra skatteministeren til henvendelse af 12/3-02 fra  

 IT-Brancheforeningen 13 Henvendelse af 21/3-02 fra Foreningen af Registrerede Revisorer og  

 skatteministerens kommentar hertil, fra skatteministeren 14 Supplerende svar på spm. 5 om oversendelse af høringsnotat,  

 fra skatteministeren 15 Ændringsforslag til 2. behandling fra skatteministeren 16 2. udkast til betænkning 17 Henvendelse af 9/4-02 fra HLB Skat, Statsautoriseret Revisionsaktieselskab Bilag 2 Et af udvalgets spørgsmål og skatteministerens  

 svar herpå Spørgsmål 2 og svaret er optrykt efter  

 ønske fra S, SF, RV og EL.
 Spørgsmål 2:
Ministeren bedes begrunde, hvorfor pengene ikke kan  

 tilgå de enkelte virksomheder direkte efter, at de statslige  

 forskningsråd har godkendt projektet, i stedet for som foreslået  

 at skulle gives gennem skattesystemet? Svar:
 Som det fremgår af høringssvarene fra Dansk  

 Industri og CO-industri har disse to organisationer i foråret 2001 i  

 oplægget »Fra forskning til  

 faktura « stillet forslag om  

 indførelsen af et 150 pct. fradrag for investeringer i  

 offentlig-private forskningsprojekter.
 Regeringen har lagt vægt på at følge  

 erhvervslivets anbefalinger og har derfor valgt at foreslå et 150 pct.  

 fradrag.
 Denne ordning er samtidig en løsning, der er  

 administrativ enkel og ikke kræver opbygning af en særlig  

 tilskudsadministration.
