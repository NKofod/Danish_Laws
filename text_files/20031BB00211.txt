Fremsat den 13. maj 2004 af Mette Frederiksen (S),  

 Jytte Andersen (S), Poul Qvist Jørgensen (S),  

 Lone Møller (S), Peder Sass (S),  

 Frode Sørensen (S),  

 Arne Toft (S) og Jytte Wittrock (S) Forslag til folketingsbeslutning om en styrket indsats for dansk musik Med henblik på at styrke udviklingen af det danske musikliv,  

 herunder at få dansk musik spillet mere i radioen, pålægger Folketinget  

 regeringen at etablere et kulturforsøg inden den 1. januar 2005, således at:
a)  

 	  

    

 andelen af dansk  

 musik på de landsdækkende samt næsten landsdækkende radiokanaler skal være på  

 ca. 40 pct., b)  

 	  

    

 andelen af dansk  

 musik på den sjette radiokanal skal være på ca. 30 pct., c)  

 	  

    

 andelen af dansk  

 musik på lokalradioer, der indgår i et netværk med andre lokalradioer, så de  

 nærmer sig et nationalt niveau, skal være på ca. 30 pct. og d)  

 	  

    

 dansk musik i denne  

 sammenhæng defineres som musik, der fremføres af danske musikere/komponister  

 eller af musikere/komponister bosat i Danmark, og der i udvælgelsen i øvrigt  

 indgår en afvejning af det skabende, udøvende og producerende led, således at  

 dansk musik fortsat kan udvikles i en international sammenhæng.
Bemærkninger til forslaget Dansk musikliv befinder sig på nuværende tidspunkt på et  

 højt internationalt niveau.
Dels eksisterer der i øjeblikket et iøjnefaldende  

 fundament af veletablerede kunstnere, dels findes der et sprudlende vækstlag  

 af  

 nye talenter inden for dansk musik.
Dette gælder ikke mindst inden for den  

 rytmiske musik.
Det musikalske grundlag for at promovere dansk musik i  

 radioen  

 er således allerede til stede.
Det er derfor vigtigt at fastholde og  

 videreudvikle dette.
I en periode, hvor der produceres dansk musik af høj  

 kvalitet, er det en klar kulturpolitisk forpligtelse at tilbyde dansk  

 musikliv  

 de bedste betingelser for at nå publikum med deres musik samt at give de  

 danske  

 lyttere en mulighed for at få adgang til denne musik.
Kun ved denne adgang  

 til  

 publikum udvikles musikken optimalt, og derfor er det meget vigtigt, at dansk  

 musik kan have en god platform i de danske radiomedier.
Alsidighed er et helt  

 centralt element i denne sammenhæng.
I dag er der musikalske miljøer, der  

 aldrig når de danske radiokanalers sendeflade.
Det er vigtigt for musikerne  

 at  

 få inspiration fra mange forskellige musikmiljøer for at forny og udvikle  

 sig.  

 Samtidig er det afgørende, at de danske lyttere får et reelt valg med hensyn  

 til at opleve en bred vifte af forskellig musik.
Endelig er det vigtigt, at  

 radiomediet bidrager til at styrke lytternes kendskab og adgang til  

 musikscener, hvor livemusikken møder sit publikum.
Foruden de allerede etablerede kunstnere eksisterer der et  

 stort potentiale inden for dansk musiks nye navne.
Kreativiteten og ideerne  

 fejler således ikke noget.
Det kniber til gengæld med at få forløst de store  

 forventninger til branchen.
Med det enorme potentiale, der foreligger, er det  

 netop nu, der er brug for at vise politisk vilje til at bakke musiklivet op  

 med  

 henblik på, at den kunstneriske innovation kan bryde igennem og nå helt ud  

 over  

 scenekanten både herhjemme og på internationalt niveau.
 Radiomediet har allerede vist, at der her er en styrke til  

 at bære nye kunstnere frem til både nationalt og internationalt gennembrud  

 som  

 et vægtigt og godt supplement til pladeselskabernes egen udvikling.
De nye talenter har ofte ringe betingelser på rene  

 markedsvilkår.
Store, multinationale selskaber dominerer markedet.
En aktiv  

 og  

 ambitiøs dansk kulturpolitik må sikre, at også dansk musik, der placerer sig  

 uden for den strømlinede mainstream, får en reel mulighed for at komme på  

 banen.
Den danske musikbranche er generelt presset på grund af  

 privatkopiering og konkurrence på det internationale marked.
Salget af  

 danskproduceret musik på det danske marked er således faldet med næsten 40  

 pct.  

 i perioden 1999-2003, jf.
IFPI Danmark (International Federation af the  

 Phonographic Industry). Der er derfor brug for politisk vilje til at hjælpe  

 med  

 at vende denne udvikling.
Dette forslag vil være til gavn for hele det danske  

 musikmiljø, herunder både de skabende og de udøvende kunstnere, de danske  

 pladeselskaber og koncertarrangørerne.
Radioen er i denne forbindelse et helt afgørende  

 kulturformidlende medie.
Danskerne hører gennemsnitligt godt 3 timers radio  

 om  

 dagen, jf.
Gallup (www.gallup.dk  

 )  

  

 . Vores  

 musikalske horisont påvirkes i stor stil af, hvilken musik der bliver spillet  

 i  

 radioen.
Forslagsstillerne synes, at lytterne i Danmark skal have direkte  

 adgang til den danske musikkultur.
En af Danmarks Radios fornemste opgaver er at lægge særlig  

 vægt på rollen som initiativtager til og formidler af dansk kunst og kultur,  

 herunder den danske kulturarv.
Denne opgave bør ikke på noget tidspunkt komme  

 i  

 fare i konkurrencen med de kommercielle kanaler.
Det er vigtigt, at DR som  

 public service-radio fastholder sine ambitioner med hensyn til at sikre  

 kvalitet, alsidighed og mangfoldighed.
Den femte radiokanal, Sky Radio, er i øjeblikket pålagt at  

 spille ca. 30 pct. skandinavisk produceret musik.
Problemet med dette er, at  

 en  

 række ikkeskandinaviske navne også produceres i Skandinavien.
Herved er der  

 en  

 risiko for, at kravet ikke efterleves, som det var tiltænkt.
 Der eksisterer i øjeblikket ingen krav til den kommercielle  

 sjette danske radiokanal eller lokalradioerne om at spille en vis procentdel  

 af  

 dansk musik.
På dette grundlag er det relevant at præcisere kravene til  

 de danske radiokanaler.
Det er forslagsstillernes intention, at den øgede  

 danske spillemængde indfries således, at de forskellige radiostationer  

 imødekommer kravene samtidig.
Såfremt der måtte være kontraktmæssige  

 forhindringer for en snarlig ændring, må regeringen forsøge at indfri målene  

 hurtigst muligt herefter.
 Samtidig kan der være særlige hensyn at tage til  

 radiokanaler med et specifikt indhold, hvor kravene ikke vil være relevante.  

 Det gælder DRs kanaler P1 og P2.
Dansk musik udvikles og beriges konstant i et tæt samspil  

 med den kulturelle påvirkning fra andre lande.
Dansk musik er således udtryk  

 for internationale musikstrømninger fra hele verden.
Set i dette lys er den  

 ovenstående procentdel ikke sat højere, end at såvel lytterne som musiklivet  

 i  

 dets helhed fortsat kan lade sig inspirere af verden omkring os, og samtidig  

 giver det en platform for at vise vores egen refleksion og inspiration af  

 dette  

 møde.
 Forslaget, som foreslås udmøntet som et kulturforsøg,  

 evalueres efter en 3-årig periode, hvorefter det besluttes, hvorvidt forsøget  

 gøres permanent.
Nærværende beslutningsforslag skal ses i forlængelse af  

 Socialdemokratiets forslag til folketingsbeslutning om en styrket indsats for  

 produktion og eksport af dansk musik (beslutningsforslag nr.
B 113 fremsat  

 den  

 27. januar 2004).
Skriftlig fremsættelse Mette Frederiksen  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en styrket indsats for dansk musik.
(Beslutningsforslag nr.
B 211).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
