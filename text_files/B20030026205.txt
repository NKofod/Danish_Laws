Bekendtgørelse  

 om særlige regler for fritidsfiskeri efter torsk i Østersøen, Bælterne og  

 Øresund I medfør af § 27, stk. 1, og § 130, stk. 2, i  

 fiskeriloven, jf. lov nr. 281 af 12. maj 1999, og efter bemyndigelse  

 fastsættes:
 § 1.  

  

 Denne bekendtgørelse gælder for fiskeri foretaget af fritidsfiskere, jf. §  

 27,  

 stk. 1, i fiskeriloven, i underområde 22, 23 og 24, jf. bilag 1.
 § 2.  

  

 Ved fiskeri  

 efter torsk med garnredskaber, herunder nedgarn, drivende og svajende garn,  

 hvor fiskene fanges ved fastholdelse i netmaskerne (hildingsgarn), må ikke  

 anvendes netmasker, der er mindre end 110 mm (helmaske).
 § 3.  

  

 Ved  

 kontrol af maskemål forholdes i overensstemmelse med bilag 2.
 § 4.  

  

 Den  

 der overtræder eller forsøger at overtræde § 2, stk. 1, straffes med bøde.
 § 5.  

  

 Bekendtgørelsen træder i kraft den 20. april 2003.
Fiskeridirektoratet, den 8. april  

 2003 Jørgen Fredsted /Jørgen Bohn Bilag 1 Underområde 22 Området afgrænses mod nord af linien fra Hasenøre til  

 Gnibens Spids og mod øst af Farø-linien samt en linie fra Gedser ret øst til  

 12  

  

 0  

  

 00  

 østlig længde og ret syd langs 12  

  

 0  

  

 00 østlige længde.
Underområde 23 Området afgrænses mod nord af en linie fra Gilbjerg Hoved  

 til Kullen og mod syd af en linie fra Stevns Røde Fyr til Falsterbo Fyr.
Underområde 24 Området afgrænses mod vest af den østlige grænse for område  

 22 og den sydlige grænse for område 23.
 Den østlige grænse er en linie fra Sandhammaren Fyr til  

 Hammerodde Fyr og en linie fra sydkysten af Bornholm ret syd langs 15  

  

 0  

  

 00  

 østlig længde.
Bilag 2 Måling af maskestørrelsen.  

1) 1)  

 	  

    

 Ved kontrol af  

 redskaber måles maskerne med en flad maskemåler, der er 2 mm tyk og  

 fremstillet  

 af et holdbart og formfast materiale.
Den skal være udformet enten med  

 parallelle sider, som er forbundet med skrå sider med en tilspidsning på 1: 8  

 cm på begge sider, eller udelukkende med skrå sider med en tilspidsning som  

 den  

 ovenfor beskrevne.
På maskemålerens overside afmærkes bredden i mm på det  

 eventuelle parallelsidede afsnit og på de skrå afsnit.
I sidstnævnte tilfælde  

 afmærkes bredden for hvert interval på 1 mm, og breddens størrelse angives  

 med  

 regelmæssige mellemrum.
2)  

 	  

    

 Ved måling af en  

 maskestørrelse indføres spidsen af maskemåleren vinkelret på nettets plan for  

 således at måle længdeaksen på masken, når denne er udstrakt diagonalt på  

 langs.
Maskemåleren indføres i masken med hånden, indtil måleren stoppes ved  

 maskens modstand ud for de skrå sider.
Den enkelte maskes størrelse svarer  

 til  

 maskemålerens bredde på det sted, hvor måleren stoppes.
3)  

 	  

    

 Et redskabs  

 maskestørrelse svarer til gennemsnitsstørrelsen på mindst en tilfældigt  

 udvalgt  

 række på 20 fortløbende masker i redskabets længdeakse.
Målingen af maskerne  

 begynder mindst ti masker, dog mindst 50 cm, fra sammensyninger, tovværk  

 eller  

 bindestrikke.
Denne afstand måles vinkelret på sammensyningerne, tovværket  

 eller bindestrikken, idet redskabet holdes strakt i måleretningen.
 4)  

 	  

    

 Maskestørrelsen må  

 kun måles, når redskaberne er våde.
 5)  

 	  

    

 Den enkelte maske  

 anses ikke for at være af understørrelse, hvis den del af maskemåleren, der  

 svarer til mindstestørrelsen for redskabstypen, let passerer igennem den.
1)  Jf.
Rådets forordning (EF)  

 Nr. 88/98 af 18.  

 december 1997 om fastsættelse af tekniske foranstaltninger til bevarelse af  

 fiskeressourcerne i Østersøen, Bælterne og Øresund.
