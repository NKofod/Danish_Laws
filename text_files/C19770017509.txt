 På omstående sider er optrykt finansministeriets cirkulære af 4. juli 1977  

 om forholdene for tjenestemænd i staten, folkeskolen og folkekirken i  

 forbindelse med graviditet og fødsel samt adoption.
 Til cirkulærets bestemmelser bemærkes:
 Ad § 2, stk. 2.
 Bestemmelsen er ny.
 Ad § 2, stk. 3.
Som udgangspunkt for beregningen af de omhandlede perioder anvendes den  

 dato, på hvilken tjenestemanden er i stand til at genoptage tjenesten i fuldt  

 omfang, og datoen for barnets udskrivelse fra sygehus, uanset om disse datoer  

 falder på skolefridage. 14-ugers perioden og den periode, i hvilken  

 barselsorloven anses for afbrudt, beregnes uden hensyn til skolefridage, som  

 måtte ligge inden for perioderne.
I særlige tilfælde kan datoen for, hvornår  

 tjenesten kunne være genoptaget, forlanges dokumenteret ved lægeattest.
 Ad § 5.
I skrivelsen, ved hvilken der meddeles tilladelse til tjenestefrihed, jfr.  

 undervisningsministeriets cirkulære af 22. juni 1976 om tjenestefrihed og  

 nedsat tjenestetid for folkeskolens tjenestemænd m.fl., § 18, stk. 1, gives  

 meddelelse om den nævnte medregning af tjenestefriheden i lønancienniteten og  

 i pensionsalderen.
Genpart af skrivelsen tilsendes amtskommunen.
 Ad § 8.
 De nævnte tvivlstilfælde, der vedrører folkeskolens tjenestemænd,  

 forelægges undervisningsministeriet ved indsendelse gennem amtsrådet, jfr.  

 skolestyrelseslovens § 47.
 Undervisningsministeriets cirkulæreskrivelse af 27. september 1976 om  

 tjenestefrihed ved adoption samt om afbrydelse af barselsorlov for  

 folkeskolens tjenestemænd ophæves.
Undervisningsministeriet, den 17. august  

 1977 P.M.V.
 E.B.
H.
Folmer-Skov eksp. sekr.
 Bilag.
 Bilaget udelades her.
