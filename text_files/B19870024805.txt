 I henhold til § 2, stk. 3, nr. 2, og § 35a i lov om styrelse af højere  

 uddannelsesinstitutioner jf. lovbekendtgørelse nr. 161 af 17. marts 1987,  

 fastsættes:
 Kapitel 1: Uddannelsernes formål og struktur.
 Kapitel 2: Optagelse m.v.
 Kapitel 3: Studieplaner.
 Kapitel 4: Eksamen m.v.
 Kapitel 5: Andre bestemmelser.
 Kapitel 6: Ikrafttræden m.v.
Uddannelsernes formål og struktur § 1.  De pædagogiske kandidatuddannelser på Danmarks  

 Lærerhøjskole er:
 1. Den psykologisk-pædagogiske uddannelse.
 2. Den pædagogiske uddannelse.
 3. Den faglig-pædagogiske uddannelse.
 Uddannelsestiden er 3 år.
 Stk. 2.  Formålet med den psykologisk-pædagogiske  

 uddannelse er at videreuddanne folkeskolens lærere, således at de når til at  

 forbinde forståelse af videnskabelig metode med psykologisk og pædagogisk  

 indsigt.
 Stk. 3.  Formålet med den pædagogiske uddannelse er at  

 videreuddanne folkeskolens lærere, således at de når til at forbinde  

 forståelse af videnskabelig metode med indsigt i teoretisk og anvendt  

 pædagogik.
Stk. 4.  Formålet med den faglig-pædagogiske uddannelse  

 er at videreuddanne folkeskolens lærere, således at de når til at forbinde  

 forståelse af videnskabelig metode med faglig og pædagogisk indsigt.
Den  

 faglig-pædagogiske uddannelse består af studiet af et fag kombineret med  

 studiet af psykologiske og pædagogiske discipliner.
Højskolen meddeler hvert  

 år, for hvilke fag der er etableret uddannelse, og i hvilke discipliner der  

 gives undervisning, samt til hvilke fag der det enkelte år optages nye  

 studerende.
§ 2.  Uddannelserne afsluttes med den pædagogiske  

 kandidateksamen, der holdes ved Danmarks Lærerhøjskole.
Den, der har bestået  

 pædagogisk kandidateksamen, betegnes som candidatus(a) pædagogiæ  

  (cand.pæd.).
§ 3.  Den pædagogiske kandidateksamen består af to  

 deleksaminer, 1. og 2. del, normeret til henholdsvis 1 og 2 år.
Hver  

 deleksamen omfatter et antal eksamensenheder.
Ved 2. del består een af  

 eksamensenhederne af en skriftlig opgave, § 3-opgaven, som udformes direkte  

 på grundlag af uddannelsens almene formål, og hvis besvarelse forudsætter  

 selvstændige studier.
 Stk. 2.  En eksamensenhed er en problemstilling eller et  

 samlet afgrænset stof fra een eller flere discipliner.
 Stk. 3.  Den pædagogiske kandidateksamen forudsætter, at  

 øvelser, praktik og lignende gennemføres i overensstemmelse med  

 studieplanerne.
 Optagelse m.v.
§ 4.  Optagelse på de pædagogiske kandidatuddannelser  

 er betinget af, at ansøgeren 1. er uddannet som lærer i folkeskolen, og 2. efter afslutningen af sin læreruddannelse har  

 undervist i et omfang, der svarer til mindst 2 års fuld beskæftigelse.
 § 5.  Enhver, der i et fremmed land, med hvilket  

 Danmark har aftalt gensidig anerkendelse af eksamensbeviser, har bestået en  

 eksamen, som i det pågældende land giver adgang til optagelse på tilsvarende  

 uddannelser, kan optages på de pædagogiske kandidatuddannelser, forudsat at  

 kravet i § 4, nr. 2 er opfyldt.
 Stk. 2.  Hvis undervisningskapaciteten kræver det, kan  

 optagelse efter stk. 1 begrænses til ikke at omfatte alle uddannelser.
 § 6.  Højskolen kan fastsætte særlige faglige krav,  

 der skal være opfyldt før påbegyndelsen af de enkelte kandidatuddannelser.
 Stk. 2.  Højskolen kan i det enkelte tilfælde under  

 hensyn til den adgangsgivende eksamen og den valgte uddannelse fastsætte krav  

 om prøver efter gymnasiale suppleringskursus eller eventuelt om andre prøver.
 § 7.  Højskolen kan optage ansøgere, der ikke opfylder  

 de i §§ 4 og 5 anførte krav, men som skønnes at have tilsvarende  

 forudsætninger.
 § 8.  Optagelsen bortfalder, hvis en studerende ikke  

 har deltaget i nogen eksamen inden for en periode af 4 undervisningsår.
 Stk. 2.  I undtagelsestilfælde kan højskolen opretholde  

 optagelsen uanset bestemmelsen i stk. 1.
Studieplaner § 9.  Den nærmere udformning af de enkelte  

 kandidatuddannelser fastlægges i studieplaner.
For de faglig-pædagogiske  

 uddannelser udarbejdes en studieplan for hvert fag.
Stk. 2.  Ved væsentlig ændring af en studieplan  

 fastsættes der i ændringsplanen en frist for de studerende til at afslutte en  

 påbegyndt deleksamen efter de tidligere regler.
Er en overgangsordning  

 nødvendig, fastlægges den i ændringsplanen.
 Stk. 3.  Godkendte studieplaner og ændringsplaner  

 bekendtgøres af studiekontoret.
 § 10.  Studieplaner for en uddannelse - ved de  

 faglig-pædagogiske uddannelser i de enkelte fag - udformes i overensstemmelse  

 med uddannelsens formål og således, at en studerende uden erhvervsarbejde  

 normalt vil kunne tage 1. del på 1 år og 2. del på 2 år, jf. § 3, stk. 1.
 Stk. 2.  Planen for studiets 1. del udformes således, at  

 de studerende får et sådant kendskab til karakteristiske emner og metoder i  

 studiet, at de bliver i stand til at vurdere deres muligheder for at  

 gennemføre uddannelsen.
 § 11.  Studieplanen skal indeholde:
 1. Angivelse af det faglige grundlag for uddannelsen  

 (indgangsniveauet), herunder fastsættelse af, i hvilket omfang studerende,  

 der ikke har dokumenteret tilstrækkelige kundskaber i særlige for uddannelsen  

 relevante fag, skal aflægge suppleringsprøver heri, samt fastsættelse af på  

 hvilket tidspunkt af studieforløbet sådanne suppleringsprøver senest skal  

 være bestået, jf. § 6.
2. Angivelse af studiets discipliner og begrundelse  

 for, at de indgår i uddannelsen.
Målbeskrivelse for studiet af den enkelte  

 disciplin og oplysning om dets hovedindhold.
 Oplysning om eventuelle muligheder for valg mellem discipliner og inden  

 for den enkelte disciplin og om eventuelle krav om speciale m.v.
 3. Eventuel afgrænsning af det stof, hvori der kan  

 skrives § 3-opgave, og eventuelle andre særlige retningslinjer for indhold og  

 udformning ved den enkelte uddannelse.
4. Fastlæggelse af de enkelte eksamensenheder (ud over  

 § 3-opgaven) og enhedernes fordeling på 1. og 2. del, oplysning om eventuelle  

 muligheder for valg mellem eksamensenheder og angivelse af, hvilken vægt de  

 enkelte prøvers resultater tillægges i den samlede vurdering, samt af hvad  

 eksamensbeviset skal oplyse om den enkelte enhed.
Tilsammen skal  

 eksamensenhederne dække uddannelsens hovedindhold. 1. del omfatter normalt 3  

 eksamensenheder; ved 1. del på de faglig-pædagogiske uddannelser er een af  

 eksamensenhederne psykologisk-pædagogisk.
Eksamensenhederne i den enkelte  

 deleksamen kan ikke bindes til en bestemt rækkefølge.
5. Oplysning om eksamensformen ved den enkelte  

 eksamensenhed, herunder om antallet af prøver, om den enkelte prøves form og  

 om eventuelle muligheder for valg mellem flere prøveformer.
Eksamensformen  

 fastlægges i overensstemmelse med målet for studiet af de berørte discipliner  

 og skal sikre, dels at kravene til de studerende bliver mest muligt ligelige,  

 dels at den enkelte studerendes selvstændige eksamenspræstation ved hver  

 prøve fremtræder klart til bedømmelse.
Det kan ved studieplan bestemmes, at  

 studerende, der ønsker det, kan vælge at aflægge gruppeeksamen, dog kun hvis  

 bedømmelsen er individuel.
Adgangen til at vælge gruppeeksamen kan begrænses  

 til en eller flere bestemte eksamensenheder, og det skal altid være muligt  

 for den enkelte studerende at blive eksamineret individuelt.
Medfører  

 eksamensformen uforholdsmæssige vanskeligheder for studerende, der tager en  

 eksamensenhed om, kan der gives en særregel om geneksamen.
 6. Begrundelse for eventuelle obligatoriske øvelser,  

 praktik og lignende, som ikke indgår i eksamensenhederne, og regler om  

 deltagelsen deri.
 7. Redegørelse for en eventuel intern  

 vurderingsordning.
 8. Oplysning om discipliners og eksamensenheders  

 indbyrdes sammenhæng og om andre forhold af betydning for de studerendes  

 planlægning af deres studium.
 Stk. 2.  I studieplanen kan der optages hjemmel til at  

 fravige reglerne efter ansøgning fra en studerende, hvis der foreligger  

 særlige forhold, som ikke kan tilgodeses ved studieplanens valgmuligheder.  

 Sådan dispensationshjemmel optages i forbindelse med den regel, den vedrører,  

 og kan ikke gå ud over, hvad der kan fastsættes ved studieplan.  

 Dispensationsmyndigheden angives.
§ 12.  Ved godkendelse af studieplaner skal det påses, 1. at planerne opfylder de stillede krav inden for de  

 i bekendtgørelsen fastlagte rammer, 2. at kravene ved den pædagogiske kandidateksamen  

 ligger på samme niveau ved samtlige uddannelser, og at der er en under hensyn  

 til uddannelsernes forskellighed rimelig ligelighed i antallet af  

 eksamensenheder.
 Eksamen m.v.
 § 13.  Der holdes eksamen i slutningen af hvert  

 semester (juni-eksamen og januar-eksamen).
Stk. 2.  Højskolen kan tillade, at eksamen  

 undtagelsesvis holdes på et andet tidspunkt, når der anføres væsentlige  

 grunde herfor.
I så fald bevarer den enkelte studerende sin ret til at  

 aflægge eksamen til sædvanlig tid.
 Stk. 3.  I øvrigt kan der kun holdes eksamen uden for  

 eksamensterminerne, hvis det er nødvendigt for at afværge uforudsete og store  

 vanskeligheder for en studerende.
Stk. 4.  § 3-opgaven er ikke bundet til  

 eksamensterminerne.
For andre eksamensenheder, der forudsætter længere tids  

 arbejde med en eksamensopgave, kan tilsvarende bestemmes ved studieplan.
 § 14.  Indstilling til eksamen sker til studiekontoret  

 inden en af højskolen fastsat frist.
Stk. 2.  Indstilling til eksamen i sidste eksamensenhed  

 i en deleksamen er betinget af, at den studerende har gennemført øvelser,  

 praktik og lignende i overensstemmelse med studieplanens krav.
Er øvelserne  

 m.m. knyttet til en bestemt eksamensenhed, kan det bestemmes ved studieplan,  

 at gennemførelse er en betingelse for indstilling til denne enhed.  

 Indstilling til eksamensenheder ved 2. del er betinget af, at 1. del er  

 bestået.
 Stk. 3.  Indstilling til § 3-opgaven sker ved meddelelse  

 til studiekontoret om, at opgaven vil blive afleveret i vedkommende semester.  

 For andre eksamensenheder, der forudsætter længere tids arbejde med  

 eksamensopgaven, kan tilsvarende bestemmes ved studieplan.
Stk. 4.  Indstillingen til en eksamensenhed bortfalder  

 ved afmelding inden begyndelsen af den første prøve i enheden.
Begynder  

 prøven ikke på bestemt tid, regnes dens begyndelse fra det tidspunkt, hvor  

 eksamensopgaven (opgaverne) er kommet frem til den studerende.
Formulerer den  

 studerende selv eksamensopgaven, regnes eksamens begyndelse fra det  

 tidspunkt, hvor lærerne har afsluttet en eventuel vejledning om eller givet  

 den studerende deres bemærkninger til opgaveformuleringen.
Tidspunktet  

 meddeles den studerende.
Stk. 5.  En studerende kan i alt 3 gange indstille sig  

 til eksamen i den enkelte eksamensenhed.
Indstilling, der er bortfaldet efter  

 stk. 4, medregnes ikke.
Højskolen kan dog tillade indstilling en 4. gang.
 Stk. 6.  Indstilling til geneksamen er betinget af, at  

 den studerende ikke har bestået eksamen i den pågældende eksamensenhed.  

 Højskolen kan dog dispensere fra denne bestemmelse.
 § 15.  Der holdes eksamen i den enkelte eksamensenhed  

 i overensstemmelse med studieplanernes regler om eksamensform m.v.
Stk. 2.  § 3-opgaven formuleres af den studerende inden  

 for et af den studerende valgt område.
Med henblik på opfyldelse af kravene i  

 § 3 skal opgaveformuleringen godkendes af 2 lærere, der udpeges af pågældende  

 institutråd.
 Stk. 3.  Ved geneksamen kan den studerende forlange at  

 blive eksamineret på grundlag af sine tidligere pensumopgivelser, ligesom §  

 3-opgaven kan formuleres inden for det af den studerende tidligere valgte  

 område.
§ 16.  Eksamenspræstationerne bedømmes af een eller  

 flere lærere og een eller flere censorer.
Ved prøver, hvor der medvirker to  

 censorer, kan det ved en censors uforudsete forfald tillades, at der kun  

 medvirker een censor, hvis bedømmelsen ikke udsættes, eller hvis samlet  

 bedømmelse efter § 17 ellers vanskeliggøres.
 Stk. 2.  En studerende har ret til efter voteringen at  

 få en begrundelse for den fastsatte karakter.
 § 17.  Der gives eet eksamensresultat for hver  

 eksamensenhed.Er der flere prøver i en eksamensenhed, fastsættes resultatet  

 på grundlag af en samlet vurdering af eksamenspræstationerne.
 Stk. 2.  Hver eksamensenhed skal bestås for sig.
 Stk. 3.  Om bedømmelsen og om kravene for at bestå  

 gælder de fælles bestemmelser om karaktergivningen ved de højere  

 uddannelsesinstitutioner, dog at der ved 1. del anvendes bedømmelsen  

 »bestået - ikke bestået«.
 § 18.  En studerende, der ved en anden  

 uddannelsesinstitution har aflagt en eksamen (prøve), som indholdsmæssigt  

 svarer til en eksamensenhed i en pædagogisk kandidateksamen, kan overføre det  

 fremmede eksamensresultat til lærerhøjskolen på følgende betingelser:
 1. Den fremmede eksamen skal stort set have prøvet  

 samme viden og metode som eksamen på højskolen på overførelsestidspunktet.
 2. Den fremmede eksamen skal enten være bestået efter  

 reglerne om denne eksamen, eller dens resultat skal svare til bedømmelsen  

 »bestået«.
 3. Eksamensresultatet må ikke være forældet efter §  

 19.
 Betingelserne skal være opfyldt på det tidspunkt, hvor den studerende  

 tidligst ville kunne indstille sig til den tilsvarende eksamen på højskolen.
Stk. 2.  Den studerende fremlægger dokumentation for  

 eksamensresultatet.
Højskolen afgør, om betingelserne er opfyldt.
Stk. 3.  Det fremmede eksamensresultat overføres  

 uændret.
Der gives den studerende attestation for overførslen.
 Stk. 4.  Er eksamen aflagt i udlandet, kan højskolen om  

 nødvendigt pålægge den studerende at skaffe materiale til nærmere belysning  

 af den fremmede eksamen.
 § 19.  Et eksamensresultat forældes, medmindre den  

 pågældende deleksamen bestås inden udgangen af den eksamenstermin, der ligger  

 5 år efter, at bedømmelsen er givet, eller hvis denne ikke er givet i en  

 tilsvarende termin, nærmest efter 5-års dagen for bedømmelsen.
 Stk. 2.  1. del forældes, medmindre 2. del er bestået  

 inden udgangen af den eksamenstermin, der ligger 6 år efter, at 1. del er  

 bestået, eller nærmest efter 6 års dagen, jf. stk. 1.
 Stk. 3.  I undtagelsestilfælde kan højskolen fravige  

 reglerne i stk. 1 og stk. 2.
§ 20.  Højskolen udsteder bevis for bestået pædagogisk  

 kandidateksamen.
Beviset skal bl.a. omfatte:
 1. Angivelse af den pågældende uddannelse.
 2. Angivelse af eksamensenhederne, med oplysninger  

 efter forskrift i studieplanen.
 3. Oplysning om eksamensresultatet for hver enhed.
 4. Oplysning om eventuel overførsel af  

 eksamensresultatet i henhold til § 18, med angivelse af den insitution, hvor  

 resultatet er opnået.
 5. Redegørelse for eventuel fravigelse, herunder ved  

 forsøgsplan, af de almindelige bestemmelser om studiet og eksamen, hvis  

 fravigelsen har indflydelse på bevisets oplysninger.
Andre bestemmelser § 21.  For ethvert pædagogisk forsøg, som indebærer  

 fravigelse af en studieplan, udarbejdes der en forsøgsplan, som 1. beskriver forsøget og dets formål, 2. fastsætter et tidsrum for forsøget og eventuelt  

 afgrænser bestemte grupper studerende, som omfattes af dette og 3. angiver de punkter, på hvilke studieplanen  

 fraviges.
 En forsøgsplan binder kun studerende, der har tilsluttet sig planen.
 Stk. 2.  Ved forsøgets slutning udarbejdes der en  

 rapport, og det overvejes, om forsøget bør føre til ændringer af  

 studieplanen. Ændres studieplanen ikke, er forsøgsordningen bortfaldet.
§ 22.  Direktoratet for de Videregående Uddannelser  

 kan dispensere fra bekendtgørelsen, når det findes begrundet i usædvanlige  

 forhold.
Der skal foreligge en indstilling fra lærerhøjskolen, inden der  

 træffes afgørelse.
 Stk. 2.  Direktoratet kan tillade Danmarks Lærerhøjskole  

 at dispensere fra bekendtgørelsen inden for nærmere angivne rammer.
§ 23.  Klage over Danmarks Lærerhøjskoles afgørelser i  

 henhold til denne bekendtgørelse, indgives til højskolen senest 4 uger efter  

 at afgørelsen er meddelt den pågældende.
Hvis en klage ikke tages til følge,  

 og klageren fastholder klagen, videresender Danmarks Lærerhøjskole klagen -  

 bilagt en udtalelse - til direktoratet.
 § 24.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 25.  Bekendtgørelsen træder i kraft den 1. juni  

 1987.
 Stk. 2.  Bekendtgørelse nr. 369 af 16. juli 1975 om de  

 pædagogiske kandidatuddannelser ophæves.
 Undervisningsministeriet, den 24. april  

 1987.
