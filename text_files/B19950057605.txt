I medfør af § 4, stk. 2, i lov nr. 778 af 9. december 1987 om beskyttelse af halvlederprodukters udformning (topografi) og § 1 i Erhvervsministeriets bekendtgørelse nr. 416 af 27. maj 1992 fastsættes:
 § 1.  Fra 8. november 1990 kan fysiske personer, der  

 er statsborgere i, eller som har bopæl i et af de i bilag 1 nævnte lande  

 eller territorier, og juridiske personer, som har en regulær industri- eller  

 erhvervsvirksomhed på et af de i bilag 1 nævnte landes eller territoriers  

 område, uanset betingelserne i lovens § 4, stk. 1, erhverve eneret i  

 overensstemmelse med lov om beskyttelse af halvlederprodukters udformning  

 (topografi).
 § 2.  Fra 8. november 1990 til 31. december 1995 kan  

 fysiske personer, der er statsborgere i, eller som har bopæl i et af de i  

 bilag 2 nævnte lande eller territorier, uanset betingelserne i lovens § 4,  

 stk. 1, erhverve eneret i overensstemmelse med den i § 1 nævnte lov.
 § 3.  Fra 8. november 1990 til 1. januar 1996 kan  

 fysiske personer, der er statsborgere i, eller som har bopæl i Amerikas  

 Forenede Stater, og juridiske personer, som har en regulær industri- eller  

 erhvervsvirksomhed i Amerikas Forenede Stater, uanset betingelserne i lovens  

 § 4, stk. 1, erhverve eneret i overensstemmelse med den i § 1 nævnte lov.
 § 4.  Fra 1. november 1994 optages Canada i bilag 1.
 § 5.  Enhver eneret erhvervet i henhold til §§ 2, 3  

 eller 4 gælder i det tidsrum, der er fastsat i lovens § 5, stk. 3.
 § 6.  Denne bekendtgørelse træder i kraft den 21. juli  

 1995.
 Stk. 2.  Samtidig ophæves bekendtgørelse nr. nr. 223 af  

 31. marts 1995.
 Stk. 3.  Bekendtgørelsen har virkning fra den 2. juli  

 1995.
Patentdirektoratet, den 6. juli 1995 Per Lund Thoft / Anne Rejnhold Jørgensen Bilag 1 Lande og territorier i henhold til § 1 Australien Det oversøiske territorium Mayotte Det oversøiske territorium Saint-Pierre og Miquelon Fransk Polynesien Franske sydlige og antarktiske territorier Island Japan Liechtenstein Ny Kaledonien og afhængige områder Norge Schweiz Wallis- og Fortunaøerne Canada Bilag 2 Lande og territorier i henhold til § 2 Anguilla Aruba Bermuda British Indian Ocean Territory Britiske Jomfruøer Caymanøerne Kanaløerne Falklandsøerne Hongkong Isle of Man Montserrat De Nederlandske Antiller Pitcairn Saint Helena Afhængige områder af Saint Helena (Ascension, Tristan da Cunha) South Georgia og Syd Sandwichøerne Turks- og Caicosøerne (* 1) Bekendtgørelsen indeholder bestemmelser, der gennemfører rådets  

 beslutning 90/510/EØF (EFT nr.
L 285 af 17.10.1990 s. 29), der senest er  

 ændret ved beslutning 94/700/EF (EFT nr.
L 284 af 1.11.1994 s. 61) og  

 bestemmelser, der gennemfører rådets beslutning 93/16/EØF (EFT nr.
L 11 af  

 19.1.1993 s. 20) senest ændret ved beslutning 8096/95/EF (af 29.6.1995).
