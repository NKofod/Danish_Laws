 Efter forhandling med Kirkeministeriet og Den danske Præsteforening  

 fastsættes følgende:
 § 1.  Cirkulæret omfatter gejstligt personel, som er  

 designeret til forsvarets mobiliseringsstyrker.
 Stk. 2.  Cirkulæret omfatter endvidere gejstligt  

 personel, designeret til/eller tjenstgørende ved enheder i forsvaret, der  

 indsættes til løsning af konfliktforebyggende, fredsbevarende, fredsskabende,  

 humanitære og andre lignende opgaver i udlandet eventuelt på mandat fra en  

 international organisation, fx NATO, FN eller OSCE.
Generelle bestemmelser § 2.  Den kirkelige betjening af forsvarets personel  

 udføres i overensstemmelse med de for præstetjeneste i den danske folkekirke  

 i almindelighed gældende bestemmelser, idet der tages fornødent hensyn til  

 personel, der ikke tilhører folkekirken.
 Stk. 2.  Til varetagelse af den kirkelige betjening af  

 forsvaret ansættes gejstligt personel, omfattende feltprovst, orlogsprovst,  

 flyverprovst (værnsprovster) og feltpræster, orlogspræster og flyverpræster  

 (værnspræster), idet de pågældende ved ansættelsen skal opfylde betingelserne  

 for at kunne beskikkes til præsteembeder i folkekirken.
 Til at varetage dele af nævnte tjeneste kan endvidere anvendes teologiske  

 kandidater indkaldt til værnepligtstjeneste i forsvaret.
Stk. 3.  Det gejstlige personels tjeneste omfatter  

 afholdelse af gudstjenester, forvaltning af sakramenterne, samtaletimer,  

 sjælesorg og udførelse af kirkelige handlinger i øvrigt.
Det gejstlige  

 personel rådgiver endvidere deres respektive militære chefer i gejstlige  

 spørgsmål.
 Det gejstlige personel kan desuden - i den udstrækning det kirkelige  

 arbejdes omfang tillader det - anvendes inden for velfærdsområdet efter  

 Forsvarskommandoens nærmere bestemmelse.
 Stk. 4.  Det kirkelige tilsyn med den gejstlige tjeneste  

 i forsvaret varetages af biskoppen over Københavns Stift, der af  

 værnsprovsterne modtager nødvendig orientering om forhold vedrørende den  

 kirkelige betjening af forsvaret.
 Stk. 5.  Forsvarskommandoen fastsætter de nærmere  

 bestemmelser for den praktiske tilrettelæggelse af den gejstlige tjeneste mv.  

 Værnsprovsterne er efter Forsvarskommandoens nærmere direktiv faglige  

 rådgivere for Forsvarschefen på den gejstlige tjenestes område.
 Stk. 6.  Værnsprovsterne er faglige rådgivere for chefen  

 for det respektive værns operative kommando og er i gejstlige anliggender  

 foresat for værnspræster og teologiske kandidater til værnepligtstjeneste.
Ansættelse og afskedigelse § 3.  Værnsprovster ansættes ved Kirkeministeriets  

 foranstaltning og stilles til rådighed for Forsvarsministeriet.
Stk. 2.  Efter indstilling fra værnsprovsten ansætter og  

 afskediger Forsvarschefen, eller den han bemyndiger hertil, værnspræster af  

 reserven.
For præster i folkekirken efter forud indhentet godkendelse fra  

 biskoppen over det stift, hvor den pågældende gør tjeneste.
 Stk. 3.  For værnspræster af reserven, der designeres  

 til enheder som anført i § 1, stk. 2, suppleres ansættelsen som værnspræst af  

 reserven med den som bilag 1 til nærværende cirkulære vedlagte  

 rådighedskontraktformular.
 Stk. 4.  Værnspræster afskediges af reserven med  

 udgangen af den måned, hvori de pågældende fylder 60 år.
 Stk. 5.  Ved ansættelse af værnspræster af reserven til  

 tjeneste, der ikke er omfattet af § 1, stk. 2, anvendes den som bilag 2 til  

 nærværende cirkulære vedlagte kontraktformular.
 Tjeneste, aflønning mv.
 § 4.  Værnspræster af reserven er forpligtet til at  

 udføre det med tjenestestillingen forbundne administrative og planlæggende  

 arbejde og/eller at forrette tjeneste efter nærmere aftale med den  

 personelforvaltende myndighed i det enkelte tilfælde, med det formål at  

 modtage en vedligeholdende uddannelse og øvelse i de tjenestefunktioner, den  

 pågældende værnspræst skal bestride i den tjenestestilling, hvortil han er  

 eller senere påregnes designeret.
 Stk. 2.  Værnspræster af reserven, der er designeret til  

 enheder, jf. § 1, stk. 2, kan endvidere være forpligtet til rådighedstjeneste  

 og udsendelser som angivet i rådighedskontrakten, jf.§ 3, stk. 3.
 Stk. 3.  I forbindelse med den i § 1, stk. 2, nævnte  

 tjeneste vil værnspræster af reserven endvidere være forpligtet til at  

 deltage i en indledende efteruddannelse og en missionsorienteret uddannelse.
§ 5.  Under tjeneste i forsvaret oppebæres sædvanlig  

 løn mv. fra Kirkeministeriet.
Såfremt der i særlige tilfælde ansættes  

 værnspræster, der ikke er ansat/lønnet i folkekirken, fastsættes eventuel  

 aflønning mv. i det enkelte tilfælde efter indstilling til  

 Forsvarsministeriet.
 Stk. 2.  Der vil ikke herudover kunne ydes særskilt  

 betaling for overarbejde, mistede fridage, nattjeneste, forskudt tjeneste mv.
 Stk. 3.  For værnspræster af reserven, der er designeret  

 til en enhed, jf. § 1, stk. 2, og med hvem der er indgået rådighedskontrakt,  

 jf. § 3, stk. 3, kan der være fastsat særlige ydelses- eller  

 godtgørelsesordninger, jf. § 8.
 Stk. 4.  Under FN-tjeneste mv., jf. § 1, stk. 2, gælder  

 de af Forsvarsministeriet særligt fastsatte regler, jf. § 9.
Godtgørelse af merudgifter § 6.  Under tjeneste i forsvaret ydes  

 befordringsgodtgørelse, time- og dagpenge, merudgiftsgodtgørelse mv. efter de  

 for militære tjenestemænd i tilsvarende lønrammer og stillinger gældende  

 regler.
Stk. 2.  Under indkommanderinger til rådighedstjeneste  

 (herunder uddannelser, kontaktbesøg, møder mv.), kan det sted, hvor den faste  

 bopæl (tjenestestedet) er beliggende, anses som fast tjenestested ved  

 beregning af befordringsgodtgørelse, time- og dagpenge mv. og  

 merudgiftsgodtgørelse.
Det er en forudsætning, at bopælen er beliggende i en  

 sådan afstand fra det militære tjenestested, at betingelserne for udbetaling  

 af time- og dagpenge mv. og merudgiftsgodtgørelse er opfyldt.
 Stk. 3.  Ved indkommandering til rådighedstjeneste  

 (herunder uddannelser, kontaktbesøg, møder mv.) ydes kilometergodtgørelse med  

 laveste sats efter de herfor fastsatte bestemmelser eller godtgørelse for  

 dokumenterede udgifter til offentlige befordringsmidler.
 Stk. 4.  Under FN-tjeneste mv., jf. § 1, stk. 2, gælder  

 de af Forsvarsministeriet særligt fastsatte regler, jf. § 9.
Uniformsbestemmelser § 7.  Der ydes fri mundering eller tilskud til  

 mundering i et af Forsvarskommandoen nærmere fastsat omfang.
 FN-tjeneste mv.
 § 8.  For værnspræster, der er designeret til en  

 enhed, jf. § 1, stk. 2, og som i henhold til en supplerende aftale pålægges  

 særlige forpligtelser, kan der efter aftale med den forhandlingsberettigede  

 organisation eventuelt udbetales en særlig godtgørelse herfor.
 Stk. 2.  Såfremt enheden aktiveres og udsendes til  

 løsning af opgaver i udlandet, er værnspræsten omfattet af de i medfør af § 9  

 fastsatte vilkår.
§ 9.  Under FN-tjeneste mv., jf. § 1, stk. 2, aflønnes  

 det gejstlige personel uændret som fastsat i § 5, stk. 1. Er den pågældende  

 værnspræst aflønnet af Kirkeministeriet, ydes det pågældende stift  

 kompensation for de herved påførte merudgifter til vikarbistand.
Opgørelse  

 over udgifter til vikarbistand stiles til Forsvarskommandoen, der  

 foranstalter kompensation udbetalt.
Stk. 2.  Udover den i stk. 1 nævnte løn ydes sådanne  

 særlige tillæg og merudgiftsgodtgørende ydelser mv., der af  

 Forsvarsministeriet særskilt er fastsat for denne form for tjeneste.
De  

 omhandlede tillæg mv. ydes efter de for militære tjenestemænd i tilsvarende  

 lønrammer fastsatte regler og udbetales af forsvaret direkte til den udsendte  

 værnspræst eller værnsprovst.
Ophævelse § 10.  Kundgørelse for Forsvaret B.14-1978 af 1.  

 august 1978 ophæves.
 P.M.V.
 E.B.
