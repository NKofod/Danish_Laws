 Ved en i København den 25. juni 1979 stedfunden noteveksling er der  

 indgået en aftale mellem Danmark og Sverige om begrænsning af  

 territorialfarvandene mellem de to lande.
 Den danske note har følgende ordlyd:
UDENRIGSMINISTERIET København, den 25. juni 1979 Hr. ambassadør, Jeg har den ære at anerkende modtagelsen af Deres Excellences note af 25.  

 juni 1979, som har følgende ordlyd:
»Hr.
Minister, Sverige vil fra og med den 1. juli 1979 udvide sit territorialfarvand til  

 12 nautiske mil eller i visse områder til midtlinien mellem de svenske  

 basislinier og andre staters basislinier.
Såfremt Danmark ville gennemføre en  

 tilsvarende udvidelse af territorialfarvandet, ville visse sunde mellem  

 Sverige og Danmark blive helt omfattet af svensk og dansk territorialfarvand.
Med henblik på at bibeholde uforandrede passagemuligheder i disse farvande  

 har Sverige til hensigt at begrænse det svenske territorialfarvand i sundet  

 mellem den svenske kyst og den danske kyst ved Skagen samt ved Læsø, Anholt  

 og Bornholm, således at der på den svenske side af midtlinien mellem de  

 svenske og de danske basislinier findes et område af åbent hav, som er mindst  

 3 nautiske mil bredt.
Med henblik på ligeledes fortsat at muliggøre fri  

 adgang til Øresund har Sverige til hensigt i områderne nord og syd for  

 Øresund at gennemføre en ordning som gør det muligt for fremmede fartøjer og  

 fremmede luftfartøjer at passere igennem og over åbent hav.
 Det forudsættes herved, at det danske territorialfarvand i de omtalte  

 farvande begrænses på tilsvarende måde.
 Såfremt den svenske regering på et senere tidspunkt skulle ønske at udvide  

 det svenske territorialfarvand i de omtalte farvande udover det oven for  

 angivne område, vil den svenske regering, under forudsætning af, at den  

 danske regering påtager sig en tilsvarende forpligtelse, give den danske  

 regering underretning herom senest 12 måneder inden denne udvidelse træder i  

 kraft.
 Såfremt den danske regering er indforstået med ovenstående, foreslår jeg,  

 at denne skrivelse og Deres bekræftende svar herpå skal udgøre en  

 overenskomst mellem vore regeringer, som skal træde i kraft den dag, da begge  

 stater har afgiver meddelelse om, at de konstitutionelle vilkår for  

 ikrafttrædelse er opfyldt.
Modtag, hr Minister, forsikringen om min mest udmærkede højagtelse.« Jeg har endvidere den ære at meddele Deres Excellence, at den danske  

 regering kan godkende det i den foran gengivne note indeholdte forslag, og at  

 regeringen er enig i at betragte Deres Excellences note og dette svar som en  

 overenskomst mellem de to regeringer.
 Modtag, hr. ambassadør, forsikringen om min mest udmærkede højagtelse.
Henning Christophersen Hans Excellence hr. ambassadør Tord Hagen Sveriges ambassade København Aftalen trådte i kraft den 21. december 1979.
