Om støtte efter bistandslovens § 58 til en vaskemaskine.
Spørgsmål om  

 almindelige forbrugsgoder - SM O-96-94 Ankestyrelsen ser temmelig ofte sager, hvor en kommune har givet afslag  

 til anskaffelse af »almindelige forbrugsgoder« som hjælpemiddel  

 efter bistandslovens § 58 med den begrundelse at »der ikke kan gives  

 hjælp til almindelige forbrugsgoder« eller »i vores kommune giver  

 vi ikke hjælp til almindelige forbrugsgoder«.
Sådanne begrundelser er ikke i overensstemmelse med  

 hjælpemiddelbekendtgørelsens § 2, hvor det er anført, at der normalt ikke kan  

 ydes hjælp.
Det vil sige, at det er påkrævet, at der sker en vurdering af i  

 hvilket omfang forbrugsgodet kompenserer pågældendes handicap.
I sagen, der er udsendt som SM 0-96-94 er dette tema taget op til  

 principiel behandling og Ankestyrelsen kom efter oplysningerne om de konkrete  

 omstændighe- der i sagen til, at der i dette tilfælde kunne ydes støtte til en  

 vaskemaskine.
I sagen indgik en vurdering af behovets omfang, om ansøgeren  

 havde andre muligheder (adgang til fælles vaskeri eller møntvask) om hun med  

 sit handicap var udelukket fra at benytte sådanne muligheder, eller om der  

 var andre medlemmer i husstanden, der kunne udføre dette arbejde.
 Ankestyrelsen fandt, at § 2 i hjælepmiddelbekendtgørelsen ikke i  

 nødvendigt omfang gav hjemmel til ubetinget at udelukke støtte til  

 genanskaffelse af et forbrugsgode, men at dette måtte bero på en konkret  

 vurdering i overensstemmelse med formuleringen af § 2. I den konkrete sag var  

 det oplyst, at den gamle vaskemaskine ikke kunne repareres.
 Ankestyrelsen mener således, at den omstændighed, at et apparat er  

 »et almindeligt forbrugsgode« ikke i sig selv udelukker fra støtte,  

 men spørgsmålet må bedømmes efter en vurdering af, hvorvidt og i hvilket  

 omfang det pågældende apparat kan kompen- sere for handicappet, og om der er  

 andre muligheder for at få dækket et behov.
Som også spørgsmålet lader ane giver administrationen af bekendtgørelsens  

 § 2 anledning til problemer.
Problemet har derfor været taget op til  

 behandling i Socialministeriets udvalg om hjælpemidler og andre  

 handicapkompenserende ydelser.
 Udvalget har i »Delrapport om hjælpemidler« fra januar 1996  

 foreslået, at der fortsat i et vist omfang ydes støtte til forbrugsgoder, men  

 at modtageren selv skal afholde en (ikke nærmere angivet) del af udgiften  

 hertil.
 Der er på nuværende tidspunkt ikke udarbejdet nye regler i  

 overensstemmelse med udvalgets forslag.
