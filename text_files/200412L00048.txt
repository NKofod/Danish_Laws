Fremsat den 26. oktober 2004 af  

 Mogens  

 Nørgård Pedersen  

 (KD), Bodil Kornbek (KD), Jann Sjursen (KD)  

 og Tove Videbæk (KD) Forslag til Lov  

 om ændring af lov om beskyttelse mod afskedigelse på grund af  

 foreningsforhold (Udvidet beskyttelse af den negative foreningsfrihed) § 1 I lov om beskyttelse mod afskedigelse på grund af foreningsforhold,  

 jf. lovbekendtgørelse nr. 443 af 13. juni 1990, foretages følgende ændringer:
 1.  

  

 Lovens  

  

 titel  

  

 affattes således:
 »Lov om foreningsfrihed på arbejdsmarkedet«  

.
 2.  

  

 I  

  

 § 1  

  

 indsættes efter »ikke«: »undlade at  

 ansætte en ansøger til en ledig stilling eller«.
 3.  

  

 I  

  

 § 2, stk. 1,  

  

 indsættes efter »ikke«:  

 »undlade at ansætte en ansøger til en ledig stilling eller«.
 4.  


  

 § 2, stk. 2  

  

 og  

  

 3  

  

 ophæves.
 5.  

  

 I  

  

 § 4  

  

 indsættes som  

  

 stk. 2:
»Stk. 2.  

  

 En ansøger til  

 en ledig stilling, som i strid med §§ 1 og 2 ikke ansættes, kan tilkendes en  

 godtgørelse.« 6.  

  

 I  

  

 § 4 b, stk. 1,  

  

 indsættes efter »sager«:  

 »om afskedigelse«.
 7.  

  

 Efter § 4  

 b indsættes:
 »§ 4 c.  

  

 Bestemmelser i kollektive  

 overenskomster, der forpligter en arbejdsgiver til udelukkende eller  

 fortrinsvis at beskæftige lønmodtagere, der er medlemmer af en forening eller  

 en bestemt forening, er ugyldige.
Stk. 2.  

  

 Bestemmelser i  

 kollektive overenskomster, der forpligter en lønmodtager til udelukkende at  

 have  

 beskæftigelse hos en arbejdsgiver, der er medlem af en forening eller en  

 bestemt forening, er ugyldige.« § 2 Loven træder i kraft den 1. juli 2005. For så vidt angår  

 bestemmelser i kollektive overenskomster, har loven først virkning fra det  

 tidspunkt, til hvilket den pågældende overenskomst kan opsiges til ophør.
Bemærkninger til lovforslaget Almindelige bemærkninger Lovforslaget er en  

 genfremsættelse af lovforslag nr.  

 L 120  

 fra folketingåret 2002-03. Lovforslaget blev dengang fremsat af  

 beskæftigelsesministeren.
Se Folketingstidende 2002-03, forhandlingerne side  

 4245 og 10073 og tillæg A side 2747 og 2756 samt tillæg B side 1512 og 1892.
Formål Lovforslaget har til formål at sikre lønmodtagere en bedre beskyttelse  

 af deres foreningsfrihed i forbindelse med ansættelse og afskedigelse.  

 Forslaget har således til formål at forbyde, at en arbejdsgiver i en  

 ansættelsessituation stiller krav om, at en ansøger til en ledig stilling er  

 medlem eller ikke er medlem af en forening eller en bestemt forening som  

 forudsætning  

 for ansættelsen.
 Lovforslaget skal endvidere sikre lønmodtagere en bedre beskyttelse  

 mod afskedigelse på grund af foreningsforhold i tilfælde af, at en  

 lønmodtager  

 ikke er medlem af en forening eller en bestemt forening.
Forslaget har endelig til formål at ændre retstilstanden  

 vedrørende de såkaldte eksklusivbestemmelser, som findes i en række  

 kollektive  

 overenskomster på det private arbejdsmarked.
Forslaget skal sikre, at der  

 ikke  

 fremover gyldigt kan indgås aftaler, som forpligter en arbejdsgiver til  

 udelukkende  

 eller fortrinsvis at beskæftige lønmodtagere, der er medlemmer af en forening  

 eller en bestemt forening.
På samme måde skal det sikres, at der ikke  

 fremover  

 gyldigt kan indgås aftaler, som forpligter en lønmodtager til udelukkende  

 eller  

 fortrinsvis at have beskæftigelse hos en arbejdsgiver, som er medlem af en  

 forening eller en bestemt forening.
Eksklusivbestemmelser i eksisterende  

 overenskomster vil være gældende, indtil overenskomsterne vil kunne opsiges  

 til  

 ophør.
Indtil dette tidspunkt kan en arbejdsgiver, der er omfattet af en  

 eksklusivbestemmelse, derfor handle i overensstemmelse med en sådan  

 bestemmelse.
Efter dette tidspunkt vil eksklusivbestemmelser være ugyldige.
Baggrund Eksklusivbestemmelser er utidssvarende og ude af trit med mange  

 lønmodtageres ønsker.
Det er Kristendemokraternes opfattelse, at der bør være  

 frihed til at vælge, om man som lønmodtager ønsker at være medlem af en  

 forening − ligesom der bør være frihed til at fravælge medlemskab af en  

 forening − uden at man af den grund risikerer ikke at blive ansat eller  

 at miste sit arbejde.
Kristendemokraterne finder det ikke rimeligt, at en  

 arbejdsgiver kan opstille krav til ansøgeres foreningstilhørsforhold som  

 forudsætning for at få og bevare ansættelse.
Det er heller ikke rimeligt, at  

 en  

 bestemmelse i en kollektiv overenskomst kan hindre en lønmodtager, der ikke  

 ønsker at være medlem af en forening eller en bestemt forening, i at få og  

 bevare ansættelse hos en arbejdsgiver, eller kan hindre en arbejdsgiver i  

 alene  

 at lægge vægt på ansøgeres kvalifikationer.
Med henblik på at udvide beskyttelsen af foreningsfriheden på  

 arbejdsmarkedet foreslås det, at en arbejdsgiver i forbindelse med ansættelse  

 ikke må stille krav til en ansøgers foreningsmæssige tilhørsforhold, dvs. at  

 arbejdsgiveren ikke må undlade at ansætte en ansøger, fordi denne er medlem  

 eller ikke er medlem af en forening eller en bestemt forening.
Forslaget  

 beskytter dermed både den positive og den negative foreningsfrihed i  

 ansættelsessituationen.
I forbindelse hermed foreslås indført en særskilt  

 godtgørelsesbestemmelse, der skal gælde for en arbejdsgivers overtrædelse af  

 forslagets  

 forbud mod at undlade at ansætte en ansøger til en ledig stilling på grund af  

 ansøgerens foreningsmæssige tilhørsforhold.
Det foreslås, at de gældende  

 sanktions- og godtgørelsesbestemmelser for overtrædelse af forbuddet mod  

 afskedigelse på grund af foreningsmæssigt tilhørsforhold opretholdes uændret  

 for afskedigelsessituationen.
På den baggrund foreslås det endvidere, at det  

 præciseres, at den gældende § 4 b, om at sager efter loven skal fremmes med  

 størst mulig hurtighed, fortsat alene skal gælde i sager om afskedigelse.
Som  

 en konsekvens af forslagets bestemmelser om, at en arbejdsgiver ikke ved  

 ansættelse må lægge vægt på eller stille krav om ansøgeres  

 foreningstilhørsforhold,  

 foreslås det at ophæve § 2, stk. 2 og 3, i foreningsfrihedsloven, således at  

 en  

 lønmodtager ikke længere sagligt vil kunne afskediges på grund af manglende  

 foreningsmedlemskab.
Endvidere foreslås det, at bestemmelser i kollektive  

 overenskomster, der forpligter en arbejdsgiver til udelukkende eller  

 fortrinsvis at beskæftige lønmodtagere, der er medlemmer af en forening eller  

 en bestemt forening, er ugyldige, uanset på hvilket niveau disse  

 overenskomster  

 er indgået.
Endelig foreslås det, at bestemmelser i kollektive  

 overenskomster,  

 der forpligter lønmodtagere til udelukkende at have beskæftigelse hos  

 arbejdsgivere, der er medlemmer af en bestemt forening, er ugyldige, uanset  

 på  

 hvilket niveau disse overenskomster er indgået.
 For så vidt angår eksisterende eksklusivbestemmelser i gældende  

 overenskomster, foreslås det, at lovændringen først får virkning fra det  

 tidspunkt, til hvilket den pågældende overenskomst kan opsiges til ophør.  

 Dermed sikres det, at der ikke sker indgreb i de løbende overenskomster.
Udvalget om eksklusivbestemmelser Beskæftigelsesministeren nedsatte i januar 2002 udvalget om  

 eksklusivbestemmelser.
Udvalget havde til opgave at undersøge omfanget og  

 betydningen af sådanne bestemmelser og forhold, som fordrer medlemskab af  

 bestemte foreninger som forudsætning for at kunne udøve et erhverv, samt at  

 belyse forholdet til Danmarks internationale forpligtelser.
Udvalget havde  

 endvidere til opgave at komme med anbefalinger og forslag til initiativer,  

 som  

 i højere grad kunne sikre den negative foreningsfrihed.
 Udvalget afgav betænkning i juni 2002 (betænkning nr. 1419).  

 Udvalget fandt, at det på daværende tidspunkt ud fra en juridisk vurdering  

 ikke  

 ville være nødvendigt at ændre retstilstanden på baggrund af Danmarks  

 internationale forpligtelser.
I overensstemmelse med kommissoriet vurderede udvalget behovet  

 for at opretholde eksklusivbestemmelserne på arbejdsmarkedet og  

 konsekvenserne  

 af at ændre retstilstanden.
Udvalget foreslog ændringer i retstilstanden  

 vedrørende de aftalebaserede eksklusivbestemmelser mellem  

 lønmodtagerorganisationer  

 og arbejdsgivere.
Udvalget pegede bl.a. på, at den generelle  

 samfundsudvikling  

 og udviklingen på arbejdsmarkedet ikke i samme grad som tidligere kan  

 begrunde  

 behovet for eksklusivbestemmelser, idet der i dag er etableret stærke og  

 repræsentative faglige organisationer på det danske arbejdsmarked.
Udvalget  

 henviste  

 endvidere til, at de fordele, der er forbundet med et foreningsmedlemskab, i  

 sig selv bør være tilstrækkelig grund til at være medlem af en fagforening.  

 Udvalget vurderede, at eftersom eksklusivbestemmelser kun vedrører en  

 begrænset  

 del af arbejdsmarkedet, vil en ændring af retstilstanden alene have marginal  

 betydning for organisationsprocenten.
Udvalget pegede endelig på, at  

 eksklusivbestemmelser kan have begrænsende effekt på udbuddet af  

 arbejdskraft, at  

 aftalefriheden på arbejdsmarkedet ikke er et stationært begreb, og at der på  

 flere områder er fastsat grænser for, hvad arbejdsmarkedets parter lovligt  

 kan  

 aftale.
 Ud over de aftalebaserede eksklusivbestemmelser mellem  

 lønmodtagerorganisationer og arbejdsgivere pegede udvalget om  

 eksklusivbestemmelser på enkelte yderligere områder med eksklusivbestemmelser  

 eller eksklusivlignende forhold.
 Kravet i retsplejelovens § 143 om pligtmæssigt medlemskab af  

 Advokatsamfundet for alle advokater har således karakter af en lovbaseret  

 eksklusivbestemmelse.
På sygesikringsområdet indeholder overenskomsterne for de  

 liberale erhverv endvidere bestemmelser eller forudsætninger om medlemskab af  

 vedkommende faglige organisation.
Eksklusivbestemmelserne på dette område er  

 således afledt af lovgivningen inden for sundhedssektoren.
Endelig fandt udvalget, at der i forbindelse med svendeprøver  

 umiddelbart synes at finde en forskelsbehandling sted på grund af  

 foreningsforhold.
Ifølge det oplyste skal uorganiserede arbejdsgivere således  

 oftest betale det dobbelte for lærlinges svendeprøver i forhold til  

 organiserede arbejdsgivere.
Udvalget om eksklusivbestemmelser anbefalede i betænkningen, at  

 de eksisterende ordninger for både pligtmæssigt medlemskab af  

 Advokatsamfundet  

 og overenskomsterne på sygesikringsområdet opretholdes.
Udvalget anbefalede  

 samtidig, at forholdet vedrørende gebyr for deltagelse i svendeprøver  

 undersøges nærmere.
Folketingets behandling af lovforslag nr.
L 120  

 fra folketingsåret 2002-03 Ved førstebehandlingen i 2003 af lovforslag nr.
L 120, forslag  

 til lov om ændring af lov om beskyttelse mod afskedigelse på grund af  

 foreningsforhold nævnte Kristian Thulesen Dahl (DF), at Dansk Folkeparti  

 frygtede, at tilstrømningen af østeuropæisk arbejdskraft til Danmark efter  

 den 1.  

 maj 2004 ville stille de danske lønmodtagere i en håbløs situation.
Efterfølgende kan det konstateres, at østeuropæisk arbejdskraft  

 ikke er væltet ind over de danske grænser efter den 1. maj 2004. Ved udgangen  

 af juli 2004 blev der ifølge Arbejdsmarkedsstyrelsen givet 833 aktive  

 arbejdstilladelser fra borgere i de nye EU-lande.
Heraf havde 428 tilladelser  

 en varighed på mindre end et halvt år.
Det kan således konkluderes, at  

 åbningen  

 af det danske arbejdsmarked for de nye EU lande ikke har haft en generel  

 negativ virkning for det danske arbejdsmarked.
 Det andet punkt, Kristian Thulesen Dahl (DF) nævnte i sin  

 ordførertale, var, at Dansk Folkeparti ønskede, at de liberale erhverv også  

 blev omfattet af lovforslaget.  

 Regeringen har lovet at ville udarbejde en nærmere redegørelse for de  

 gældende ordninger på advokat- og sygesikringsområdet for at vurdere behovet  

 for at opretholde ordningerne.
Regeringen har endnu ikke fremlagt denne redegørelse, på trods  

 af at Kristendemokraterne har efterlyst en sådan redegørelse og har rykket  

 for  

 den.
Der er fortsat mulighed for, at redegørelsens resultater kan indgå i  

 Folketingets behandling af dette lovforslag, idet regeringen har mulighed for  

 at stille ændringsforslag herom.
Gældende ret Det følger af de gældende regler i foreningsfrihedsloven, jf.  

 lovbekendtgørelse nr. 443 af 13. juni 1990 om beskyttelse mod afskedigelse på  

 grund af foreningsforhold, at en arbejdsgiver ikke må afskedige en  

 lønmodtager,  

 fordi denne er medlem af en forening, eller fordi denne ikke er medlem af en  

 forening.
Forbuddet mod at afskedige en lønmodtager, fordi denne ikke er  

 medlem  

 af en forening eller en bestemt forening, gælder imidlertid ikke, hvis  

 arbejdsgiveren forud for eller i forbindelse med ansættelsen stiller krav om,  

 at lønmodtageren er medlem af en forening eller af en bestemt forening som  

 betingelse for beskæftigelse hos arbejdsgiveren, og lønmodtageren er bekendt  

 med kravet ved ansættelsen.
Forbuddet gælder endvidere ikke, såfremt en  

 lønmodtager, der er medlem af en forening, efter ansættelsen gøres bekendt  

 med,  

 at medlemskabet er en betingelse for fortsat ansættelse i virksomheden.
De  

 gældende regler tillader således, at en arbejdsgiver afskediger en  

 lønmodtager  

 på grund af manglende opfyldelse af kravet om medlemskab af en bestemt  

 forening, hvis lønmodtageren var bekendt med kravet ved ansættelsen eller  

 efter  

 ansættelsen gøres bekendt med, at fortsat medlemskab af en forening er en  

 betingelse for fortsat ansættelse.
Foreningsfrihedsloven blev vedtaget i 1982  

 på baggrund af en afgørelse fra den Europæiske Menneskerettighedsdomstol i  

 British-Rail sagen (Young, James and Webster mod Storbritannien) af 13.  

 august  

 1981. Dommen fastslog, at art. 11 i Den Europæiske  

 Menneskerettighedskonvention  

 i et vist omfang også beskytter den negative foreningsfrihed, dvs. retten til  

 at vælge at stå uden for en forening.
Foreningsfrihedsloven beskytter imidlertid ikke en lønmodtagers  

 foreningsfrihed i forbindelse med ansættelse.
En arbejdsgiver kan således i  

 forbindelse med en ansættelse stille krav om foreningstilhørsforhold og  

 undlade  

 at ansætte en ansøger til en ledig stilling, fordi denne er medlem eller ikke  

 er medlem af en forening eller en bestemt forening.
Krav om  

 foreningsmedlemskab  

 kan dog ikke lovligt stilles på det offentlige arbejdsmarked, da et sådant  

 krav  

 strider mod den forvaltningsretlige lighedsgrundsætning.
En arbejdsgivers krav til en lønmodtager om medlemskab af en  

 bestemt forening vil typisk være begrundet i eksklusivbestemmelser i en  

 kollektiv overenskomst.
Eksklusivbestemmelser aftales i forbindelse med  

 indgåelse af en overenskomst om løn- og arbejdsvilkår − og typisk efter  

 krav fra lønmodtagerorganisationen.
Eksklusivbestemmelser kan variere med hensyn til, hvordan de er  

 formuleret, hvordan de virker, og hvordan de håndhæves.
Der kan være tale om  

 bestemmelser, som forpligter arbejdsgivere til kun at ansætte lønmodtagere,  

 som  

 er medlemmer af en bestemt fagforening.
Der kan endvidere være tale om  

 bestemmelser, hvorefter en arbejdsgiver fortrinsvis eller i videst muligt  

 omfang skal ansætte personer, som er medlem af den overenskomstbærende  

 fagforening (fortrinsklausuler). Der kan i øvrigt også være tale om  

 bestemmelser, som forpligter både arbejdsgiveren og lønmodtageren, idet  

 arbejdsgiveren forpligter sig til kun at ansætte lønmodtagere, som er  

 medlemmer  

 af den overenskomstbærende fagforening, og omvendt forpligter de  

 lønmodtagere,  

 som er medlemmer af fagforeningen, til alene at have arbejde hos organiserede  

 arbejdsgivere (gensidighedsklausuler). Hvis arbejdsgiveren ikke opfylder  

 eksklusivbestemmelsen i overenskomsten og f.eks. ansætter en uorganiseret  

 person eller en person, som er medlem af en anden organisation, eller  

 undlader  

 at afskedige vedkommende, risikerer arbejdsgiveren at begå brud på  

 overenskomsten.
Eksklusivbestemmelser kan betragtes som en aftale mellem to  

 parter, som binder en tredjemand.
Eksklusivbestemmelser udgør en særlig form  

 for tvang, idet de indebærer, at lønmodtagere risikerer ikke at blive ansat  

 eller at blive afskediget på grund af foreningsforhold med tab af  

 eksistensgrundlag  

 til følge.
Sager ved Den Europæiske  

 Menneskerettighedsdomstol Kristelig  

 Fagbevægelse har forelagt en sag for Den Europæiske  

 Menneskerettighedsdomstol,  

 om de danske eksklusivaftaler er i overenstemmelse med Den Europæiske  

 Menneskerettighedskonvention.
Sagen drejer sig om Ove Rasmussen, der fik  

 tilbudt ansættelse på en virksomhed, der havde en eksklusivaftale.
Ove  

 Rasmussen følte sig tvunget til at melde sig ind i SiD for at kunne bevare  

 sit  

 job.
Domstolen har besluttet, at det bliver storkammeret med 17 dommere, der  

 skal afgøre sagen.  

 Domstolen betragter  

 sagen som meget principiel, idet det er meget sjældent, at 17 dommere  

 deltager  

 i en afgørelse ved domstolen.
Afgørelsen forventes i efteråret 2005.
Danmarks  

 Frie Fagforening har forelagt en lignende sag for Den Europæiske  

 Menneskerettighedsdomstol.  

 Sagen drejer sig om Morten Sørensen, der for 8 år siden blev afskediget fra  

 et  

 feriejob på Coop Danmarks centrallager i Århus, fordi han af politiske  

 årsager  

 ikke ønskede at være medlem af SiD.
Coop Danmark har en eksklusivaftale med  

 SiD, der betyder, at ansatte, der arbejder inden for SiDs område, og  

 som ikke  

 er medlem af SiD, skal afskediges.
Domstolen skal afgøre, om de danske  

 eksklusivaftaler er i overensstemmelse med Den Europæiske  

 Menneskerettighedskonvention.
Det bliver storkammeret med 17 dommere, der  

 skal  

 afgøre sagen.
Omfanget af eksklusivbestemmelser Det skønnes, at ca. 220.000 lønmodtagere på det private  

 arbejdsmarked er omfattet af overenskomster, som indeholder  

 eksklusivbestemmelser.
Eksklusivbestemmelser findes særligt inden for visse  

 brancher, f.eks. byggeri-, anlægs- og gartneriområdet.
Eksklusivbestemmelser  

 har særlig betydning i forbindelse med tiltrædelsesoverenskomster, som indgås  

 med arbejdsgivere, som ikke er organiseret i en arbejdsgiverforening.
Økonomiske og administrative konsekvenser for det  

 offentlige Forslaget medfører ikke økonomiske og administrative konsekvenser  

 for det offentlige.
 Økonomiske og administrative konsekvenser for  

 erhvervslivet m.v.
Forslaget medfører ikke økonomiske og administrative  

 konsekvenser for erhvervslivet af betydning.
Forslaget vil dog kunne indebære  

 en lettelse i forbindelse med rekruttering af arbejdskraft, idet  

 arbejdsgivere  

 ikke skal tage hensyn til ansøgeres foreningsmæssige tilhørsforhold efter  

 lovens ikrafttræden.
I forbindelse med fremsættelsen af lovforslag nr.
L 120  

 i  

 folketingsåret 2002-03 blev forslaget forelagt Erhvervs- og  

 Selskabsstyrelsen,  

 som vurderede, at forslaget ikke ville medføre væsentlige administrative  

 konsekvenser for erhvervslivet.
Bemærkninger til lovforslagets enkelte bestemmelser Til § 1 Til nr. 1 Det foreslås, at lovens titel ændres til »lov om foreningsfrihed  

 på arbejdsmarkedet«, idet forslaget ændrer lovens anvendelsesområde og  

 fremover  

 ikke kun beskytter lønmodtageren i forbindelse med afskedigelse på grund af  

 foreningsforhold.
Til nr. 2 Med forslaget udvides lovens beskyttelse af den positive foreningsfrihed,  

 idet det foreslås, at en arbejdsgiver ikke må undlade at ansætte en ansøger  

 til  

 en ledig stilling, fordi denne er medlem af en forening eller en bestemt  

 forening.
Dette indebærer, at en arbejdsgiver ikke i forbindelse med  

 ansættelse  

 må lægge vægt på eller stille krav om, at en ansøger ikke er medlem af en  

 forening eller en bestemt forening, som forudsætning for ansættelsen.
En  

 ansøger til en ledig stilling vil således ikke efter forslaget lovligt kunne  

 stilles over for et krav om, at den pågældende for at opnå ansættelse skal  

 melde sig ud af f.eks. sin fagforening.
Til nr. 3 Forslaget udvider beskyttelsen af den negative foreningsfrihed,  

 idet det foreslås, at en arbejdsgiver ikke må undlade at ansætte en ansøger  

 til  

 en ledig stilling, fordi denne ikke er medlem af en forening eller en bestemt  

 forening.
Dette indebærer, at en arbejdsgiver ikke i forbindelse med  

 ansættelse  

 må lægge vægt på eller stille krav om, at en ansøger er medlem af en forening  

 eller en bestemt forening, som forudsætning for ansættelsen.
En ansøger til  

 en  

 ledig stilling vil således ikke efter forslaget lovligt kunne stilles over  

 for  

 et krav om, at den pågældende for at opnå ansættelse er medlem af eller skal  

 melde sig ind i f.eks. en fagforening.
Til nr. 4 Som en konsekvens af forslagene i nr. 2 og 3, hvorefter en arbejdsgiver  

 ikke længere må stille krav om eller lægge vægt på foreningsmæssigt  

 tilhørsforhold i forbindelse med ansættelse, foreslås bestemmelserne i den  

 gældende  

 lovs § 2, stk. 2 og 3, ophævet.
Disse bestemmelser har bygget på det  

 synspunkt,  

 at hvis lønmodtageren i tide vidste, at foreningsmedlemskab var en  

 forudsætning  

 for ansættelsen, skulle det også være muligt for arbejdsgiveren lovligt at  

 afskedige lønmodtageren, hvis denne forudsætning ikke blev opfyldt.
En  

 ophævelse af § 2, stk. 2 og 3, vil betyde, at en lønmodtager ikke længere  

 lovligt vil kunne afskediges på grund af manglende foreningsmedlemskab.
Til nr. 5 Der foreslås en sanktionsbestemmelse i forbindelse med overtrædelse  

 af forslagets forbud mod at lægge vægt på foreningsmæssigt tilhørsforhold i  

 forbindelse med ansættelse.
Har en arbejdsgiver undladt at ansætte en ansøger  

 til en ledig stilling i strid med forslagets bestemmelser, kan arbejdsgiveren  

 blive  

 pålagt at betale en godtgørelse.
Hvorvidt en godtgørelse skal tilkendes eller  

 ej må afgøres ved de almindelige domstole.
Den tilkendte godtgørelse skal  

 dække  

 den ikkeøkonomiske skade, som pågældende ansøger har lidt.
Der er intet til  

 hinder for, at der ved siden af godtgørelsen eller alene ydes erstatning  

 efter  

 de almindelige erstatningsretlige regler.
Til nr. 6 Det foreslås at præcisere, at § 4 b om, at sager efter loven  

 skal behandles med størst mulig hurtighed, og om udsættelse af en  

 afskedigelses  

 virkningstidspunkt fortsat alene skal gælde sager vedrørende afskedigelse på  

 grund af foreningsforhold.
Baggrunden for den gældende bestemmelse i § 4 b er  

 den adgang, der er i § 4, stk. 1, til at underkende en afskedigelse og  

 opretholde eller genoprette et ansættelsesforhold, hvis en afskedigelse er  

 sket  

 i strid med loven.
I sager om afskedigelse må der lægges vægt på, at  

 ansættelsesforholdet så vidt muligt ikke afbrydes, eller at det så hurtigt  

 som  

 muligt genoprettes, hvilket forudsætter, at sager om afskedigelse fremmes  

 hurtigst  

 muligt.
Tilsvarende hensyn vil ikke gøre sig gældende i sager om manglende  

 ansættelse på grund af en ansøgers foreningsmæssige tilhørsforhold, da  

 ansættelsesforholdet endnu ikke er etableret.
Til nr. 7 Forslaget har til formål at udvide beskyttelsen af den negative  

 foreningsfrihed.  

 En væsentlig forudsætning  

 for at sikre friheden til at vælge at stå uden for en forening er, at  

 bestemmelser i en aftale mellem en arbejdsgiver og en lønmodtagerorganisation  

 ikke bevirker, at en lønmodtager kun kan opnå ansættelse eller bevare  

 ansættelse, hvis lønmodtageren er medlem af en forening eller en bestemt  

 forening.
Tilsvarende er det en væsentlig forudsætning, at bestemmelser i en  

 aftale mellem en arbejdsgiverorganisation og en lønmodtagerorganisation ikke  

 bevirker, at en lønmodtager kun kan være ansat hos en arbejdsgiver, som er  

 medlem af en bestemt forening.
Det foreslås derfor, at bestemmelser i en  

 kollektiv overenskomst, hvorefter en lønmodtager udelukkende eller  

 fortrinsvis  

 kun kan opnå ansættelse eller bevare ansættelse, hvis lønmodtageren er medlem  

 af en forening eller en bestemt forening, for fremtiden er ugyldige.
Det  

 betyder, at en arbejdsgiver ikke længere er bundet af eksklusivbestemmelser  

 og  

 ikke for fremtiden gyldigt kan aftale disse.
En fagforening kan derfor fra  

 det  

 tidspunkt, hvor loven har virkning, jf. § 2, ikke længere støtte ret på  

 bestemmelser herom i eksisterende kollektive overenskomster, og et krav om  

 sådanne bestemmelser vil forfølge et ulovligt formål.
På samme måde foreslås  

 det, at bestemmelser i en kollektiv overenskomst, hvorefter en lønmodtager  

 kun  

 kan være ansat hos en arbejdsgiver, som er medlem af en bestemt forening, er  

 ugyldige.
Der henvises dog til overgangsbestemmelsen i § 2.
Til § 2 Det foreslås, at loven træder i kraft den 1. juli 2005.
Derudover foreslås det, at § 4 c, hvorefter de eksisterende  

 eksklusivbestemmelser i overenskomsterne er ugyldige, først får virkning fra  

 det tidspunkt, til hvilket overenskomsten kan opsiges til ophør.
Det vil  

 sige,  

 at § 4 c senest får virkning på det tidspunkt, hvor overenskomsten i henhold  

 til dens opsigelsesbestemmelse kan ophøre, uanset om overenskomstparterne  

 faktisk opsiger overenskomsten til ophør.
Overgangsbestemmelsen kræver  

 således  

 ikke, at der iværksættes frigørelseskonflikt.
Dette indebærer endvidere, at for så vidt angår lønmodtagere og  

 arbejdsgivere omfattet af gældende overenskomster med eksklusivbestemmelser,  

 får de foreslåede ændringer i nr. 2-4 først virkning fra det tidspunkt, hvor  

 overenskomsten kan opsiges til ophør.
Der kan således indtil dette tidspunkt  

 lovligt ageres i henhold til overenskomstens eksklusivbestemmelse.
 Overgangsbestemmelsen svarer til overgangsbestemmelsen i  

 deltidsloven, jf. ikrafttrædelsesbestemmelsen i lov nr. 433 af 10. juni 2002  

 om  

 ændring af lov om gennemførelse af deltidsdirektivet (§ 2).
Skriftlig fremsættelse Mogens Nørgård Pedersen  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om beskyttelse mod afskedigelse på grund af foreningsforhold.  

 (Udvidet beskyttelse af den negative foreningsfrihed).
(Lovforslag nr.
L 48).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende lov Gældende formulering Lovforslaget 1.  

  

 Lovens  

  

 titel  

  

 affattes således:
Lov om beskyttelse mod afskedigelse på  

 grund af foreningsforhold »Lov om foreningsfrihed på arbejdsmarkedet«.
 § 1.  

  

 En  

 arbejdsgiver må ikke afskedige en lønmodtager, fordi denne ikke er medlem af  

 en forening eller af en bestemt forening.
 2.  

  

 I  

  

 § 1  

  

 indsættes efter »ikke«: »undlade  

 at ansætte en ansøger til en ledig stilling eller«.
 § 2.  

  

 En  

 arbejdsgiver må ikke afskedige en lønmodtager, fordi denne ikke er medlem af  

 en forening eller af en bestemt forening.
 3.  

  

 I  

  

 § 2, stk. 1,  

  

 indsættes efter »ikke«:  

 »undlade at ansætte en ansøger til en ledig stilling eller«.
 Stk. 2.  

  

 Stk. 1  

 finder ikke anvendelse, såfremt lønmodtageren ved ansættelsen var bekendt  

 med,  

 at arbejdsgiveren stillede medlemskab af en forening eller af en bestemt  

 forening som betingelse for beskæftigelse i virksomheden.
 4.  


  

 § 2, stk. 2  

  

 og  

  

 3  

  

 ophæves.
 Stk. 3.  

  

 Stk. 1  

 finder endvidere ikke anvendelse, når en lønmodtager, der er medlem af en  

 forening  

 efter ansættelsen gøres bekendt med, at medlemskabet er en betingelse for  

 fortsat ansættelse i virksomheden.
- - - 5.  

  

 I  

  

 § 4  

  

 indsættes som  

  

 stk. 2:
»Stk. 2. En  

 ansøger til en ledig stilling, som i strid med §§ 1 og 2 ikke ansættes, kan  

 tilkendes en godtgørelse.« § 4 b.  

  

 Sager efter denne lov skal  

 fremmes med størst mulig hurtighed.
- - - 6.  

  

 I  

  

 § 4 b, stk. 1,  

  

 indsættes efter »sager«:  

 »om afskedigelse«.
 7.  

  

 Efter § 4 b  

 indsættes:
 »§ 4 c.  

  

 Bestemmelser i kollektive overenskomster, der forpligter en arbejdsgiver til  

 udelukkende eller fortrinsvis at beskæftige lønmodtagere, der er medlemmer af  

 en forening eller en bestemt forening er ugyldige.
