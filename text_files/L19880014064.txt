 I tilslutning til Udenrigsministeriets bekendtgørelse nr. 77 af 11.  

 oktober 1966 og efterfølgende bekendtgørelser, senest nr. 40 af 20. maj 1987,  

 Lovtidende C, meddeles det, at yderligere følgende lande med virkning fra de  

 anførte datoer har tiltrådt eller ratificeret den i Rom den 26. oktober 1961  

 undertegnede internationale konvention om beskyttelse af udøvende kunstnere,  

 fremstillere af fonogrammer samt radio- og fjernsynsforetagender:
 Frankrigs ratifikationsinstrument indeholder følgende forbehold:
 ad artikel 5:
 I overensstemmelse med artikel 5, stk. 3, vedrørende beskyttelse af  

 fonogrammer anvender Frankrig optagelseskriteriet.
 ad artikel 12:
 I overensstemmelse med artikel 16, stk. 1 (a) (iii), vil Frankrig ikke  

 anvende bestemmelserne i artikel 12 for så vidt angår fonogrammer, hvis  

 fremstiller ikke er statsborger i en kontraherende stat.
 For så vidt angår fonogrammer, hvis fremstiller er statsborger i en anden  

 kontraherende stat, vil Frankrig begrænse den i artikel 12 fastsatte  

 beskyttelse til det omfang og den varighed, hvori denne stat yder beskyttelse  

 af fonogrammer, der først er optaget af franske statsborgere.
 Sverige har under henvisning til artikel 18 notificeret følgende ændringer  

 pr. 1. juli 1986 i de ved Sveriges ratifikation afgivne erklæringer (jf.  

 Udenrigsministeriets forannævnte bekendtgørelse nr. 77 af 11. oktober 1966):
 Erklæringen i henhold til artikel 6, stk. 2, trækkes tilbage.
 Erklæringen i henhold til artikel 16, stk. 1 (a) (ii), ifølge hvilken  

 bestemmelserne i artikel 12 kun ville blive anvendt for så vidt angår brug  

 til radio- og fjernsynsudsendelse, begrænses, således at Sverige fra 1. juli  

 1986 vil anvende bestemmelserne i artikel 12 for så vidt angår brug til  

 radio- og fjernsynsudsendelse samt til sådan offentlig fremførelse, som sker  

 i kommercielt øjemed.
 Ligeledes fra 1. juli 1986 yder Sverige beskyttelse i henhold til  

 konventionens artikel 10 for så vidt angår alle fonogrammer.
Udenrigsministeriet, den 14. december  

 1988 F.M.
