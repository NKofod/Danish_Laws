(Samtlige tekniske skoler med skolehjem  

 og skolehjem) I henhold til § 6 i undervisningsministeriets bekendtgørelse nr. 270 af  

 28. juni 1965 om driftstilskud til godkendte skolehjem for lærlinge  

 fastsættes herved følgende:
I.
Dispositionsbeføjelser.
 § 1.  Dispositionsbeføjelserne over skolehjemmets  

 midler tilkommer de personer, der i henhold til de af  

 undervisningsministeriet godkendte vedtægter har fået disse beføjelser  

 tillagt.
 § 2.  Skolerne eller skolehjemmene indsender hvert år  

 efter direktoratets forudgående indkaldelse i maj måned de første forslag til  

 driftsbudget og i februar måned det næste år de korrigerede budgetforslag for  

 det kommende finansår, jfr. nærmere § 4.
 Stk. 2.  Umiddelbart før hvert års 1. april vil der i  

 forbindelse med anvisningen af det første a conto beløb for det kommende  

 finansår, jfr. nærmere § 9, tilgå de enkelte skoler eller skolehjem  

 meddelelse om, hvilket korrigeret budget direktoratet har godkendt for  

 skolehjemmet for finansåret, og det påhviler herefter skolerne eller  

 skolehjemmene at disponere således, at forbruget i hele finansåret kan dækkes  

 inden for dette budget korrigeret til det aktuelle løn- og prisniveau.
 Stk. 3.  Overskridelse af de på de enkelte konti  

 godkendte beløb må ikke finde sted.
Stk. 4.  Uden direktoratets forudgående tilslutning er  

 skolehjemmene ikke beføjet til at indgå aftaler eller i det hele påtage sig  

 forpligtelser, såfremt skolehjemmets opfyldelse af sådanne aftaler eller  

 forpligtelser kun kan ske ved afholdelse af udgifter i et indeværende eller  

 følgende finansår, hvortil statstilskud forventes bevilget.
Under sådanne  

 aftaler og forpligtelser indgår også forøgelse af antallet af fastansat  

 pensionsberettiget personale.
 § 3.  Over det staten tilhørende udstyr og inventar,  

 der er stillet til rådighed for skolehjemmet, skal der til enhver tid  

 foreligge en af skolehjemmet udarbejdet ajourført fortegnelse.
II.
Budget- og regnskabsskemaer.
 § 4.  Ved skolernes eller skolehjemmenes udarbejdelse  

 af forslag til budget, herunder korrigeret budget, og aflæggelse af  

 årsregnskab som grundlag for beregningen af statens driftstilskud til  

 skolehjem anvendes det medfølgende budgetskema og regnskabsskema, der som de  

 hidtil anvendte skemaer er udarbejdet i overensstemmelse med den for  

 statsinstitutioner gældende standardkontoplan.
Stk. 2.  Skemaet med det første budget vedrørende  

 det kommende finansår og regnskabsskemaet for det foregående finansår skal -  

 efter direktoratets forudgående indkaldelse - i behørigt underskrevet stand  

 indsendes til direktoratet inden udgangen af maj måned i det løbende  

 finansår.
Regnskabsskemaet skal være forsynet med revisionspåtegning.
 Stk. 3.  Skemaet med det korrigerede budget for  

 det kommende finansår skal af hensyn til beregningen af det skolehjemmet fra  

 1. april tilkommende a conto tilskud indsendes til direktoratet  inden  

 udgangen af februar måned i det løbende finansår.
III.
Konteringsvejledning til budget og regnskab.
 § 5.  Driftsudgifterne og driftsindtægterne henføres  

 til de enkelte konti på budgettet og regnskabet efter følgende  

 retningslinier:
 02. Lønninger.
 Under denne konto opføres lønninger, herunder feriegodtgørelse, vederlag  

 og andre ydelser til det til skolehjemmet knyttede personale (økonoma, pedel,  

 rengørings- og køkkenpersonale, gartnermedhjælp) samt udgifter til opsyn,  

 fritidslærere og administration beregnet i overensstemmelse med de herom af  

 undervisningsministeriet fastsatte regler, skolehjemmets bidrag til  

 pensionskasser og ATP samt ulykkes- og ansvarsforsikring for personalet.
 Udgifterne skal nøje specificeres på tillægsskema A.
 11. Tjenesterejser.
 Under denne konto opføres udgifter i forbindelse med rejser, der foretages  

 af skolehjemmets personale, og som direkte er betinget af formål vedrørende  

 skolehjemmet.
 Udgifterne skal opføres på tillægsskema B. med nøje angivelse af  

 rejseformål, rejsetider m. v.
 21. Kontorholdsudgifter.
 Under denne konto opføres udgifter af følgende art:
 Skrivesager, papir, trykning af blanketter og kontortryksager, porto,  

 telefon, telegraf, aviser, tidsskrifter, bøger, vedligeholdelse af  

 kontormaskiner, flytning og installation af telefoner, vask af linnedvarer  

 for kontorer, annoncering, diverse kontorudgifter.
 Udgifterne bedes specificeret efter ovenstående på tillægsskema C.
 Til anskaffelse af kontormaskiner skal søges særskilt bevilling af midler  

 under statens anlægsbudget, jfr. bemærkningerne til konto 53.
 24. Fremmede tjenesteydelser.
 Under denne konto opføres f. eks. udgifter til revisionshonorar,  

 abonnement på rengøring og opsyn.
 31. Ordinær vedligeholdelse af egne bygninger.
 Under denne konto opføres faktisk afholdte udgifter til vedligeholdelse af  

 bygninger, dog højst 2 pct. af bygningernes brandforsikringssum ved  

 regnskabsårets afslutning.
 Med undervisningsministeriets godkendelse kan der i særlige tilfælde  

 afholdes udgifter til ekstraordinær vedligeholdelse.
 33. Driftsudgifter for egne bygninger.
 Under denne konto opføres udgifter til opvarmning, belysning, kraft,  

 rengøringsmidler o. lign.
34. Skatter, afgifter og forsikringer.
Under denne  

 konto opføres udgifter til skatter, afgifter og forsikringer, der vedrører  

 bygningerne: ejendomsskatter, vej- og kloakbidrag, vandafgift,  

 grundejerforsikring, bygningsbrandforsikring, svamp- og husbukkeforsikring,  

 glasforsikring m. v.
 Såfremt skolehjemmet indgår i en skoles samlede bygningskompleks, fordeles  

 bygningsudgifterne mellem skolehjemmet og skolen på grundlag af de samlede  

 udgifter i forhold til anvendelsen af etagearealer, medmindre de enkelte  

 udgifter kan henføres direkte til skolehjemmet eller skolen.
 35. Lejede lokaler.
Under denne konto opføres husleje og leje af arealer samt opvarmning,  

 belysning og kraft for lokaler lejede i henhold til lejemål, der er godkendt  

 af undervisningsministeriet.
I de tilfælde, hvor indkvartering af lærlinge  

 finder sted uden for skolehjemmet, opføres betaling for de pågældendes logi  

 under denne konto.
 Opmærksomheden henledes på, at indkvartering uden for skolehjemmet eller  

 kollegiet forudsætter direktoratets godkendelse af aftalt pensionspris.
 36. Ordinær vedligeholdelse af lejede lokaler.
 39. Renter og afdrag af prioritetsgæld.
 Under denne konto opføres udgifter til renter og afdrag af prioritetsgæld  

 samt bidrag til reserve- og administrationsfond vedrørende lån, der er  

 godkendt af undervisningsministeriet.
For så vidt angår lån før ikrafttræden af undervisningsministeriets  

 bekendtgørelse nr. 269 af 28. juni 1965 om byggelån m. v. til handelsskoler,  

 tekniske skoler samt maskinmester- og maskinistskoler ydes tilskud i det  

 hidtidige omfang.
Bliver der i forbindelse med lån efter denne  

 bekendtgørelse tale om lån til delvis dækning af den sjettedel af  

 opførelsesværdien, som skolehjemmet selv skal tilvejebringe i forbindelse med  

 opførelse eller køb m. v. af bygninger, er udgifter til dækning af renter og  

 afdrag af sådanne lån ikke tilskudsberettigende.
 41. Kostforplejning.
 Under denne konto opføres udgifter til levnedsmidler, husholdningsartikler  

 samt kostpris ved indkvartering af lærlinge uden for skolehjemmet.  

 Lønningsudgifter føres under konto 02. Lønninger.
 44. Vask og personrenlighed.
 Under denne konto opføres udgifter til vask og leje af linned, sæbe,  

 toiletpapir m. v.
47. Underholdning og undervisning.
Under denne konto  

 afholdes udgifter til foredrag m. v.
 53. Ordinære mindre anskaffelser af udstyr og  

 inventar.
Udgifter til anskaffelse af udstyr og inventar betragtes som  

 anlægsudgifter og må normalt ikke afholdes over driftsbudgettet.
Disse  

 udgifter må af skolerne eller skolehjemmene særskilt søges dækket over  

 statens anlægsbudget i henhold til reglerne i undervisningsministeriets  

 bekendtgørelse nr. 269 af 28. juni 1965 om byggelån m. v. til handelsskoler,  

 tekniske skoler samt maskinmester- og maskinistskoler, jfr. de herom  

 fastsatte regler, hvoraf fremgår, at skolehjemmene også for så vidt angår  

 udstyr og inventar skal udarbejde samlede årlige budgetter.
 Som tilskudsberettigende driftsudgifter kan dog efter omstændighederne ud  

 over de rene vedligeholdelsesudgifter (konto 55) medregnes udgifter til  

 anskaffelse af enkelte udstyrs- og inventargenstande, når udgifterne til  

 disse hver for sig er af ganske ringe omfang, og de samlede årlige udgifter  

 hertil ligeledes holdes inden for et mindre beløb.
 55. Vedligeholdelse af udstyr og inventar.
 59. Forsikring af løsøre.
 91. Fradrag for tjenestebolig.
Under denne konto opføres indtægter fra fradrag i lønninger for personale,  

 som har godkendt tjenestebolig i skolehjemmet.
Fradraget sker i  

 overensstemmelse med reglerne i finansministeriets cirkulære af 29. juni  

 1960.
 92. Lejeindtægter.
 Under denne konto opføres indtægter ved udleje af skolehjemmets lokaler,  

 boliger og udstyr til formål, der ligger uden for skolehjemmets egentlige  

 formål, herunder refusion for opvarmning, rengøring, belysning m. v.
 Skolehjemmets lokaler, boliger m. v. må ikke udlejes til andet formål end  

 skolehjemmets eget, medmindre direktoratets tilladelse forud er indhentet.  

 Stilles skolehjemmets lokaler til rådighed til et af direktoratet godkendt  

 formål, skal skolehjemmet drage omsorg for, at samtlige udgifter, der herved  

 påføres skolehjemmet til opvarmning, rengøring, belysning, kraft m. v.,  

 dækkes, og at der endvidere gennem et lejebeløb ydes skolehjemmet rimelig  

 dækning for slitage.
 93. Salgsindtægter.
 Under denne konto opføres lærlingenes bidrag til kost og logi, betaling  

 for kost og logi for andre end lærlinge, der skal optages på skolehjemmet,  

 samt fradrag for personalets kost og logi.
 97. Kvadratmetertilskud fra staten.
IV.
Status.
 § 6.  Direktoratet agter fremtidig ikke at indkalde  

 status fra skolerne (skolehjemmene) udarbejdet på særlige skemaer, men  

 anmoder om, at der til direktoratet må blive indsendt et eksemplar af den af  

 skolen (skolehjemmet) eller revisor udarbejdede status.
V.
Anlægsregnskab.
 § 7.  Indtægter ved salg af udstyr og inventar, der er  

 stillet til rådighed af staten, skal indbetales til staten.
VI.
Regnskab for befordringsgodtgørelse.
 § 8.  I det omfang, udgifter til lærlinges befordring  

 bliver aktuel for skolehjemmene, vil nærmere regler herom blive tilsendt  

 disse.
VII.
Udbetaling af statstilskud.
§ 8.  Statens tilskud for hele finansåret udbetales  

 skolehjemmene a conto med 1/10 månedlig forud i hver af månederne  

 april-januar på grundlag af skolehjemmenes godkendte korrigerede budgetter og  

 reguleres på grundlag af skolehjemmenes godkendte regnskaber.
Størrelsen af  

 det månedlige a conto beløb vil kunne tages op til revision i forbindelse med  

 gennemførelse af ændrede eller nye uddannelser.
VIII.
Ikrafttrædelsesbestemmelser m. v.
 § 10.  Det nye regnskabsskema skal anvendes første  

 gang ved udarbejdelsen af regnskabet for finansåret 1965-66 og det nye  

 budgetskema første gang ved udarbejdelsen af budgettet for finansåret  

 1967-68.
 Yderligere eksemplarer af skemaerne kan fås ved henvendelse til  

 direktoratet.
Stk. 2.  Bestemmelserne i afsnit VII.
Udbetaling af  

 statstilskud, finder anvendelse fra 1. april 1966.
Undervisningsministeriet, Direktoratet for erhvervsuddannelserne,  

 den 25. februar 1966.
P.
D.
V.
 Ida Dybdal.
 Vej- og kloakbidrag, 34.
