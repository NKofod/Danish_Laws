Cirkulære  

 om organisationsaftale for undervisningskonsulenter og tegnsprogsassistenter  

 ved Center for Tegnsprog og Tegnstøttet Kommunikation (KC) Generelle bemærkninger Finansministeriet  

 og Lærernes Centralorganisation/Speciallærerforeningen af 1981 har indgået  

 vedlagte organisationsaftale af 24. november 2004 for  

 undervisningskonsulenter  

 og tegnsprogsassistenter ved Center for Tegnsprog og Tegnstøttet  

 Kommunikation  

 (KC).
 Organisationsaftalen  

 udgør sammen med OC/LC-fællesoverenskomsten af 3. september 2002 det samlede  

 overenskomstgrundlag.
Finansministeriet  

 har samtidig hermed delegeret kompetencen til at indgå lokale aftaler i  

 henhold  

 til organisationsaftalen, herunder om løn og arbejdstid, til  

 Undervisningsministeriet.
Det er forudsat, at aftalekompetencen delegeres af  

 Undervisningsministeriet til KC.
 Tilsvarende er det  

 forudsat, at aftaler indgås med tillidsrepræsentanten (efter bemyndigelse)  

 for  

 Speciallærerforeningen af 1981.
 Organisationsaftalen  

 har virkning fra 1. april 2002. Enkelte bestemmelser har dog virkning fra et  

 andet tidspunkt:
 Forhøjelse af det  

 samlede pensionsbidrag for tegnsprogsassistenter til 9,0 pct., jf. § 7.b.,  

 stk.  

 2., med virkning fra 1. april 2003.
 Forhøjelse af det  

 samlede pensionsbidrag for undervisningskonsulenter til 17,0 pct., jf. § 7.a.  

 med virkning fra 1. april 2004.
 Alle lønninger og  

 tillæg i organisationsaftalen og bilag er anført i grundbeløb pr. 1. oktober  

 1997, medmindre andet er anført.
Bemærkninger til aftalens enkelte bestemmelser Til § 1, stk. 3 Bestemmelsen udelukker ikke, at overgang til  

 undervisningskonsulent kan ske på et andet tidspunkt.
Til § 2. Ansættelse Månedslønnet personale, der ansættes efter denne  

 organisationsaftale, ansættes normalt uden tidsbegrænsning.
Hvis der  

 foreligger  

 konkrete årsager, som kan konstateres før ansættelse, kan tidsbegrænset  

 ansættelse dog ske.
 Timelønnede lærere ansættes efter Finansministeriets  

 timelønscirkulære.
Til § 3. Løn Bestemmelserne om nyt lønsystem følger i øvrigt  

 Rammeaftale mellem Finansministeriet og CFU om nye lønsystemer, hvis  

 bestemmelser, gælder hvor intet andet er anført.
Til § 3, stk. 2 Ansatte, der umiddelbart forud for ansættelsen efter  

 nærværende organisationsaftale har været forudlønnet, bevarer retten til  

 forudløn.
Til § 4, stk. 2, om anciennitet Ansættelse som undervisningskonsulent forudsætter ikke  

 specifikke uddannelsesmæssige krav.
Lønancienniteten ved ansættelse  

 fastlægges  

 derfor efter fællesoverenskomstens § 4.
Til § 5, stk. 3, om tillæg Kvalifikationstillæg ydes som hovedregel i form af varige  

 tillæg, men kan også hvis forholdene taler for det, aftales som midlertidige  

 tillæg.
Til § 7 b.
Pension til tegnsprogsassistenter Ved udtrykket det offentlige i stk. 1 og 2 forstås  

 staten, folkeskolen, folkekirken, tilskudsområder, (amts)kommuner, kommunale  

 værker, koncessionerede selskaber o.l.
Fravær på grund af tjenestefrihed med  

 løn, barsel, sygdom og ferie uden løn medregnes ved opgørelse af karenstiden.  

 Anden tjenestefrihed uden løn medregnes ikke i karenstiden.
 Pensionsbidrag påbegyndes indbetalt den 1. i måneden efter  

 at betingelserne er opfyldt - eventuelt fra førstkommende lønudbetaling.
 Til § 8. Forhandlinger og indgåelse af aftaler  

 mv.
Et væsentligt element i det nye og decentralt orienterede  

 lønsystem er, at den lokale lønfastsættelse integreres i den lokale  

 personalepolitik.
Det er derfor en forudsætning, at der er den fornødne  

 aftalekompetence til stede på det lokale niveau.
 Finansministeriet bemyndiger hermed  

 Undervisningsministeriet til at føre forhandlinger om og indgå lokale  

 aftaler.  

 Finansministeriet forudsætter, at ministeriet videredelegerer denne  

 kompetence  

 i videst muligt omfang med henblik på, at samtlige aftaler, der alene  

 vedrører  

 tillæg til ansatte ved den pågældende institution mv., kan indgås af den  

 lokale  

 ledelse.
Lærernes Centralorganisation bemyndiger  

 Speciallærerforeningen af 1981 til at føre forhandlinger og indgå lokale  

 aftaler.
Lærernes Centralorganisation forudsætter, at Speciallærerforeningen  

 af  

 1981 videredelegerer sin kompetence i vides muligt omfang med henblik på, at  

 samtlige aftaler, der alene vedrører løndannelsen på KC, kan indgås af den  

 lokale tillidsrepræsentant.
 Hvis der ikke er valgt en tillidsrepræsentant, indgås  

 aftale mellem KC og Speciallærerforeningen af 1981.
Det er parternes overordnede hensigt, at forhandlingerne  

 skal finde sted og aftalerne indgås på parallelle niveauer.
Parterne er  

 således  

 enige om, at aftaler bør indgås mellem den lokale ledelse og den stedlige  

 tillidsrepræsentant.
 Den lokale ledelse og tillidsrepræsentanterne kan i  

 forbindelse med de lokale forhandlinger lade sig bistå af repræsentanter fra  

 ministeriet mv., henholdsvis Lærernes  

 Centralorganisation/Speciallærerforeningen  

 af 1981.
Til § 8, stk. 3 For at sikre en god lokal proces er det væsentligt, at  

 forslag om lønforbedringer samt eventuelle afvisninger af sådanne begrundes  

 konkret.
Ligeledes er det et element i en god lokal proces, at de  

 lokale parter er i besiddelse af relevant lønstatistisk materiale.
Dette kan  

 f.eks. være oplysning om lønniveau, lønudvikling samt om den lokale  

 tillægsanvendelse/-fordeling,  

 kombineret med oplysninger om køn og anciennitet.
 Endvidere bør lønstatistik, som en part ønsker at lade  

 indgå i de lokale forhandlinger, udleveres i kopi til forhandlingsmodparten.
 Spørgsmålet om det lønstatistiske grundlag for de lokale  

 forhandlinger kan evt. indgå som et element i lønpolitikken.
Til § 10. Opsigelse af lokale aftaler Ved opsigelse af aftale om kvalifikationstillæg, bevarer  

 den enkelte ansatte tillægget som en personlig ordning, medmindre andet  

 aftales.
 Ved opsigelse af aftale om funktionstillæg, gives der  

 skriftlig meddelelse til den enkelte ansatte om aftalens opsigelse, og at  

 tillægget bortfalder med et varsel svarende til den enkeltes individuelle  

 opsigelsesvarsel, medmindre andet aftales.
Funktionstillæg bortfalder i øvrigt, når funktionen  

 ophører, og det af aftalen fremgår, at tillægget er knyttet til varetagelsen  

 af  

 den pågældende funktion.
Hvis den funktion, som ligger til grund for  

 tillægget,  

 må anses for at være en afgørende del af selve stillingsindholdet, f.eks.  

 hvor  

 funktionstillægget kan sidestilles med udnævnelse i en ny stilling, kan  

 funktionen og dermed funktionstillægget kun bringes til ophør efter de  

 almindelige regler, der gælder for opsigelse af ansættelsesforholdet.
 Midlertidige tillæg bortfalder i overensstemmelse med de  

 bestemmelser, der er fastsat om tidsbegrænsningen.
Til § 11. Arbejdstid Ved tilrettelæggelsen af arbejdet skal det sikres, at de  

 ansatte får den fornødne tid til at udføre arbejdet i, samt tid til faglig,  

 pædagogisk og personlig udvikling.
 Ved tildeling af tid til undervisning skal der tages  

 hensyn til faget, der skal undervises i, undervisningsformen, den ansattes  

 erfaring, de studerendes forudsætninger mv.
 Ved fordelingen af arbejdet bør der inden for de grænser,  

 som arbejdets udførelse kræver, tages størst muligt hensyn til de ansattes  

 ønsker, og der skal gives tillidsrepræsentanten adgang til at gøre sig  

 bekendt  

 med forslag til tjenestefordeling og ændringer heri.
 Arbejdstidsbestemmelserne er udformet med udgangspunkt i  

 en videreførsel af, at den enkelte undervisningskonsulent selv tilrettelægger  

 arbejdet inden for de af centrets ledelse givne rammer.
 Der er ikke med  

 arbejdstidsbestemmelserne tilsigtet nogen ændring i den hidtidige  

 fleksordning  

 på KC.
Til § 12. Overarbejde Afspadsering, der er optjent inden organisationsaftalens  

 ikrafttræden, afvikles i overensstemmelse med de hidtidige kutymer herfor.
 Cirkulæret træder i kraft den 1. april 2002.  

 Samtidig ophæves cirkulære af 22. december  

 2000 (Perst. nr. 002-01).
Finansministeriet, Personalestyrelsen, den  

 24. november 2004 Inge Stokholm Organisationsaftale for  

 undervisningskonsulenter og tegnsprogsassistenter ved Center for Tegnsprog og  

 Tegnstøttet Kommunikation (KC) Nedennævnte bestemmelser supplerer og/eller fraviger  

 fællesoverenskomsten mellem Finansministeriet og Overenskomstansattes  

 Centralorganisation/Lærernes  

 Centralorganisation.
 Følgende bestemmelser i fællesoverenskomsten finder ikke  

 anvendelse:
- § 11 om arbejdstidsbestemte tillæg (natpenge) for så vidt angår  

 undervisningskonsulenter - § 15, pkt. 1 om lokalløn for så vidt angår ansatte på nyt lønsystem - § 15, pkt. 7 om kursusdeltagelse, jf. dog nedenfor § 11, stk.  

 11 - Afsnit II (§§ 22-24) om timelønnede.
§ 1. Organisationsaftalens dækningsområde Organisationsaftalen omfatter undervisningskonsulenter  

 og tegnsprogsassistenter ved Center for Tegnsprog og Tegnstøttet  

 Kommunikation  

 (KC).
 Stk. 2.  

  

 Som tegnsprogsassistenter kan ansættes personer,  

 der ikke har relevant teoretisk eller praktisk erfaringsbaggrund.  

 Tegnsprogsassistenter kan indgå i undervisningsforløb med supervision eller  

 vejledning samt udføre praktisk tegnsprogsarbejde, f.eks. tegnregistrering og  

 materialefremstilling.
 Stk. 3.  

  

 Efter 3 års ansættelse som tegnsprogsassistent med  

 undervisningsopgaver kan kræves forhandling om overgang til  

 undervisningskonsulent.
§ 2. Ansættelse Ansættelse efter denne organisationsaftale sker på  

 månedsløn.
§ 3. Løn Lønsystemet består af en basisløn og en tillægsdel.  

 Tillægsdelen omfatter funktionstillæg, kvalifikationstillæg samt resultatløn.
 Stk. 2.  

  

 Lønnen betales månedsvis bagud.
§ 4. Basisløn Undervisningskonsulenter indplaceres i nedenstående  

 basislønforløb på baggrund af anciennitet.
Basisløntrin Basisløn (niveau 1/10-1997) Anciennitet 1 215.000 0 år 2 220.000 1 år 3 225.000 2 år 4 230.000 3 år 5 235.000 4 år 6 240.000 5 år 7 245.000 6 år 8 250.000 7 år Stk. 2.  

  

 Anciennitet beregnes i henhold til  

 fællesoverenskomstens bestemmelser, idet dog tidligere beskæftigelse som  

 undervisningskonsulent ved KC indregnes i ancienniteten.
Stk. 3. Basislønnen for tegnsprogsassistenter udgør 177.000  

 kr.
Efter ét års uafbrudt beskæftigelse ved centret udgør basislønnen 182.000  

 kr.
§ 5. Tillæg Der kan lokalt aftales funktionstillæg for varetagelse  

 af særlige funktioner.
 Stk. 2. Tilsvarende kan der lokalt aftales tillæg for  

 kvalifikationer mv., dvs. på grundlag af faglige eller personlige  

 kvalifikationer, kompetenceudvikling, opgavevaretagelsen, balancen i forhold  

 til tilsvarende stillinger på det øvrige arbejdsmarked eller af hensyn til  

 rekruttering og fastholdelse.
Stk. 3. Tillæg efter stk. 1 og 2 kan aftales som varige  

 tillæg, midlertidige tillæg eller engangsvederlag.
Tillæggene angives i  

 grundbeløb (niveau 1/10 1997).
 Stk. 4. Der kan lokalt aftales supplerende resultatbaserede  

 lønordninger, efter hvilke der udbetales resultatløn i form af tillæg for den  

 pågældende måleperiode, i det omfang de på forhånd definerede kvantitative og  

 kvalitative mål er opnået.
§ 6. Lønregulering Basislønnen og lokalt aftalte funktionstillæg reguleres  

 med de generelle stigninger, der aftales centralt ved aftale- og  

 overenskomstfornyelserne  

 eller udmøntes via en generel reguleringsordning.
Tilsvarende gælder lokalt  

 aftalte kvalifikationstillæg, medmindre andet aftales.
§ 7 a.
Pension til undervisningskonsulenter Pensionsbidraget for undervisningskonsulenter udgør  

 indtil 31. marts 2004 15,79 procent og fra 1. april 2004 17,0 procent, hvoraf  

 1/3 anses for at være den ansattes egetbidrag.
Lønspecifikationen skal  

 indeholde oplysning herom.
 Pensionsbidraget beregnes af følgende pensionsgivende  

 løndele:
- basislønnen, jf. § 4 - varige og midlertidige funktions- og kvalifikationstillæg efter  

 § 5, stk. 1 og 2 - midlertidige ikke-pensionsgivende tillæg, der er aftalt før 1.  

 april 2002, videreføres uændret indtil udløb.
 Stk. 2.  

  

 Ansættelsesmyndigheden indbetaler pensionsbidragene  

 til Lærernes Pension.
§ 7 b.
Pension til tegnsprogsassistenter Fortegnsprogsassistenter, der - er fyldt 25 år og - har mindst 4 års sammenlagt beskæftigelse i det offentlige før  

 eller efter det 25. år og - har mindst 15 timers ugentlig beskæftigelse i gennemsnit indbetales pensionsbidrag efter bestemmelsen i § 7 a.
Stk. 2.  

  

 For tegnsprogsassistenter, der - er fyldt 20 år og - har været ansat i det offentlige i 9 måneder udgør pensionsbidraget indtil 31. marts 2003 5,81 pct. og fra 1.  

 april 2003 9,0 pct. af de pensionsgivende løndele, der er nævnt i § 7 a.
Af  

 pensionsbidraget anses 1/3 for at være den ansattes egen andel.  

 Lønspecifikationen skal indeholde oplysning herom.
 De pågældende overgår til pensionsbidrag efter stk. 1, når den  

 ansatte opfylder de heri fastsatte betingelser.
 Stk. 3.  

  

 Pensionsbidrag indbetales som nævnt i § 7 a, stk.  

 2.
 § 8. Forhandlinger og indgåelse af aftaler mv.
 Aftaler om funktions- og kvalifikationstillæg indgås  

 mellem den lokale ledelse og tillidsrepræsentanten (efter bemyndigelse fra  

 Speciallærerforeningen  

 af 1981).
 Stk. 2.  

  

 Der kan indgås forhåndsaftaler/aftales  

 retningslinier, hvori kriterierne og formen for lønændringer er fastlagt.  

 Løntillæggene udmøntes i overensstemmelse hermed, når en eller flere  

 medarbejdere  

 opfylder de aftalte kriterier.
Stk. 3.  

  

 Forslag til lønændringer kan fremsættes af begge  

 parter.
Forhandlinger skal finde sted mindst én gang om året, hvis en af  

 parterne begærer det.
Lønændringer kan i øvrigt aftales løbende, hvis  

 parterne  

 er enige herom.
§ 9. Uenighed Kan der ved lokal forhandling ikke opnås enighed, kan  

 forhandlingerne, såfremt en af parterne begærer det, videreføres med  

 deltagelse  

 af repræsentanter fra Speciallærerforeningen af 1981.
 Forhandlingen afholdes inden for en frist af 1 måned  

 efter modtagelsen af forhandlingsbegæringen, medmindre andet aftales.
Stk. 2.  

  

 Opnås der ikke enighed ved denne forhandling, kan  

 forhandlingerne såfremt en af parterne begærer det, videreføres mellem  

 Finansministeriet og Lærernes Centralorganisation.
Forhandlingerne afholdes  

 inden  

 for en frist af 1 måned efter modtagelsen af forhandlingsbegæringen,  

 medmindre  

 andet aftales.
 Stk. 3. Hvis der ikke kan opnås enighed ved forhandling  

 mellem parterne, kan sagen ikke videreføres.
 Stk. 4. Brud på og fortolkning af lokale aftaler behandles  

 efter de sædvanlige fagretlige regler.
§ 10. Opsigelse af lokale aftaler Lokale aftaler om funktionstillæg, kvalifikationstillæg  

 og resultatløn kan opsiges i overensstemmelse med reglerne i de enkelte  

 aftaler, eller kan ændres ved enighed mellem aftalens parter.
§ 11. Arbejdstid Den årlige arbejdstid udgør 1924 timer inkl. ferie og  

 fridage svarende til en gennemsnitlig ugentlig arbejdstid på 37 timer.
 Stk. 2. Arbejdstiden fastsættes for en periode  

 (normperioden), der ikke bør være mindre end 4 uger og højest kan være et år,  

 på grundlag af den i stk. 1 nævnte gennemsnitlige ugentlige arbejdstid.
 Stk. 3. Ved tjeneste på lørdage, søndage eller helligdage  

 gives et tilsvarende antal erstatningsfridage i samme normperiode.
 Stk. 4.  

  

 Arbejdet tilrettelægges normalt på hverdage i  

 perioden fra klokken 8.00 til klokken 17.00.
S  

  

 tk. 5.  

  

 Den ansatte skal til stadighed være orienteret om  

 arbejdstidens placering mindst 4 uger i forvejen.
Orientering om ændringer i  

 arbejdstilrettelæggelsen (omlagt mødetid) skal gives så tidligt som muligt og  

 kan kun undtagelsesvist pålægges med et kortere varsel end 4 døgn efter  

 drøftelse med den pågældende, idet der tages størst muligt hensyn til den  

 enkeltes ønsker.
Stk. 6.  

  

 Pauser af mindre end ½ times varighed, hvorunder  

 den ansatte står til rådighed for KC og ikke kan forlade arbejdsstedet,  

 medregnes i arbejdstiden.
Andre pauser medregnes ikke.
 Stk. 7. Ved pålagt eller godkendt undervisning i tidsrummet  

 fra klokken 17.00 til klokken 08.00 på hverdage samt på lørdage, søndage og  

 helligdage ydes der undervisningskonsulenter en godtgørelse på en halv times  

 frihed eller ½ timeløn, beregnet som 50 pct. af 1/1924 af den pågældendes  

 samlede faste løn ekskl. pensionsbidrag på udbetalingstidspunktet.
Stk. 8.  

  

 Ved sygdom medregnes den planlagte tjeneste i  

 arbejdstiden.
Perioder hvor der ikke er planlagt arbejde (og/eller frihed)  

 medregnes med 7,4 time pr. dag (mandag-fredag).
Stk. 9.  

  

 Bestemmelserne om arbejdstid kan fraviges ved lokal  

 aftale.
Det kan herunder aftales, at tegnsprogsassistenter omfattes af  

 bestemmelsen i stk. 7 i stedet for fællesoverenskomstens bestemmelser om  

 arbejdstidsbestemte tillæg (natpenge mv.).
 Stk. 10.  

  

 Der kan indgås lokal aftale om opgørelse af  

 arbejdstiden i forbindelse med tjeneste uden for KC, delt tjeneste,  

 tjenesterejser og om arbejdstid i forbindelse med efteruddannelse (kurser).
 Stk. 11.  

  

 Indgås der ikke lokal aftale efter stk. 10, gælder  

 de for statens tjenestemænd gældende regler om opgørelse af arbejdstiden i de  

 pågældende tilfælde.
 Stk. 12. Det kan lokalt aftales, at varetagelse af en  

 arbejdsopgave indregnes i arbejdstiden med et fast antal arbejdstimer.
 Stk. 13.  

  

 Lokale aftaler indgås mellem KC og  

 tillidsrepræsentanten (efter bemyndigelse fra Speciallærerforeningen af  

 1981).
 Stk. 14. Lokale aftaler kan opsiges til bortfald med 3  

 måneders varsel, medmindre et andet varsel er fastsat i aftalen.
§ 12. Overarbejde Pålagt, kontrollabel eller i øvrigt godkendt tjeneste,  

 udover den for normperioden fastsatte arbejdstid, jf. § 11, er overarbejde.
Stk. 2.  

  

 Godtgørelse for overarbejde ydes i form af  

 afspadsering af samme varighed som det præsterede arbejde med tillæg af 50  

 pct.  

 eller i form af betaling, der pr. overarbejdstime udgør 1/1924 af den  

 pågældendes samlede faste løn med et tillæg af 50 pct.
Den samlede faste løn  

 er  

 årslønnen på udbetalingstidspunktet ekskl. pensionsbidrag.
Stk. 3. Afspadsering gives så vidt muligt som hele dage og  

 skal være afviklet inden udløbet af den efterfølgende normperiode, medmindre  

 andet aftales med den ansatte.
Der kan maksimalt overføres 200 timers  

 afspadsering fra en normperiode til en anden.
 Stk. 4.  

  

 Afspadsering optjent indtil den 1. januar 2001  

 afvikles efter de hidtidige kutymer herfor, uanset at dette måtte overstige  

 den  

 i stk. 3 nævnte grænse.
§ 13. Deltidsansættelse Hvis ansættelse sker på deltid, nedsættes basislønnen,  

 grundlaget for pensionsbidrag og eventuelle tillæg forholdsmæssigt, medmindre  

 der i den konkrete aftale om tillæg er bestemt andet.
 Stk. 2.  

  

 For deltidsansatte ydes godtgørelse for merarbejde  

 op til 1924 timer med frihed af samme varighed eller normal timeløn.
§ 14. Overgangsordning for allerede ansatte A.
Overgangsbestemmelser for allerede ansatte  

 Undervisningskonsulenter, der er aflønnet i henhold til  

 Undervisningsministeriets breve af 12. maj og 13. august 1998 Undervisningskonsulenter, der er lønnet efter  

 bestemmelserne i Undervisningsministeriets breve af 12. maj 1998 og 13.  

 august  

 1998 om basislønsystem for undervisningskonsulenter, indplaceres på det  

 basisløntrin, jf. § 4, der kronemæssigt ligger nærmest under den nettoløn -  

 dvs. lønnen eksklusive pensionsbidrag samt eksklusive eventuelle  

 funktionstillæg og midlertidige tillæg - som den pågældende hidtidigt har  

 oppebåret.
Indplaceringen sker med bevarelse af den hidtidige oprykningsdato.  

 For ansatte, der har været på sluttrin i den hidtidige skala, og som ikke  

 indplaceres på sluttrin i den nye skala, sker oprykning efter et år.
Medfører indplacering, jf. ovenfor, en lavere løn end  

 den løn, som den pågældende på ethvert tidspunkt ville have oppebåret,  

 såfremt  

 den pågældende havde fortsat aflønning efter Undervisningsministeriets  

 ovennævnte breve, og med de inden overgangstidspunktet fastsatte tillæg, ydes  

 et tillæg til udligning af lønforskellen.
Udligningstillægget nedsættes,  

 henholdsvis bortfalder i takt med lønstigninger hidrørende fra oprykning til  

 højere basisløntrin.
Udligningstillægget er pensionsgivende i det omfang, det  

 træder i stedet for pensionsgivende løndele.
Der ses ved beregningen af udligningstillæg bort fra  

 pensionsbidrag, midlertidige tillæg og funktionstillæg.
Udligningstillægget  

 kan  

 bortfalde helt eller delvist i forbindelse med aftale om tillæg efter  

 bestemmelserne i § 5.
 Funktionstillæg og midlertidige tillæg videreføres på  

 hidtidige vilkår, medmindre andet aftales.
 I øvrigt gælder bestemmelserne, jf. litra C, nedenfor.
B.
Overgangsbestemmelser for andre ansatte Andre undervisningskonsulenter end de i § 14, litra A  

 nævnte, omfattes af organisationsaftalen, med undtagelse af bestemmelserne i  

 §§  

 3-7 b, idet de bevarer aflønning efter hidtidigt lønforløb (skalatrinene 24,  

 25, 27, 29, 31, 33, 35, 37, 39 og 40) samt de i den individuelle  

 ansættelseskontrakt fastsatte pensionsbidrag.
Eventuelle tillæg videreføres  

 på  

 hidtidige vilkår.
Pensionsbidrag indbetales til Lærernes Pension med virkning  

 fra 1. januar 2001 eller snarest muligt efter dette tidspunkt.
 Stk. 2.  

  

 Tegnsprogsassistenter indplaceres i lønsystemet  

 efter bestemmelserne i § 4, stk. 2. Det er forudsat, at der ikke herved sker  

 lønnedgang.
 Stk. 3.  

  

 Til ansatte, der har opretholdt den hidtidige  

 aflønning, finder aftale om lokalløn og chefløn anvendelse, dog kun for så  

 vidt  

 angår muligheden for ydelse af engangsvederlag.
 Stk. 4.  

  

 Allerede ansatte undervisningskonsulenter kan  

 overgå til det nye lønsystem ved organisationsaftalens ikrafttræden eller  

 hver  

 en følgende 1. januar, eller de kan overgå i forbindelse med, at der aftales  

 tillæg efter reglerne i det nye lønsystem.
De ansatte, der overgår til basislønsystemet, indplaceres på  

 grundlag af den hidtidige faste løn ekskl. pensionsbidrag, funktionstillæg og  

 midlertidige tillæg.
Indplaceringen sker herefter på nærmeste højere løntrin  

 i  

 basislønskalaen (kronemæssigt). Funktionstillæg og midlertidige tillæg  

 videreføres  

 på uændrede vilkår, medmindre andet aftales.
 Oprykning til næste løntrin sker 1 år efter overgangen til det nye  

 lønsystem.
Stk. 5. Hvis den samlede løn ved indplaceringen på slutløn  

 i basislønskalaen er lavere end den hidtidige samlede faste løn (eksklusive  

 pensionsbidrag), ydes et tillæg til udligning af forskellen.
Der ydes pension  

 af tillægget i det omfang, det træder i stedet for pensionsgivende løndele.
C.
Generelle overgangsbestemmelser En undervisningskonsulent, som fratræder sin stilling  

 efter at være overgået til det nye lønsystem, vil ved genindtræden i  

 stillingen  

 blive indplaceret på det anciennitetstrin i basislønskalaen, hvor vedkommende  

 var placeret umiddelbart forud for sin fratræden og med samme oprykningsdato.  

 Hertil lægges yderligere anciennitet, som måtte være optjent i den  

 mellemliggende periode.
 Stk. 2.  

  

 En undervisningskonsulent, som fratræder sin  

 stilling uden at være overgået til det nye lønsystem, vil ved genindtræden i  

 stillingen blive indplaceret i basislønsystemet under hensyn til eventuel  

 anciennitet, som måtte være optjent i den mellemliggende periode.
 Oprykning til det nærmest højere basisløntrin sker 1 år efter  

 ansættelsestidspunktet.
§ 15. Ikrafttræden og opsigelse Organisationsaftalen træder i kraft den 1. april 2002 og  

 kan af parterne opsiges skriftligt med 3 måneders varsel til en 31. marts,  

 dog  

 tidligst den 31. marts 2005.
København, den 24. november 2004 Lærernes Centralorganisation Anders B.
Christensen Finansministeriet P.M.V.
 E.B.
