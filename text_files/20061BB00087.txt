Fremsat den 6. februar 2007 af  

 Charlotte Fischer (RV),  

 Morten Helveg Petersen (RV) og Morten Østergaard (RV) Forslag til folketingsbeslutning om  

 nedsættelse af et ekspertudvalg, der skal analysere brugerbetalingen på  

 sundhedsområdet med henblik på en omlægning Folketinget pålægger regeringen senest den 1. september 2007  

 at nedsætte et ekspertudvalg, der skal   

 	  

 kortlægge og analysere  

 brugerbetalingen på sundhedsområdet samt belyse de samfundsøkonomiske og  

 sociale aspekter af brugerbetalingen med henblik på en omlægning, der så vidt  

 muligt  

 tilgodeser de mest syge og  

 mindsker den sociale ulighed,   

 	  

 inddrage udenlandske,  

 herunder navnlig nordiske, erfaringer med brugerbetaling på sundhedsydelser  

 samt   

 	  

 opstille forskellige  

 modeller for, hvordan brugerbetalingen på sundhedsydelser kan omlægges, uden  

 at  

 den samlede brugerbetaling øges.
Mindst en af modellerne skal udelukke  

 brugerbetaling på lægehjælp og behandling i sygehusregi.
 Udvalget skal sammensættes af eksperter med sagkundskab inden  

 for relevante områder, f.eks. økonomi, sundhedsøkonomi, sundhedsvæsen og  

 sociologi, m.v.
 Ekspertudvalget skal afslutte sit arbejde med afgivelse af  

 rapport til Folketingets Sundhedsudvalg.
Bemærkninger til forslaget Baggrund for forslaget I dag beløber brugerbetaling til sundhedsydelser sig til cirka  

 19 mia. kr., svarende til omtrent en femtedel af de samlede sundhedsudgifter.  

 Det er et politisk ansvar at sikre, at disse mange milliarder i  

 brugerbetaling  

 er fordelt hensigtsmæssigt  i overensstemmelse med de politiske værdier  

 og mål,  

 Danmark har lagt til grund for sundhedsvæsenet.
 To forhold taler overordnet for at gå brugerbetalingen på  

 sundhedsydelser efter i sømmene:
  

 	  

 For  

 det første har brugerbetalingen over de sidste mange årtier udviklet sig ved  

 knopskydning.
Medicintilskudssystemet er løbende blevet revideret   

 senest i  

 2005, jf. lovforslag nr.
L 102, folketingsåret 2004-05. Brugerbetalingen til  

 tandlægehjælp, fysioterapi og andre sygesikringsydelser har udviklet sig i  

 takt  

 med overenskomsterne.
Den mangeårige knopskydning er et selvstændigt argument  

 for at analysere den samlede brugerbetaling på sundhedsydelser under ét og  

 tage  

 stilling til profilen i det samlede system og dermed mulighederne for en  

 hensigtsmæssig omlægning.
  

 	  

 For  

 det andet møder systemet alvorlig kritik  ikke mindst fra sagkyndigt  

 hold.  

 Brugerbetalingen beskyldes for at  

 være tilfældig og ulogisk.
Det er f.eks. svært at argumentere fornuftigt for,  

 hvorfor det offentlige skal give tilskud til høreapparater, men ikke til  

 hverken briller eller kontaktlinser  eller hvorfor der skal kunne ydes  

 tilskud  

 til behandling hos en psykiater, men ikke terapi hos en psykolog.
Samtidig  

 fremstår systemet uretfærdigt.
Navnlig den stigende og i dag meget høje  

 egenbetaling på tandplejeområdet giver problemer.  

1)  

  Alvorligt syge  

 tandpatienter med f.eks. aggressiv paradentose overlades i høj grad til at  

 betale for deres behandling selv.
Den stigende egenbetaling har medført en  

 alvorlig ulighed, når det gælder specielt tandsundhed.
I Danmark er brugerbetalingen i meget høj grad koncentreret om  

 få ydelser, navnlig medicin og voksentandpleje.
F.eks. betaler danskerne ca.  

 60  

 pct. af medicinudgifterne direkte selv, mens det for tyskernes vedkommende er  

 under 30 pct.  

2) Rammerne for ekspertudvalgets arbejde Ekspertudvalget skal alene analysere mulighederne for en  

 omlægning og dermed forbedring af den eksisterende brugerbetaling.
Udvalget  

 skal ikke rejse en diskussion om ja eller nej til brugerbetaling i  

 sundhedsvæsenet,  

 men tage udgangspunkt i den mængde brugerbetaling, der allerede i dag findes  

 på  

 sundhedsydelser.
Udvalget skal derfor ikke beskæftige sig med mulighederne for  

 at afvikle eller markant nedsætte brugerbetalingen på sundhedsydelser.
En  

 sådan  

 markant reduktion ville også være problematisk, idet der tegner sig et  

 voldsomt  

 pres på navnlig sundhedsudgifterne.
Ifølge Velfærdskommissionen vil de  

 offentlige udgifter stige med 48 mia. kr. frem til 2040. Heraf vil  

 sundhedsudgifterne alene tegne sig for 32 mia. kr.  

3) Omvendt er det ikke politisk ønsket at øge brugerbetalingen på  

 sundhedsydelser.
Meget tyder på, at Danmark efter en international målestok  

 allerede har en relativt høj andel af brugerbetaling målt i forhold til de  

 samlede sundhedsudgifter.
Ifølge Indenrigs- og Sundhedsministeriet beløb  

 brugerbetalingen sig til 19 mia. kr. i 2005  svarende til 19,6 pct. af  

 de  

 samlede sundhedsudgifter.
Det er en stigning på godt 5 pct. siden 1980.  

 Ifølge  

 DSI er denne brugerbetalingsandel højere, end hvad der gør sig gældende i en  

 lang række sammenlignelige lande, bl.a.
Sverige, Norge, Storbritannien,  

 Irland,  

 Frankrig, Tyskland og Holland.  

4) Ekspertudvalget skal udarbejde rapport, der både kortlægger det  

 nuværende brugerbetalings- og dermed også tilskudssystem, for så vidt angår  

 sundhedsydelser, og analysere erfaringerne og effekterne af dette system.  

 Udvalget skal formulere en række modeller, der kan tjene som inspiration til  

 en  

 fremtidig omlægning af brugerbetalingen på sundhedsydelser i Danmark.
For  

 hver  

 af modellerne bør udvalget også give indblik i, hvordan disse imødegår  

 uhensigtsmæssig brug af sundhedsydelser.
Endelig skal udvalget udarbejde  

 mindst  

 en model, der udelukker brugerbetaling på læge- og sygehusydelser.
Udvalget skal specielt fokusere på mulighederne for at skabe et  

 brugerbetalingssystem, der skaber mindst mulig social ulighed.
Her vil det  

 være  

 relevant at vurdere den sociale profil i den eksisterende brugerbetaling på  

 sundhedsydelser, herunder effekterne af det sociale tilskudssystem.
Samtidig  

 skal udvalget vurdere fordele og ulemper ved forskellige former for  

 indkomstafhængig brugerbetaling  bl.a. på grundlag af erfaringerne i de  

 nordiske lande.
 Udvalget skal sammensættes af eksperter med sagkundskab inden  

 for relevante områder, f.eks. økonomi, sundhedsøkonomi, sundhedsvæsen og  

 sociologi, m.v.
Skriftlig fremsættelse Charlotte Fischer  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nedsættelse af et ekspertudvalg, der skal analysere  

 brugerbetalingen på sundhedsområdet med henblik på en omlægning.
(Beslutningsforslag nr.
B 87).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
 1)  

 Brugerbetalingen  

 på voksentandplejen er oppe på cirka 80 pct., hvilket er en stigning på 27  

 pct.  

 over 20 år fra 1980. Kjeld Møller Pedersen: »Sundhedspolitik -  

 beslutningsgrundlag, beslutningstagen og beslutninger i sundhedsvæsenet«, s.  

 443. Syddansk Universitetsforlag 2005.
 2)  

 OECD Health Data  

 2006.
3)  

 Velfærdskommissionen,  

 Fremtidens velfærd  vores valg.
Analyserapport og Oplæg, Januar 2006.
 4)  

 Jes Søgaards  

 præsentation til Det Radikale Venstres høring om brugerbetaling i det danske  

 sundhedsvæsen den 5. december 2006  

 (http://www.radikale.dk/CMS/vis.aspx?aid=65729).
