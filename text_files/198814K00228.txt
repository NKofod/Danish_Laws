Nr BTL 228 Betænkning over Forslag til lov om ændring af lov om folkebiblioteker m.v.  

 (Nedlæggelse af Bibliotekstilsynet m.v.)   

 Nr L 228 1988-89, 1. samling Afgivet af Kulturudvalget Afgivet: 19890511 Udvalget har behandlet lovforslaget i en række møder og har herunder stillet spørgsmål til kulturministeren, som denne har besvaret dels skriftligt, dels i samråd.
 Udvalget har modtaget en skriftlig henvendelse fra Kommunernes  

 Landsforening.
 Der er af kulturministeren stillet ændringsforslag.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse med  

 det stillede ændringsforslag.
 Et mindretal inden for flertallet (Socialdemokratiets medlem af udvalget)  

 bemærker:
 Uanset Bibliotekarforbundets indsigelser (5 gode grunde til at bevare  

 Biblioteksrådet) har Socialdemokratiet valgt at tillægge Kommunernes  

 Landsforenings synspunkter en større vægt.
 Socialdemokratiet lægger vægt på, at der med nedlæggelsen etableres en  

 nærmere og mere formel kontakt mellem KL og Danmarks Biblioteksforening,  

 Rigsbibliotekarembedet samt Kulturministeriet.
 Et mindretal (Socialistisk Folkepartis medlemmer af udvalget) kan  

 ikke medvirke til lovforslagets gennemførelse.
Ændringsforslag Til § 2 Af kulturministeren, tiltrådt af et flertal (udvalget med  

 undtagelse af SF):
 1) Datoen »1. juli 1989« ændres til: »1. januar 1990«.
