 Idet man henviser til tidligere drøftelser vedrørende mulige  

 foranstaltninger for at forhindre indsmugling i fremmede lande af lovligt  

 udførte danske våben skal man meddele, at justitsministeriet for fremtiden  

 vil skærpe kontrollen for så vidt angår eksport af håndskydevåben i så  

 beskedne mængder, at de ikke er omfattet af kontrolordningen vedrørende  

 eksport af våben af strategisk betydning.
Justitsministeriet vil inden udstedelse af eksporttilladelse kræve  

 forevist original importtilladelse eller lignende.
Af hensyn til politiets  

 kontrol med våbenhandleres salg af våben vil justitsministeriet som led i  

 nyordningen sende vedkommende politimester en genpart af eksporttilladelsen  

 samt foranledige, at den originale eksporttilladelse efter afstempling hos  

 toldvæsenet eller, hvis tilladelsen ikke udnyttes, ved dens udløb, tilsendes  

 vedkommende politimester.
 Samtidig indgår det i den nye ordning, at justitsministeriet ved  

 udstedelse af eksporttilladelser sender en genpart til rigspolitichefen til  

 underretning af importlandet gennem Interpol.
