Under 18de Juli d.A. er der mellem den Kgl.
Regering og Regeringen for  

 Republiken Paraguay blevet afsluttet følgende Venskabs- og  

 Konsulær-Konvention:
 Venskabs og Konsul Konvention.
 Hans majestæt Kongen af Danmark og Hans Ekscellence Præsidenten for  

 Republiken Paraguay have, i Ønsket om at befæste det venskabelige Forhold,  

 der stadig har bestaaet imellem begge Lande, og at fastslaa bestemte Regler  

 om deres respektive Konsulers Forrettigheder og Myndighed i de to Lande,  

 besluttet at indgaa en Konvention i dette Øjemed og have til den Ende udnævnt  

 til deres befuldmægtigede:
 Hans majestæt Kongen af Danmark: Greve Ferdinand Einar Julius Gottlieb  

 Reventlow, Kommandør af Dannebrog og Dannebrogsmand, Allerhøjstsammes  

 overordentlige Gesandt og befuldmægtigede Minister i Paris.
Hans Ekscellence Præsidenten for Republiken Paraguay: Hr.
Eusebio Machain,  

 overordentlig Gesandt og befuldmægtiget Minister i Paris for Paraguay.
 Hvilke efter gensidig at have meddelt hinanden deres Fuldmagter, som  

 befandtes i god og behørig Form, ere blevne enige om følgende Artikler:
 Artikel 1.
Der skal være fuldstændigt og oprigtigt Venskab mellem Kongeriget Danmark  

 og Republiken Paraguay og mellem begge Staters undersaatter og Borgere uden  

 Hensyn til personer eller Steder.
De høje kontraherende parter skulle af al  

 Magt drage Omsorg for den stadige opretholdelse og Bevaring af denne  

 venskabelige og gode Forstaaelse.
 Artikel 2.
 Danske Undersaatter i Paraguay og Paraguays Borgere i Danmark skulle  

 gensidig nyde de samme borgerlige Rettigheder og Garantier, som vedkommende  

 Lands egne Børn, og skulle være dets Love og Jurisdiktion underkastede.
 Artikel 3.
 Danske Undersaatter i Paraguay og Paraguays Borgere i Danmark kunne ikke i  

 Tilfælde af Retstvistigheder søge anden Hjælp end den, Lovene i de respektive  

 lande hjemle deres egne Børn, og skulle som de underkaste sig Domstolenes  

 endelige Afgørelser, uden at der i noget Tilfælde skal kunne iværksættes  

 nogen diplomatisk Reklamation i den Anledning.
 Artikel 4.
 Diplomatisk Intervention angaaende danske Undersaatters Retstvistigheder i  

 Paraguay, og omvendt, skal overhovedet ikke kunne finde Sted, uden i Tilfælde  

 af Rettens Fornægtelse, eller saafremt de dømmende Myndigheder i Strid med  

 Lovene trække Sagens Afslutning og Afgørelse i Langdrag, og den skal ene og  

 alene have Lovenes Opfyldelse til Formaal.
 Artikel 5.
 De høje kontraherende parter skulle have Ret til at have Generalkonsuler,  

 Konsuler og Vicekonsuler i Byer, Havne eller paa andre Pladser paa den anden  

 Stats Territorium, idet de dog gensidig forbeholde sig Retten til herfra at  

 undtage saadanne enkelte Pladser, som de maatte bestemme, dog at denne  

 Undtagelse ikke skal gælde den anden høje kontraherende Part, medmindre den  

 ligeledes bringes til Anvendelse overfor alle andre nationer.
 Artikel 6.
 Generalkonsuler, Konsuler og Vicekonsuler skulle, forinden de modtages og  

 anerkendes som saadanne, forelægge deres Patent med Anmodning om at erholde  

 Exequatur.
 Artikel 7.
 I Tilfælde af Generalkonsulers, Konsulers eller Vicekonsulers Fraværelse  

 eller andet lovligt Forfald, eller naar der iøvrigt maatte vise sig en  

 umiddelbar trang dertil, kunne de diplomatiske Agenter eller, i mangel deraf.  

 Generalkonsuler eller Konsuler udnævne Vicekonsuler eller Konsularagenter ad  

 interim og skulle da andrage hos Regeringen i det Land, i hvilket de bo, om  

 saadanne Agenters Anerkendelse.
 Artikel 8.
Begge Regeringer forbeholde sig at nægte at give Exequatur, dersom den  

 udnævnte Person ikke maatte anses for passende.
Naar en Konsul, der har  

 opnaaet Exequatur, af en eller anden Grund skulde blive personlig mindre vel  

 set eller paa anden Maade ubekvem, kan den Regering, hos hvilken han er  

 ansat, anmode den udnævnende Regering om hans Afløsning.
 Artikel 9.
 Generalkonsuler, Konsuler og Vicekonsuler kunne udnævnes saavel blandt  

 Borgerne i den Stat, i hvis Tjeneste de skulle staa, som blandt Borgerne i  

 den Stat, i hvilken de skulle have deres Sæde, som ogsaa blandt fremmede.
 Artikel 10.
 Generalkonsuler, Konsuler og Vicekonsuler have Ret til at drive handel  

 eller hvilkensomhelst anden Næringsvej.
 Artikel 11.
 Generalkonsuler, Konsuler og Vicekonsuler have ingen diplomatisk Karakter;  

 de nyde derfor ikke de de diplomatiske Agenter tilkommende Fritagelser, ej  

 heller andre Rettigheder, Prærogativer eller Undtagelse end dem, der have  

 Hjemmel i denne Overenskomst, og som ere i Brug paa Stedet.
 Artikel 12.
 Generalkonsuler, Konsuler og Vicekonsuler skulle med Hensyn til Udøvelsen  

 af deres Embedsgerning være fuldstændig uafhængige af de stedlige  

 Myndigheder, men skulle, have deres personlige og Ejendoms-Forhold angaar, og  

 overhovedet med Hensyn til alt, hvad ikke staar i Forbindelse med deres  

 konsulære Funktioner, ligesom andre privatfolk være underkastede Lovene i det  

 Land, hvor de opholde sig.
 Artikel 13.
Naar Generalkonsuler, Konsuler eller Vicekonsuler ere Borgere i det Land,  

 som har udnævnt dem, kan der ikke paalægges dem nogen offentlig Tjeneste  

 eller personlig Byrde, og de ere fritagne for direkte personlige Afgifter og  

 for enhver anden ekstraordinær Afgift.
Eje de fast Ejendom eller drive de  

 borgerlig Næring, skulle de dog svare direkte Skat af Ejendommen eller  

 Næringen.
Hvis de derimod ere Borgere i det Land, i hvilket de udøve deres  

 Funktion, saa blive de men hensyn til Byrder, Forpligtelser og almindelige  

 afgifter at behandle som andre Undersaatter i den Stat, til hvilken de høre.
 Artikel 14.
Konsulatsarkiverne skulle altid være ukrænkelige, og de stedlige  

 myndigheder kunne ikke under noget Paaskud undersøge eller beslaglægge  

 Dokumenter, som høre til disse Arkiver.
Generalkonsuler, Konsuler og  

 Vicekonsuler skulle være forpligtede til at holde de Papirer, som høre til  

 disse Arkiver, fuldstændig adskilte fra dem, der vedrøre deres Handel,  

 Industri eller private Forhold.
 Artikel 15.
Generalkonsuler, Konsuler og Vicekonsuler have Ret til over Yderdøren til  

 Konsulatet eller Vicekonsulatet at lade anbringe det Lands Vaaben, som de  

 repræsentere, med følgende Paaskrift.
Konsulat for .... Paa offentlige  

 Festdage og ved andre lejligheder, hvor det er Skik og Brug, kunne de paa det  

 Hus, hvor Konsulatet har sit Sæde, hejse den Nations Flag, i hvis Tjeneste de  

 staa, og de have Ret til af føre samme Flag paa de Baade eller andre  

 Fartøjer, som de i Havnen anvende under Udførelsen af deres Bestilling.
 Artikel 16.
 Generalkonsuler, Konsuler og Vicekonsuler have Ret til, indenfor deres  

 Myndigheds Grænser, og saa vidt Opholdsstatens Love tillade det, paa deres  

 Kontorer, paa parternes Bopæl eller om Bord paa Skibe, der tilhøre deres  

 Nation, at modtage Erklæringer, som afgives af Fører, Mandskab, passagerer  

 eller handlende eller af enhver ander person, der er Borger i det Land, hvis  

 Repræsentant de ere.
 Artikel 17. Generalkonsuler, Konsuler og Vicekonsuler kunne selv begive  

 sig eller sende en Fuldmægtig om Bord i deres Nations Skibe, naar disse have  

 opnaaet fri praktika, og der æske Forklaring af Fører og Mandskab, undersøge  

 Skibspapirerne og modtage Forklaringer med Hensyn til Rejsen og Begivenheder  

 undervejs, samt opsætte Manifesterne og være behjælpelige med Skibets  

 Ekspedition.
 De have endvidere, for saa vidt Opholdsstatens Love tillade saadant, Ret  

 til at ledsage Føreren eller Personer, hørende til mandskabet, for Domstole  

 eller administrative Myndigheder i det Distrikt, hvor de have deres Sæde, for  

 at tjene dem som Tolk ved de Forhandlinger, de have at føre, og ved  

 Fremsættelsen af de Begæringer, de ønske at fremkomme med.
 Artikel 18.
 I Sager, der angaa Havarier, som Skib fra den ene eller den anden af de to  

 Nationer har lidt paa Rejsen, hvad enten det frivilligt eller vi majore  

 indkommer til det andet Lands havne, kunne Generalkonsuler, Konsuler og  

 Vicekonsuler kun intervenere i det Omfang, som maatte være hjemlet i hvert  

 lands Love.
 Artikel 19.
 Handelsskibe fra den ene af de to Stater ere ikke i den anden unddragne  

 den stedlige myndighed, og det er dem ikke tilladt at give Asyl om Bord til  

 Forbrydere.
 Generalkonsuler, Konsuler og Vicekonsuler skulle derimod være  

 eneberettigede til at afgøre de Tvistigheder, som kunne opstaa mellem Fører,  

 Befalingsmænd og Besætning paa deres Nations Handelsskibe om indgaaede  

 Hyrekontrakter og Lønspørgsmaal, saavel som til uden Indblanding fra  

 Lokalmyndighedernes Side at opretholde den indre Orden om Bord, med mindre  

 Mandskabets eller Skibsførerens Opførsel maatte forstyrre Ro og Orden i  

 Landet.
 Det er dog vel forstaaet, at Konsulernes kendelser og Afgørelser ikke  

 berøve de stridende Parter Retten til ved deres Hjemkomst at indbringe Sagen  

 for vedkommende Domstol i deres eget Land.
 Artikel 20.
Konsularembedsmændene kunne kræve de stedlige myndigheders Hjælp til  

 Arrest, Forvaring og Bevogtning af Desertører fra deres Nations handelsskibe.  

 I den Anledning ville de have at henvende sig skriftlig til vedkommende  

 Myndigheder, som ikke ville kunne afslaa Desertørens Udlevering, naar  

 Begæringen er ledsaget af Skibsregistret, Skibsbemandingslisten eller andre  

 Dokumenter, som godtgøre, at den eftersøgte Person hører til Skibets  

 Besætning og er forpligtet til at blive i dets Tjeneste.
Herfra undtages dog  

 det Tilfælde, at Desertøren er Undersaat eller Borger i det Land, hvor  

 Udleveringen begæres.
 Naa saadanne Desertører ere blevne paagrebne, stilles de til  

 Konsularembedsmandens Disposition, og kunne de paa de reklamerendes Begæring  

 og Bekostning forblive i offentligt Fængsel, indtil de kunne blive sendte om  

 Bord paa deres Skib eller et andet af samme Nationalitet; dog, hvis dette  

 ikke kan ske inden 15 Dage, efter at de ere blevne stillede til  

 Konsularembedsmandens Disposition, blive de at sætte i Frihed og kunne ikke  

 fængsles for samme Sag.
 Det er iøvrigt selvforstaaet, at dersom en Desertør findes at have begaaet  

 nogen Forbrydelse, Forseelse eller Lovovertrædelse i Land, kan hans  

 Udlevering opsættes, indtil den paagældende Domstol har afsagt Dom, og denne  

 er bleven fuldbyrdet.
 Artikel 21.
 I Tilfælde af, at en af den ene Stats Borgere afgaar ved Døden i den anden  

 Stat, uden at efterlade nogen Arving eller Testementeksekutor, tilfalder det  

 vedkommende Konsularembedsmand at optræde i alle Sager om Godsets Bevaring i  

 Overensstemmelse med Lovene i det Land, hvor han bor.
 Artikel 22.
 Generalkonsuler, Konsuler og Vicekonsuler behøve som fødte Repræsentanter  

 for deres fraværende Landsmænd ingen Fuldmagt til at varetage og beskytte  

 deres Rettigheder og Interesser, men skulle have en saadan for at erholde  

 deres penge udbetalte eller andre Effekter overleverede.
 Artikel 23.
 Generalkonsuler, Konsuler og Vicekonsuler kunne paatale ethvert Brud paa  

 bestaaende Traktater overfor Myndighederne i det Distrikt, i hvilket de bo,  

 og kunne, hvis det skulde vise sig nødvendigt, henvende sig til den øverste  

 Regering ved Mellemkomst af den diplomatiske Agent, eller direkte, hvis en  

 saadan ikke findes.
 Artikel 24.
 Generalkonsuler, Konsuler og Vicekonsuler kunne legalisere alle af  

 Myndigheder og Embedsmænd i deres Land udstedte Dokumenter.
 En Fortegnelse over Konsulatsgebyrerne skal være opslaaet paa Kontoret.
 Artikel 25.
 Nærværende Konvention gælder ikke for Island og Grønland.
 Artikel 26.
Nærværende Konvention skal gælde for de kontraherende Parter i 10 Aar,  

 regnede fra den Dag, paa hvilken Ratifikationerne udveksles.
Hvis inden af de  

 høje kontraherende Parter bekendtgør for den anden inden 6 Maaneder før  

 Udløbet af dette Tidsrum sin Hensigt om dens Ophør, bliver den i Kraft indtil  

 Udløbet af 6 Maaneder at regne fra den Dag, da den ene af de høje  

 kontraherende Parters Opsigelse kommer til den andens Kundskab.
 Artikel 27.
 Nærværende Konvention skal ratificeres af de to Staters Regeringer, og  

 Ratifikationerne ville saa snart som muligt være at udveksle i Paris.
 Til Bekræftelse heraf have begge Staters befuldmægtigede undertegnet  

 nærværende Konvention i to Eksemplarer og forsynet den med deres Segl.
 Sket i Paris den 18de Dag i Juli Maaned i Aaret 1903.
(L.S.) (undert.) F.
Rewentlow.
(L.S.) (undert.) E.
Machain.
Hvilket, efter at Konventionen er bleven ratificeret, og Ratifikationerne  

 under 30te September d.
A. ere blevne udvekslede i Paris, herved bringes til  

 almindelig Kundskab.
 Udenrigsministeriet, den 12te Oktober  

 1904.
 Deuntzer.
