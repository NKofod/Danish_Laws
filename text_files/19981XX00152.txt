Skriftlig fremsættelse (3. december  

 1998) Justitsministeren (Frank Jensen):
 Herved tillader jeg mig for Folketinget at  

 fremsætte:
 Forslag til lov om ændring af våben- og  

 eksplosivstofloven.
(Lovforslag nr.
L 130).
Det primære formål med lovforslaget er  

 at skærpe våbenlovgivningen.
Dette skal ske ved at inddrage  

 signalvåben og kombinerede gas- og signalvåben, visse typer af  

 optisk elektroniske sigtemidler, lyddæmpere, knive med  

 tværstillet greb beregnet til stød samt visse typer af  

 laservåben under våben- og eksplosivstoflovens kontrolordning,  

 således at bl.a. besiddelse og anvendelse af disse våben bliver  

 forbudt uden tilladelse.
Reglerne om betaling af afgift for våbentilladelser  

 foreslås ændret på en række punkter.
Efter forslaget  

 åbnes der bl.a. mulighed for udstedelse af erstatningstilladelser mod  

 betaling af 200 kr. i tilfælde af bortkomst af våbentilladelser,  

 ligesom museer, der er tilskudsberettigede i henhold til museumsloven,  

 foreslås fritaget for våbenafgift.
Herudover foreslås det, at militære  

 myndigheder udtrykkeligt undtages fra kravet om forudgående tilladelse  

 fra Justitsministeriet til at udføre våben.
Tilsvarende  

 foreslås det, at ind- og udførsel af våben i forbindelse  

 med politiets tjenesteudøvelse undtages fra kravet om tilladelse.
Der foreslås endelig en række  

 præciseringer i våben- og eksplosivstofloven.
Efter forslaget vil  

 det bl.a. udtrykkeligt fremgå af våben- og eksplosivstofloven, at  

 miner, og således også personelminer, samt aftagelige magasiner  

 til skydevåben er omfattet af kontrolordningen.
Endvidere forslås  

 den gældende retstilstand, som bl.a. indebærer, at det er forbudt  

 at anvende blyhaglpatroner til jagt, præciseret i loven.
Herudover  

 foreslås adgangen til administrativt at fastsætte regler om  

 erhvervsmæssig handel med våben og om skydebaners indretning,  

 anlæggelse og anvendelse præciseret.
 Lovforslaget skønnes ikke at give anledning til  

 merudgifter af betydning.
 Idet jeg henviser til lovforslaget og de ledsagende  

 bemærkninger, skal jeg herved anbefale forslaget til det høje  

 tings velvillige behandling.
