 I medfør af § 25, § 26, stk. 3, § 27, § 28, § 42, stk. 2 i lov om  

 saltvandsfiskeri, jf. lovbekendtgørelse nr. 798 af 29. september 1993, som  

 ændret ved lov nr. 1082 af 22. december 1993, fastsættes:
 § 1.  Ved fiskeri med bundgarn og pæleruseredskaber,  

 bortset fra kasteruser, i Hjarbæk Fjord og Lovns Bredning, mod nord afgrænset  

 af linien mellem punkterne:
pkt. 1. 56 grader 37,31'N - 09 grader 18,93'Ø og pkt. 2. 56 grader 37,10'N - 09 grader 18,30'Ø, skal »gården«, bundgarnshovedet være neddykket i perioden 15.  

 marts til 31. maj incl.
Ved neddykning må ingen del af hovedgarnet være  

 højere end 40 cm under DNN.
Ved pæleruser uden hovedgarn skal radgarnet  

 sænkes tilsvarende.
 § 2.  I de i § 1 nævnte områder skal alle  

 ruseredskaber i forreste bøjle være forsynet med et spærrenet med højst 120  

 mm masker (helmasker), minimum 0,60 mm monofil.
 § 3.  Langs østsiden af Hjarbæk Fjord fastlægges en  

 udvidet nedgarnszone på 500 m fra lavvandslinien, regnet fra det udvidede  

 fredningsbælte ved Virksund til linien mellem punkterne:
pkt. 3. 56 grader 32,40'N - 09 grader 20,06'Ø pkt. 4. 56I33,34JN - 09I18,52JØ Stk. 2.  Langs den vestlige side af Lovns Bredning  

 fastlægges en udvidet nedgarnsfri zone på 500 m, mod nord afgrænset af den i  

 § 1, stk. 1 nævnte linie, og mod syd af fredningsbæltet ved Virksund.
 § 4.  Ved udløbene af Jordbro Å, Fiskebæk Å, Simested  

 Å og Skals Å fastsættes ved almindeligt dagligt højvande fredningsbælter på  

 500 m, gældende hele året.
 Stk. 2.  I de i stk. 1 nævnte fredningsbælter er alt  

 fiskeri forbudt.
 Stk. 3.  I tilslutning til de i stk. 1 nævnte  

 fredningsbælter ved Simested Å og Skals Å, fastsættes et udvidet  

 fredningsbælte, mod vest afgrænset af den i § 3, stk. 1 nævnte linie, og  

 inden for hvilket fiskeri kun er tilladt i månederne august, september,  

 oktober og november måned med ruseredskaber, herunder fritidsfiskerpæleruser,  

 bestemt til fangst af blankål.
 § 5.  I Hjarbæk Fjord er trawlfiskeri forbudt.
 § 6.  Som bilag til bekendtgørelsen er trykt en  

 kortskitse, der viser de i §§ 1-4 nævnte fredningszoner.
 § 7.  Overtrædelse af bestemmelserne i denne  

 bekendtgørelse straffes med bøde.
 § 8.  Denne bekendtgørelse træder i kraft den 1.  

 august 1994 og gælder indtil 31. juli 1998.
