 Ved kgl. resolution af 15. september 1964 har Danmark ratificeret den på  

 UNESCO's tiende generalkonference i Paris den 5. december 1958 undertegnede  

 konvention angående international udveksling af publikationer.
Konventionen, hvis russiske og spanske tekst udelades her, lyder som  

 følger: Oversættelse KONVENTION angående international udveksling af publikationer.
Generalkonferencen i De Forenede Nationers Organisation for Undervisning,  

 Videnskab og Kultur, der er forsamlet i Paris fra 4. november til 5. december  

 1958 på sit tiende møde, der er overbevist om, at udviklingen af den internationale udveksling af  

 publikationer er uundværlig for den frie udveksling af tanker og viden blandt  

 verdens nationer, der tager i betragtning den betydning, som indrømmes den internationale  

 udveksling af publikationer af konventionen for De Forenede Nationers  

 Organisation for Undervisning, Videnskab og Kultur, der erkender behovet for en ny international konvention angående  

 udvekslingen af publikationer, der har fået forelagt forslag angående international udveksling af  

 publikationer, som udgør punkt 15.4.1. på mødets dagsorden, der på sit niende møde har besluttet, at disse forslag skulle gøres til  

 genstand for en international ordning ved vedtagelsen af en international  

 konvention, vedtager i dag den 3. december 1958 nærværende konvention.
Artikel 1 Udveksling af publikationer De kontraherende stater forpligter sig til at fremme og lette udvekslingen  

 af publikationer mellem både statsorganer og ikke-statsinstitutioner af  

 pædagogisk, videnskabelig og teknisk, eller kulturel karakter, der ikke har  

 økonomisk vinding som formål, i overensstemmelse med bestemmelserne i  

 nærværende konvention.
Artikel 2 Publikationsudvekslingens omfang 1. Med henblik på nærværende konvention kan følgende  

 publikationer betragtes som passende udvekslingsmateriale, der ikke må gøres  

 til genstand for videresalg, mellem de i nærværende konventions artikel 1  

 omhandlede organer og institutioner:
 2. Nærværende konvention indvirker på ingen måde på  

 udvekslinger, der foregår i kraft af konventionen angående den mellemstatlige  

 udveksling af officielle publikationer og statstryksager, som er vedtaget af  

 generalkonferencen i De Forenede Nationers Organisation for Undervisning,  

 Videnskab og Kultur den 3. december 1958.
 3. Nærværende konvention finder ikke anvendelse på  

 fortrolige dokumenter, cirkulærer og andre tekster, der ikke er blevet  

 offentliggjort.
Artikel 3 Udvekslingstjenesterne 1. De kontraherende stater kan betro den nationale  

 udvekslingstjeneste eller, hvor en sådan national udvekslingstjeneste ikke  

 eksisterer, den centrale udvekslingsmyndighed eller -myndigheder, følgende  

 funktioner i forbindelse med udviklingen og koordinationen af  

 publikationsudvekslingen mellem de i nærværende konventions artikel 1  

 omhandlede organer og institutioner:
 2. Når det imidlertid ikke anses for ønskeligt at  

 centralisere udviklingen og koordinationen af udvekslingerne blandt de  

 organer og institutioner, der henvises til i nærværende konventions artikel  

 1, hos den nationale udvekslingstjeneste eller hos centrale myndigheder, kan  

 en hvilken som helst eller alle de funktioner, der opregnes i denne artikels  

 stk. 1, betros til en anden myndighed eller myndigheder.
Artikel 4 Forsendelsesmåde Forsendelsen kan foregå enten direkte mellem vedkommende organer og  

 institutioner eller gennem den nationale udvekslingstjeneste eller  

 udvekslingsmyndigheder.
Artikel 5 Forsendelsesomkostninger Når forsendelserne foregår direkte mellem udvekslingspartnerne, er de  

 kontraherende stater ikke forpligtet til at afholde omkostningerne derved.  

 Hvis forsendelsen foregår gennem udvekslingsmyndigheden eller -myndighederne,  

 afholder de kontraherende stater forsendelsesomkostningerne til  

 bestemmelsesstedet, men for transport ad søvejen skal emballerings- og  

 fragtomkostningerne kun betales til ankomsthavnens toldsted.
Artikel 6 Forsendelsestakster og -betingelser De kontraherende stater skal tage alle nødvendige forholdsregler med  

 henblik på at lade udvekslingsmyndighederne nyde fordel af de gunstige  

 takster og forsendelsesbetingelser, der eksisterer, uden hensyn til hvilket  

 forsendelsesmiddel, der vælges: Ordinær post, forsendelse ad landevej, med  

 jernbane, flod- eller havtransport, luftpost eller luftfragt.
Artikel 7 Toldlettelser og andre lettelser Hver kontraherende stat skal fritage sine udvekslingsmyndigheder for  

 toldafgifter for det materiale, der importeres og eksporteres i medfør af  

 nærværende konventions bestemmelser eller i medfør af enhver overenskomst,  

 der er afsluttet med henblik på dens anvendelse og skal lade dem få de  

 gunstigste betingelser med hensyn til toldformaliteter og andre lignende  

 formaliteter.
Artikel 8 International koordination af udvekslingerne For at hjælpe De Forenede Nationers Organisation for Undervisning,  

 Videnskab og Kultur i udøvelsen af de funktioner, der er anvist den af dens  

 forfatning for så vidt angår den internationale koordination af  

 udvekslingerne, skal de kontraherende stater til organisationen indsende  

 årlige rapporter over gennemførelsen af nærværende konvention og genparter af  

 alle bilaterale overenskomster afsluttet i medfør af artikel 12.
Artikel 9 Oplysninger og undersøgelser De Forenede Nationers Organisation for Undervisning, Videnskab og Kultur  

 skal offentliggøre de oplysninger, der modtages fra de kontraherende stater i  

 medfør af artikel 8 og skal udarbejde og offentliggøre oversigter vedrørende  

 undersøgelser af nærværende konventions gennemførelse.
Artikel 10 Bistand fra UNESCO 1. De kontraherende stater kan anmode De Forenede  

 Nationers Organisation for Undervisning, Videnskab og Kultur om teknisk  

 bistand i forbindelse med ethvert problem, der måtte opstå ved anvendelsen af  

 nærværende konvention.
Organisationen skal yde en sådan bistand inden for de  

 grænser, der fastsættes af dens program og dens ressourcer, i særdeleshed til  

 oprettelsen og organisationen af nationale udvekslingstjenester.
 2. Organisationen er bemyndiget til på eget initiativ  

 at stille forslag til de kontraherende stater i disse anliggender.
Artikel 11 Forhold til tidligere overenskomster Nærværende konvention indvirker ikke på de forpligtelser, der tidligere er  

 indgået af de kontraherende stater i kraft af internationale overenskomster.
Artikel 12 Bilaterale overenskomster Når som helst det er nødvendigt eller ønskeligt, skal de kontraherende  

 stater afslutte bilaterale overenskomster med henblik på at supplere  

 nærværende konvention og afgøre spørgsmål af fælles interesse, der opstår ved  

 dens anvendelse.
Artikel 13 Sprog Nærværende konvention er affattet på engelsk, fransk, russisk og spansk;  

 de fire tekster er af samme gyldighed.
Artikel 14 Ratifikation og godkendelse 1. Nærværende konvention skal underkastes ratifikation  

 eller godkendelse af medlemsstaterne af De Forenede Nationers Organisation  

 for Undervisning, Videnskab og Kultur i overensstemmelse med deres respektive  

 forfatningsmæssige procedurer.
 2. Ratifikations- eller godkendelsesdokumenterne skal  

 deponeres hos generaldirektøren for De Forenede Nationers Organisation for  

 Undervisning, Videnskab og Kultur.
Artikel 15 Tiltrædelse 1. Nærværende konvention kan tiltrædes af enhver stat,  

 der ikke er medlem af organisationen, og som opfordres til at tiltræde af  

 eksekutivrådet for De Forenede Nationers Organisation for Undervisning,  

 Videnskab og Kultur.
 2. Tiltrædelse sker ved deponering af et  

 tiltrædelsesdokument hos generaldirektøren for De Forenede Nationers  

 Organisation for Undervisning, Videnskab og Kultur.
Artikel 16 Ikrafttræden Nærværende konvention træder i kraft tolv måneder efter deponeringsdatoen  

 for det tredie ratifikations-, godkendelses- eller tiltrædelsesinstrument,  

 men kun for så vidt angår de stater, der har deponeret deres respektive  

 instrumenter på eller før den dato.
Den træder i kraft for enhver anden stat,  

 der deponer sit ratifikations-, godkendelses- eller tiltrædelsesinstrument,  

 tolv måneder efter deponeringen af dens ratifikations- godkendelses- eller  

 tiltrædelsesinstrument.
Artikel 17 Territorial udvidelse af konventionen Enhver kontraherende stat kan på tidspunktet for ratifikationen,  

 godkendelsen eller tiltrædelsen på ethvert tidspunkt derefter, erklære ved en  

 meddelelse adresseret til generaldirektøren for De Forenede Nationers  

 Organisation for Undervisning og Kultur, at nærværende konvention skal  

 udstrækkes til alle eller et hvilket som helst af de territorier, for hvis  

 internationale forbindelser, den er ansvarlig.
Den nævnte meddelelse træder i  

 kraft tolv måneder efter dens modtagelsesdato.
Artikel 18 Opsigelse 1. Hver af de kontraherende stater kan opsige  

 nærværende konvention på sine egne vegne eller for ethvert territorium, for  

 hvis internationale forbindelser, den er ansvarlig.
 2. Opsigelsen skal meddeles skriftligt ved et  

 dokument, der skal deponeres hos generaldirektøren for De Forenede Nationers  

 Organisation for Undervisning,Videnskab og Kultur.
 3. Opsigelsen træder i kraft tolv måneder efter  

 modtagelsen af opsigelsesdokumentet.
Artikel 19 Underretninger Generaldirektøren for De Forenede Nationers Organisation for Undervisning,  

 Videnskab og Kultur skal underrette de stater, der er medlemmer af  

 organisationen, de stater som ikke er medlemmer af organisationen, der nævnes  

 i artikel 15, så vel som De Forenede Nationer, om deponeringen af alle de i  

 artiklerne 14 og 15 nævnte ratifikations-, godkendelses- og  

 tiltrædelsesinstrumenter og om de i artiklerne 17 og 18 respektivt omhandlede  

 meddelelser og opsigelser.
Artikel 20 Revision af konventionen 1. Nærværende konvention kan revideres af  

 generalkonferencen i De Forenede Nationers Organisation for Undervisning,  

 Videnskab og Kultur.
Revisionen er imidlertid kun bindende for de stater, der  

 er parter i den reviderede konvention.
 2. Såfremt generalkonferencen vedtager en ny  

 konvention, der helt eller delvis reviderer nærværende konvention, og med  

 mindre den nye konvention bestemmer anderledes, skal nærværende konvention  

 ikke længere kunne ratificeres, godkendes eller tiltrædes fra denne dato, da  

 den nye, reviderede konvention træder i kraft.
Artikel 21 Registrering I medfør af artikel 102 i De Forenede Nationers pagt skal nærværende  

 konvention registreres i De Forenede Nationers sekretariat på foranledning af  

 generaldirektøren for De Forenede Nationers Organisation for Undervisning,  

 Videnskab og Kultur.
 Udfærdiget i Paris den 5. december 1958 i to lige gyldige eksemplarer, der  

 er underskrevet af præsidenten for generalkonferencens tiende møde og af  

 generaldirektøren for De Forenede Nationers Organisation for Undervisning,  

 Videnskab og Kultur, og som skal deponeres i arkivet i De Forenede Nationers  

 Organisation for Undervisning, Videnskab og Kultur, og hvoraf bekræftede  

 ligelydende genparter skal fremsendes til alle de i artiklerne 14 og 15  

 omhandlede stater så vel som til De Forenede Nationer.
 Ovenstående er konventionens autentiske tekst, der er behørigt vedtaget af  

 generalkonferencen i De Forenede Nationers Organisation for Undervisning,  

 Videnskab og Kultur på dens tiende møde, som blev afholdt i Paris og erklæret  

 afsluttet den 5. december 1958.
 Til bekræftelse af ovenstående har vi givet vor underskrift den 5.  

 december 1958.
Generalkonferencens præsident JEAN BERTHOIN Generaldirektør LUTHER H.
EVANS Danmarks ratifikationsinstrument deponeres den 10. november 1964 hos  

 generaldirektøren for De Forenede Nationers Organisation for Undervisning,  

 Videnskab og Kultur.
 For Danmarks vedkommende træder konventionen, jfr. dennes artikel 16, i  

 kraft den 11. november 1965.
 Konventionen er for uden af Danmark blevet ratificeret eller tiltrådt af  

 Den forenede Arabiske Republik, Den Bjelorussiske Socialistiske  

 Sovjetrepublik, Brasilien, Bulgarien, Cuba, Ecuador, Frankrig, Ghana,  

 Guatemala, Israel, Italien, Republikken Kina (Formosa) (* 1), New Zealand,  

 Panama, De Socialistiske Sovjetrepublikkers Union, Spanien, Det forenede  

 Kongerige Storbritannien og Nordirland, Tjekkoslovakiet, Den Ukrainske  

 Socialistiske Sovjetrepublik og Ungarn.
For Det forenede Kongerige Storbritannien og Nordirlands vedkommende er  

 gyldigheden udstrakt til også at omfatte følgende oversøiske territorier:  

 Jersey, Guernsey og øen Man, Føderationen Rhodesia og Nyasaland, Antigua,  

 Bahamaøerne, Barbados, De britiske Jomfruøer, Bermudaøerne, Britisk Guiana,  

 Grenada, Jamaica, Montserrat, St.Kitts-Nevis-Anguilla, St.
Vincent, De  

 britiske Salomonøer, Gilbert og Elliceøerne, Brunei, St.
Lucia, Dominica og  

 Singapore.
 Udenrigsministeriet, den 20. maj 1965.
 Per Hækkerup.
 (* 1) Ikke anerkendt af Danmark.
