Bekendtgørelse om elektronik- og  

 svagstrømsuddannelsen I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence inden  

 for et af følgende specialer:
 1)	Elektronikfagtekniker.
 2)	Radio-tv-fagtekniker.
Uddannelsens mål § 2. Den uddannede inden for elektronik- og  

 svagstrømsuddannelsen skal kunne udføre alle arbejdsprocesser,  

 der forekommer inden for det område, som det valgte speciale retter sig  

 imod, under iagttagelse af gældende miljø- og  

 sikkerhedsbestemmelser samt af registerlovgivningen.
Den uddannede skal  

 kunne:
1)	sammenkoble, tilslutte, kontrollere samt fejlfinde og fejlrette til  

 modul- og komponentniveau på typiske produkter og systemer, som kan  

 indeholde analog-, HF-, digital- og mikrocomputerteknik, 2)	foretage valg af måleinstrumenter til kontrol,  

 fejlsøgning og fejlretning samt benytte eksisterende dokumentation  

 på dansk og relevant fremmedsprog, 3)	vejlede om installation og brug af udstyr og apparater ud fra  

 ønsker og behov for kunde og bruger og 4)	anvende informationsteknologi til fremskaffelse af manualer og anden  

 teknisk information.
 Stk. 2. Den uddannede med specialet elektronikfagtekniker skal  

 endvidere kunne:
1)	foretage forebyggende vedligeholdelse og modifikation af udstyr ved  

 hjælp af manualer, diagrammer m.v. samt udarbejde dokumentation herfor  

 og 2)	anvende pc-udstyr i forbindelse med diagnosticering, herunder  

 benyttelse af testprogrammer.
 Stk. 3. Den uddannede med specialet
radio-tv-fagtekniker skal endvidere kunne vurdere reparationsmuligheder  

 og vejlede om den mest økonomisk fordelagtige reparation ud fra  

 kundens ønsker og forventninger.
 Stk. 4. Den uddannede skal opnå teknisk faglige, almene  

 og personlige kompetencer for selvstændigt og effektivt at kunne  

 planlægge og varetage almindeligt forekommende opgaver inden for  

 arbejdsområdet.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Teknologi og kommunikation, jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Det faglige  

 Udvalg for Strøm, Styring og Proces.
 § 4. Uddannelsen varer 4 år.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et obligatorisk hovedforløb, der omfatter  

 praktikuddannelse og skoleundervisning.
Skoleundervisningen i  

 hovedforløbet varer 40 uger.
Eleven kan indlede uddannelsen på  

 skole med et grundforløb eller i en praktikvirksomhed.
Stk. 3. Den obligatoriske skoleundervisning i  

 hovedforløbet er opbygget af 3 skoleperioder på 10 uger og 2  

 skoleperioder på 5 uger.
Skoleperioderne omfatter grundfag,  

 områdefag, bundne specialefag og valgfag samt valgfri specialefag.
De  

 valgfri specialefag, jf. § 15, kan eventuelt placeres som særlige  

 skoleperioder.
 Stk. 4. Hovedforløbet kan suppleres med valgfri  

 undervisning (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. §§ 7 og 8.
 § 5. Speciale vælges ved indgåelse af  

 uddannelsesaftale.
 § 6. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 10.
 Stk. 2. Det er endvidere en betingelse, at eleven har  

 opnået mindst karakteren 6 i grundfaget matematik og det særlige  

 områdefag elektronik, jf. § 10, stk. 1.
Voksenuddannelsesforløb § 7. For personer, der er fyldt 25 år, og  

 som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive eventuelt  

 suppleringskursus, jf. § 8, må ikke overstige 60 uger.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 8. Det i § 7 nævnte  

 forløb kan begynde med et supplerende kursus, jf.  

 erhvervsuddannelseslovens § 16, på indtil 20 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan under kurset foretage afklaring af elevens  

 praktiske og teoretiske kvalifikationer med henblik på afgørelse  

 om merit i uddannelsesforløbet i et forløb på indtil 2  

 uger, jf. hovedbekendtgørelsen.
 Stk. 2. Suppleringskurset og afklaringen kan  

 gennemføres uden uddannelsesaftale.
Fritagelse for dele af uddannelsen § 9. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant uddannelse, jf. anvisningerne i vejledningen til  

 bekendtgørelsen.
Kapitel 3 Skoleundervisningen § 10. Grundforløbet omfatter  

 følgende områdefag, der er særlige for  

 hovedforløbet:
1)	Elektronik Niveau: Begynder a)	Elektroteknik Eleven kan arbejde med produktion og service samt med begyndende  

 fejlfinding ned til komponentniveau på elektroniske produkter.
Eleven  

 har kendskab til de grundlæggende elektroniske komponenter, elektriske  

 grundbegreber og måleinstrumenter.
b)	IT-værktøjer, elektronik Eleven kan anvende informationsteknologiske værktøjer  

 på brugerniveau til løsning af projektrelaterede eller  

 informationsteknologiske problemstillinger.
c)	Dokumentation/diagramforståelse Eleven kan tegne og læse branchens symboler, detalje- og  

 blokdiagrammer på mindre elektriske og elektroniske  

 kredsløbssystemer.
 Stk. 2. Det områdefag, der er nævnt i stk. 1,  

 varer 5 uger.
 § 11. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Dansk, niveau F.
 2)	Fysik, niveau F.
 3)	Informationsteknologi, niveau E.
 4)	Produktudvikling, produktion og service, 2 uger.
 5)	Psykologi, 2 uger.
 6)	Salg og service, niveau F.
 7)	Virksomhedslære og innovation, niveau F.
 § 12. Undervisningen i hovedforløbet  

 omfatter følgende områdefag med de angivne overordnede  

 mål:
1)	Analogteknik Niveau: Rutine Eleven kan fejlfinde, fejlrette og kontrollere branchens produkter,  

 der indeholder analogteknik.
2)	Digitalteknik Niveau: Rutine Eleven kan fejlfinde, fejlrette og kontrollere branchens produkter,  

 der indeholder digitalteknik.
3)	Microcomputerteknik Niveau: Rutine Eleven kan installere, kontrollere og fejlfinde branchens produkter og  

 systemer, der indeholder digital- og mikrodatamatkredsløb med  

 tilhørende datakommunikation.
4)	HF-teknik Niveau: Rutine Eleven kan fejlfinde, fejlrette og kontrollere branchens produkter,  

 der indeholder HF-teknik.
Stk. 2. Undervisningen i områdefag i  

 hovedforløbet varer i alt 11 uger.
Hvert fag varer mindst 1 uge, med  

 mindre andet er særligt angivet.
 § 13. Til specialet elektronikfagtekniker
er knyttet følgende bundne specialefag:
1)	HF-teknik Niveau: Rutine Eleven kan fejlfinde, fejlrette og kontrollere kommunikationsudstyr,  

 der indeholder HF-teknik.
2)	Måleinstrumenter Niveau: Rutine Eleven kan fejlfinde, fejlrette og kontrollere  

 måleinstrumenter.
Stk. 2. Undervisningen i de i stk. 1 nævnte  

 specialefag varer i alt 9 uger.
Hvert fag varer mindst 1 uge, medmindre andet  

 er særligt angivet.
 § 14. Til specialet radio-tv-fagtekniker er  

 knyttet følgende bundne specialefag:
1)	Audio- og videoprodukter Niveau: Rutine Eleven kan analysere, fejlfinde, fejlrette og kontrollere  

 audio-og videoprodukter.
Stk. 2. Undervisningen i de i stk. 1 nævnte  

 specialefag varer i alt 9 uger.
Hvert fag varer mindst 1 uge, med mindre  

 andet er særligt angivet.
 § 15. Undervisningen i hovedforløbet  

 omfatter desuden valgfri specialefag, der giver mulighed for at vælge  

 en faglig specialisering af elevens kvalifikationsprofil, som er tilpasset  

 kvalifikationsbehov og beskæftigelsesmuligheder, og som  

 understøtter væsentlige dele af praktikuddannelsen.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
 Stk. 4. De valgfri specialefag varer 1 uge.
§ 16. Undervisningen i hovedforløbet  

 omfatter endvidere valgfag.
Undervisningen i valgfag, herunder  

 bedømmelse, følger reglerne for valgfag, jf.  

 hovedbekendtgørelsen.
 Stk. 2. Valgfag varer i alt 7 uger.
Praktikuddannelsen § 17. Praktikvirksomheden skal gennemføre  

 praktikuddannelsen sådan, at eleven opnår rutine og  

 videreudvikler sine færdigheder inden for de almene, personlige og de  

 fagligt erhvervsrettede kompetenceområder.
Praktikuddannelsen omfatter  

 følgende arbejdsområder:
 1)	Installering, vedligeholdelse, kontrol, fejlfinding og fejlretning  

 på branchens systemer og produkter.
 2)	Instruktion af brugere i anvendelse af branchens systemer og  

 produkter.
 3)	Anvendelse af branchens tilhørende dokumentation på  

 dansk og fremmedsprog.
 § 18. Målene med praktikuddannelsen  

 er:
1)	Eleven skal på avanceret niveau kunne installere,  

 vedligeholde, kontrollere, fejlfinde og fejlrette på branchens systemer  

 og produkter, herunder anvende branchens værktøj samt test- og  

 måleudstyr.
Eleven skal udvise korrekt miljø- og  

 sikkerhedsmæssig adfærd ved brug af branchens  

 værktøj, materialer og øvrige udstyr.
 2)	Eleven skal på rutineniveau kunne planlægge eget  

 arbejdsforløb, overføre teori til praksis samt opsøge,  

 læse og forstå fagligt relevant dokumentation.
 3)	Eleven skal desuden i det daglige arbejde dokumentere  

 selvstændighed og ansvarlighed i opgaveløsningen.
 Uddannelsesbog mv.
 § 19. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 20. Bekendtgørelsen om karakterskala  

 anvendes. 13-skalaen anvendes, jf. dog stk. 2.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 betegnelser.
Skolens bedømmelse § 21. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en standpunktskarakter.
 Afsluttende prøver (eksamen) m.v.
§ 22. Den afsluttende eksamen, der samtidig  

 udgør en svendeprøve, finder sted i sidste skoleperiode som en  

 del af undervisningen.
Bekendtgørelse om eksamensordning ved  

 erhvervsskolerne m.v. finder anvendelse.
Eksamen består af en skriftlig  

 og en mundtlig prøve samt en praktisk prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer (eksaminator) udpeget af skolen og to skuemestre (censorer)  

 udpeget af det faglige udvalg.
§ 23. Den skriftlige prøve består af  

 opgaver inden for grundfag, områdefag og specialefag.
De  

 hjælpemidler, der er anvendt i undervisningen, må benyttes.  

 Opgaverne skal løses inden for 2 klokketimer.
Stk. 2. Den praktiske prøve omfatter systematisk  

 fejlfinding på branchetypisk udstyr med hovedvægten på  

 systemforståelse og systematik i fejlsøgningsproceduren.
De  

 hjælpemidler, der er anvendt i undervisningen, må benyttes.  

 Opgaven tildeles ved lodtrækning.
Skuemestrene (censorerne) er til  

 stede under prøven.
Eleven udfører opgaven inden for 20  

 minutter.
Stk. 3. Den mundtlige prøve omfatter  

 kredsløbsforståelse, diagramanalyse og systemforståelse.  

 De hjælpemidler, der er anvendt i undervisningen, må benyttes.  

 Opgaven tildeles ved lodtrækning.
Skuemestrene (censorerne) er til  

 stede under prøven.
Eleven udfører opgaven inden for 20  

 minutter og har 20 minutters forberedelsestid.
Den mundtlige prøve kan  

 efter aftale mellem skolen og det faglige udvalg afholdes over et emne, der  

 er gennemarbejdet som projektorienteret undervisning i sidste skoleperiode.  

 Skolen skal orientere censorerne inden eksamen (svendeprøven), hvis  

 prøven afholdes over et emne.
 § 24. Ved bedømmelsen af de prøver,  

 der er nævnt i §§ 22 og 23 giver læreren (eksaminator) og de  

 to skuemestre (censorer) samlet en karakter for hver enkelt prøve  

 på grundlag af en votering.
 Stk. 2. Ved bedømmelsen af prøverne i § 23,  

 stk. 2 og 3, lægges vægt på følgende:
 1)	Teknisk faglige kompetencer inden for de områder, der er  

 omfattet af uddannelsens mål.
 2)	Almene og personlige kompetencer til selvstændigt og effektivt  

 at kunne planlægge og varetage almindeligt forekommende  

 arbejdsopgaver.
 Stk. 3. Eleven har bestået, hvis delkarakteren for hver  

 af de prøver, der indgår i eksamen, er 6 eller derover.
Stk. 4. Den endelige karakter fremkommer som et gennemsnit af  

 de 3 delkarakterer.
Inden fastsættelsen af den endelige  

 eksamenskarakter (svendeprøvekarakter) foretages afrunding efter  

 almindelige regneregler, idet karakterværdierne 6 og 13 dog ikke kan  

 forekomme ved forhøjelse og 00 ikke ved nedrunding.
Stk. 5. De beregninger, der er nævnt i stk. 4,  

 foretages af læreren og de to skuemestre (censorer). Skolen indsender  

 oplysning om de enkelte karakterer til det faglige udvalg senest 1 uge efter  

 prøvernes aflæggelse.
Det faglige udvalg kan udarbejde et skema  

 til dette formål.
Sygeeksamen og ny eksamen (eller prøve) § 25. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
 Stk. 2. Der aflægges kun ny prøve i de  

 delprøver, hvor karakteren i den første prøve er under  

 6.
Skolebevis og afsluttende praktikerklæring § 26. Skolebevis udstedes i henhold til  

 hovedbekendtgørelsen, når skoleundervisningen er  

 gennemført, og når følgende betingelser er  

 opfyldt:
 1)	Eleven har opnået mindst karakteren 6 som gennemsnit af alle  

 afsluttende prøvekarakterer og standpunktskarakterer i grundfag i  

 hovedforløbet.
 2)	Eleven har opnået mindst karakteren 6 i hvert enkelt  

 områdefag og specialefag i hovedforløbet.
 3)	Eksamen efter §§ 22 og 23 er bestået.
 § 27. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. hovedbekendtgørelsen.
Uddannelsesbevis § 28. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 29. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 347  

 af 6. maj 1994 om elektronik- og svagstrømsuddannelsen.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale eller i skolepraktik,  

 der er begyndt på 3. skoleperiode på  

 ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
