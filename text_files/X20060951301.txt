Spaltning - tilladelse Der er ansøgt om  

 ophørsspaltning af selskabet A ApS til to nystiftede selskaber.
Selskaber A ApS  

 har en anpartskapital på nom. 160.000 DKK, som ejes af direktør B med nom.  

 140.000  

 DKK (87,5 %) og af C med nom. 20.000 DKK (12,5 %). Indtil februar 2005 deltog  

 direktør D i selskabet med en ejerandel på 20 %. D udtrådte ved et  

 tilbagesalg  

 til udstedende selskab og en samtidigt kapitalnedsættelse i selskabet.
D  

 udtrådte af helbredsmæssige årsager.
Hans anparter blev købt til en pris på  

 20,5 mio. kr., der blev afregnet med et kontant beløb på 12,7 mio. kr. samt  

 til  

 tilgodehavende på 7,8 mio. kr.
Selskabet er  

 stiftet i 1989 og har fungeret som et rent holdingselskab for koncernen.
Ved  

 salg af aktiviteter/aktier, og ved en fusion pr. 01. januar 2003 er koncernen  

 skåret ned til ét selskab, A ApS.
Herefter består aktiviteten i A ApS af  

 formueforvaltning.
Selskabet har pr. 31. december 2004 en egenkapital på knap  

 108 mio. kr.
Tilbagekøbet af egne anparter samt en ekstraordinær  

 udbytteudlodning  

 på 5,0 mio. kr. i juni 2005 har medført, at selskabets egenkapital pr. 30.  

 juni  

 2005 er reduceret til 86 mio. kr.
Driftsaktiviteterne  

 i A ApS er afhændet i 2003 - pr. 18. februar 2004 til en anden koncern.
Som  

 følge  

 af salget har A ApS frem til 2010 deponerede beløb og større  

 garantiforpligtelser overfor den købende koncern.
Således er også D's  

 tilgodehavende i A ApS fast-låst indtil 2010.
Hovedtrækkene i  

 aftalen (kaldet "Agreement") med hensyn til garantierne indebærer,  

 at  

 A ApS indestår for et samlet garantibeløb overfor den købende koncern på  

 6.545.000 euro.
Derudover indestår A ApS for yderligere forhold omkring miljø  

 og skat, jf. § 7.3 i "Agreement".
 Til sikkerhed  

 for garantierne er afgivet følgende (deponeret i bank på konto eller i  

 obligationer):
Procentdel af hovedstolen Periode Udløb Euro (pr. 18/2) 38,25 % af 15.400.000 euro 2004-2005 18/2-05 5.890.500 34,00 % af 15.400.000 euro 2005-2006 18/2-06 5.236.000 25,50 % af 15.400.000 euro 2006-2007 18/2-07 3.927.000 8,50 % af 15.400.000 euro 2007-2010 18/2-10 1.309.000 Herudover var  

 deponeret et beløb på 1.540.000 euro på Escrow Account i en dansk bank.
A  

 ApS's  

 andel heraf udgjorde 85 % (1.309.000 euro). Beløbet blev frigivet 18. februar  

 2005.
 Indtil 2010 er  

 en likvidation af selskabet udelukket.
Den påtænkte  

 spaltning Fordeling af  

 aktiver og passiver Ved den ansøgte  

 spaltning vil samtlige aktiver og passiver, som tilhører A ApS blive fordelt  

 mellem to nystiftede modtagende selskaber, E ApS og F ApS, således at  

 selskaberne modtager værdier svarende til henholdsvis 87,5 % og 12,5 % af  

 værdien i indskydende selskab.
Således vil E ApS modtage værdier svarende til  

 87,5 % af indskydende selskab, og F ApS vil modtage værdier svarende til 12,5  

 %  

 af indskydende selskab.
 I forbindelse  

 med spaltningen vil A ApS som tidligere nævnt ophøre.
 De modtagende  

 selskaber vil anvende kalenderåret som regnskabsår, og selskabernes første  

 regnskabsår  

 vil omfatte perioden 1. juli - 31. december 2005.
Vederlæggelse Ved spaltningen  

 af A ApS vil de to anpartshavere udelukkende blive vederlagt med anparter i  

 de  

 modtagende selskaber.
Vederlæggelsen  

 vil i øvrigt ske på den måde, at B får tildelt det modtagende selskab benævnt  

 E  

 ApS, medens C får tildelt det modtagende selskab benævnt F ApS.
Ved  

 spaltningen  

 vil de to anpartshavere således blive eneejer af hvert sit selskab.
Da værdien af E  

 ApS vil svare nøjagtigt til værdien af B's andel af A ApS, og da værdien af F  

 ApS vil svare nøjagtigt til værdien af C's andel af A ApS, vil vederlæggelsen  

 af de to anpartshavere dermed ske i samme forhold som hidtil.
Spaltningen  

 medfører således efter ansøgers opfattelse ikke nogen værdiforskydning mellem  

 anpartshaverne.
Formålet med  

 spaltningen A ApS har efter  

 salget af aktier m.m. en betydelig egenkapital på 86 mio. kr. hovedsageligt  

 bestående af likvide midler.
Det er  

 konstateret, at det er meget vanskeligt for anpartshaverne at blive enige om  

 en  

 fælles investeringsstrategi i selskabet.
De to anpartshavere ønsker derfor  

 via  

 den ansøgte spaltning at blive eneejer af hver sit selskab, således at de  

 bliver i stand til uafhængigt af hinanden, at kunne foretage diverse  

 investeringer, f. eks. i værdipapirer, nye virksomheder og fast ejendom af  

 den  

 meget betydelige egenkapital.
Det er allerede nu åbenbart for anpartshaverne,  

 at deres investeringsprofiler er ganske forskellige med hensyn til  

 investeringsrisiko- og horisont, ikke mindst på grund af aldersforskellen  

 anpartshaverne imellem.
B er 52 år, mens C er 73 år.
Forskellighederne har  

 medført et fastlåst aktivitetsniveau i A ApS, hvis væsentlige midler således  

 slet ikke investeres optimalt - på grund af de grundlæggende ledelsesmæssige  

 uoverensstemmelser.
B's fader, som  

 oprindelig startede virksomheden sammen med B, er gift med C.
B og C er  

 dermed,  

 om end indirekte, i familie med hinanden.
C har egne arvinger, og B er ikke  

 arving efter C.
Disse  

 familierelationer indebærer, at B - om end majoritetsaktionær - ikke  

 uden  

 C's samtykke kan/vil disponere over aktiverne i A ApS.
Investeringer, opstart  

 af nye aktiviteter m.m. kan derfor kun ske i enighed.
Da B og  

 C interesser  

 og ønsker som ovenfor beskrevet går i forskellige retninger for så vidt angår  

 investeringer og dispositioner vedrørende aktiverne i A ApS, er det indbyrdes  

 aktionærforhold til hinder for nye tiltag.
Indtil dette aktionærforhold er  

 løst, vil der ikke for (størstedelen af) midlerne i A ApS kunne blive  

 investeret i nye erhvervsmæssige aktiviteter.
De 2 aktionærers  

 fremtidige forretningsplaner For begge  

 anpartshavere gælder, at overskydende likviditet påtænkes investeret i  

 værdipapirer, herunder aktier.
Imidlertid er anpartshavernes investerings- og  

 risikoprofil meget forskellige, hvorfor det som nævnt er et stærkt ønske, at  

 investeringerne kan foretages uafhængigt af hinanden.
C ønsker kortsigtede  

 aktieinvesteringer med lavere risikoprofil, medens B er indstillet på  

 langsigtede investeringer og større risiko.
B er indtrådt i  

 en kreds af businessangels, idet han ad denne vej ønsker at investere i nye  

 virksomheder og samtidigt deltage i bestyrelsesarbejde og sparring med  

 ledelsen  

 i de virksomheder, som han vil investere i.
Investeringerne skal ske med  

 midler  

 fra A ApS.
C kan ikke tilslutte sig disse investeringer.
 Netværket af  

 "businessangels" er etableret i 2003 og er målrettet mod  

 investeringer i danske virksomheder, som står overfor  

 generations-/ejerskifte.  

 Deltagerne er tre bankpartnere, tre revisorpartnere, tre advokatpartnere og  

 17  

 privat investorer (business angels), herunder B, som har været deltager siden  

 2004. Investorerne råder over kapital i størrelsesordenen 800 mil. kr.
Med hensyn til  

 konkrete erhvervsmæssige aktiviteter og investeringer, som B påtænker at  

 involvere  

 sig i, bemærker repræsentanten indledningsvis, at B netop på grund af  

 situationen omkring ejerforholdet til A ApS hidtil har været forhindret i at  

 være så aktiv og opsøgende, som han ønsker.
Denne hindring skal spaltningen  

 af  

 A ApS netop løse, således at B ikke er hæmmet i sine erhvervsmæssige  

 udfoldelser og investeringer af midlerne i A ApS.
 Af konkrete  

 erhvervsmæssige aktiviteter og investeringer, som B har haft overvejelser om  

 at  

 involvere sig i, kan repræsentanten nævne:
I sidste kvartal  

 af 2005 bød B på en gård med en god beliggenhed.
Hensigten var at rive gården  

 ned og opføre 4-6 lejligheder med det ene formål at lave korttidsudleje for  

 golfspillere.
Der var tale om en investering i størrelsesordenen 7 mil. kr. i  

 første omgang med mulighed for opførelse af yderligere lejligheder.
I selve  

 budgivningen på gården, som blev solgt for 1.750.000 kr., blev B overbudt med  

 50.000 kr.
Var projektet lykkedes for B, havde der været tale om sæsonarbejde  

 til 3-4 personer samt - i byggeperioden - 10 arbejdspladser.
I forløbet har B  

 engageret arkitekter/byggesagkyndige.
 I perioden medio  

 2004 og frem til foråret 2005 har B været aktivt involveret i et  

 produktionsprojekt.  

 Projektet blev præsenteret i juni 2004. Sluttelig blev projektet forkastet på  

 grund af konjunkturerne i 2004/05.
På baggrund af  

 en ny henvendelse har B nu overvejelser om at investere i en  

 produktionsvirksomhed.  

 Der er tale om en virksomhed, som udover kapital tillige har brug for støtte  

 på  

 det ledelsesmæssige plan og som desuden står overfor et generationsskifte.
B  

 har ingen særlig kendskab til den konkrete branche, men netop hans  

 ledelsesmæssige  

 erfaringer og erfaringer med hensyn til generationsskifte indebærer, at han  

 udover at investere midler i projektet tillige påtænker at involvere sig på  

 det  

 ledelsesmæssige plan.
Som det fremgår  

 ovenfor har B til hensigt at etablere nye erhvervsmæssige aktiviteter og  

 investeringer  

 med midlerne fra A ApS.
En mere aktiv erhvervsmæssig adfærd afventer  

 afklaringen  

 af spaltningssagen.
Dog har B allerede - lige siden optagelsen i  

 businessangels  

 netværket - engageret sig i en række erhvervsprojekter, som imidlertid af  

 forskellige konkrete (ude fra kommende) årsager ikke er gennemført.
 C ønsker ikke at  

 deltage i noget af det ovenstående, men foretrækker som tidligere beskrevet  

 investeringer  

 med en anden risikoprofil og en kortere tidshorisont, idet der henses til  

 hendes alder.
Som det fremgår,  

 har anpartshaverne planer/overvejelser for fremtiden, som ikke kan realiseres  

 i  

 det nuværende fælles selskab, men derimod alene i den pågældende  

 anpartshavers  

 eget selskab.
Uenighederne omkring ledelsen og strategien i A ApS har den  

 konsekvens, at selskabets væsentlige egenkapital ikke bliver investeret  

 optimalt.
 Det er derfor  

 parternes opfattelse, at den ansøgte spaltning, hvor samarbejdet mellem de  

 nuværende anpartshavere ophører, medfører den mest hensigtsmæssige  

 selskabsstruktur  

 for de fremtidige aktiviteter og investeringer.
 Under hensyn til  

 det ovenfor anførte kan repræsentanten oplyse, at den ansøgte skattefri  

 spaltning ikke sker som led i hverken skattesvig, skatteunddragelse eller  

 skatteundgåelse, men sker udelukkende af rent forretningsmæssige årsager.
Afsluttende  

 bemærkninger Ansøger har  

 gjort opmærksom på, at C's høje alder alt andet lige indebærer, at  

 skatteudskydelsen  

 er tidsbegrænset - også selvom der gennemføres en spaltning som  

 ansøgt.
Der vil ikke være tale om aktier, der kan overdrages med  

 succession  

 til C's arvinger.
 Med hensyn til  

 sammenlignelig praksis kan ansøger bl.a. henvise til afgørelserne   


  

 SKM2003.359.TSS  


  

 og  


  

 SKM2003.102.TSS  


,  

 hvor forskellige investeringsønsker aktionærerne imellem begrunder en  

 tilladelse til skattefri spaltning.
 Idet SKAT har  

 sammenlignet den foreliggende sag med  


  

 SKM2005.232.TSS  


,  

 og anmodet om ansøgers kommentarer hertil, har repræsentanten yderligere  

 uddybet begrundelsen for omstruktureringen, med følgende:
Det er  

 repræsentantens vurdering, at de faktiske forhold i nærværende sag ikke er  

 sammenlignelige med forholdene i  


  

 SKM2005.232.TSS  


.  

 Det er efter repræsentantens opfattelse helt afgørende, at likvidation af  

 selskabet A ApS eller - for f.eks.
C vedkommende - et salg af  

 anparterne  

 ikke er en reel mulighed.
På grund af salget af aktiviteter/aktier i 2003 til  

 den købende koncern har A ApS fastlåste tilgodehavender samt større  

 garantiforpligtelser over for den købende koncern.
Frem til 2010 er en  

 likvidation derfor udelukket.
Endvidere vil et salg af anparterne for f.eks.  

 C  

 betyde, at hun må tåle et betydeligt nedslag i salgssummen - henset til de  

 deponerede beløb samt garantiforpligtelserne.
Som beskrevet udtrådte D af  

 selskabet primo 2005. Udtrædelsen skete ved et tilbagesalg til en værdi under  

 indre værdi.
Den lave tilbagesalgspris skyldtes netop de beskrevne  

 deponeringer  

 og garantiforpligtelser.
Som bekendt udtrådte D imidlertid  

 af helbredsmæssige årsager - han havde ikke andet valg.
Da en  

 likvidation af selskab eller et salg af anparter således ikke er en reel  

 mulighed for anpartshaverne, vil selskabet A ApS skulle bestå i en årrække.  

 Imidlertid har anpartshaverne som beskrevet i den oprindelige ansøgning  

 overordentligt  

 vanskeligt ved at opnå enighed for anvendelsen af selskabets midler.
B har en  

 række ønsker omkring investering i nye virksomheder, fast ejendom m.m.  

 Hvorimod  

 C ønsker at foretage mere kortsigtede investeringer i bl.a. danske  

 børsnoterede  

 aktier.
Som det fremgår,  

 indebærer uenigheden mellem parterne, at midlerne i A ApS ikke anvendes og  

 investeres optimalt, herunder ikke kan investeres i overensstemmelse med B's  

 ønsker om erhvervsmæssige tiltag, eftersom anpartshaverne ikke er i stand til  

 at træffe de fornødne beslutninger.
Dette forhold sammenholdt med, at  

 parterne  

 ikke kan gå hver til sit ved en likvidation eller ved et salg, indebærer  

 efter  

 vores opfattelse, at tilladelse til skattefri spaltning kan gives i  

 overensstemmelse  

 med den oprindelige anmodning.
 Den  

 skatteansættende myndighed fandt, at omstruktureringen primært var  

 erhvervsmæssigt begrundet og ikke havde til formål at foretage  

 skatteundgåelse  

 eller skatteunddragelse.
 SKAT meddelte  

 tilladelse til skattefri ophørsspaltning uden fastsættelse af særlige vilkår.
