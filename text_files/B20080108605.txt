Bekendtgørelse om ændring af bekendtgørelse om uddannelse i fødevarehygiejne 1) § 1 I bekendtgørelse nr. 123 af 15. februar 2008 om uddannelse i fødevarehygiejne foretages følgende ændringer:
1. Som fodnote til bekendtgørelsens titel indsættes: »Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer (EU-Tidende 2005 nr.
L 255 side 22).« 2. § 3, nr. 5 og 6 affattes således:
»5)  har gennemført en uddannelse inden for fødevareområdet eller har deltaget i kursus i fødevarehygiejne på mindst samme niveau som nævnt i § 2, stk. 1, 6) er ansat i eller har etableret fødevarevirksomhed før 1. januar 1997, såfremt der ikke efterfølgende sker ansættelse i eller etableres anden fødevarevirksomhed,« 3. I  § 3  indsættes som nr. 7 og 8 :
»7) er anerkendt i medfør af bekendtgørelse om anerkendelse af erhvervsmæssige kvalifikationer indenfor fødevarehygiejne, eller 8) foretager midlertidig og lejlighedsvis behandling af fødevarer i henhold til af bekendtgørelse om anerkendelse af erhvervsmæssige kvalifikationer indenfor fødevarehygiejne.« § 2 Bekendtgørelsen træder i kraft den 20. november 2008.
Fødevarestyrelsen, den 17. november 2008 Anders Munk Jensen / Helene Vinten Madsen 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer (EU-Tidende 2005 nr.
L 255 side 22).
