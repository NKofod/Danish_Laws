En lægevagtforening rejste spørgsmål om, hvorvidt der skulle svares afgift  

 af det vederlag, som foreningen betaler til Falcks Redningskorps for  

 formidling af telefonisk kontakt mellem tilkaldende patienter og vagthavende  

 læger.
Redningskorpset styrer pr. radio vagtlægerne fra stationens  

 vagtcentral, hvortil patienterne ringer med anmodning om sygebesøg.
Ydelsen  

 betales af lægerne gennem foreningen.
 Nævnet traf afgørelse om, at den af redningskorpsene udøvede  

 formidlingsvirksomhed omfattes af afgiftspligten efter lovens § 2, stk. 2.
 Ministeriet for Skatter og Afgifter har imidlertid i medfør af lovens § 4,  

 stk. 2 (nu § 4, stk. 4) fritaget den af redningskorpsene udøvede  

 formidlingsvirksomhed for alle lægevagtordninger for afgift, hvorved der  

 opnås en afgiftsmæssig ligestilling med de vagtordninger, som drives fra  

 visse lægevagtforeningers egne centraler eller vagtgrupper, og som anses som  

 en del af lægevirksomheden, der ikke omfattes af afgiftspligten, jf. lovens §  

 2, stk. 3, litra a.
 Afgørelsen er suppleret ved Mn.663. Se også Mn.786.
