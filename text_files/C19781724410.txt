 (Til amtsråd og kommunalbestyrelser, med hvilke Vejdirektoratet har  

 indgået samarbejdsaftale).
 Ifølge § 46, stk. 1, i vejloven (Ministeriet for offentlige arbejders  

 bekendtgørelse af 20. november 1975 af lov om offentlige veje) sker  

 ekspropriationer til hovedlandevejsanlæg efter reglerne i lov om  

 fremgangsmåden ved ekspropriation vedrørende fast ejendom.
 Disse ekspropriationer sker således som hovedregel under ledelse af  

 kommissarierne ved statens ekspropriationer.
 Ifølge vejlovens § 46, stk. 2, kan ministeren for offentlige arbejder, når  

 forholdene taler derfor, dog bestemme, at ekspropriation og taksation skal  

 ske ved amtskommunal eller kommunal foranstaltning og efter reglerne i  

 vejlovens kap. 5 med de fornødne lempelser.
Bestemmelse herom træffes efter bemyndigelse fra Ministeriet for  

 offentlige arbejder, jfr.
Ministeriets cirkulære af 2. juli 1974, af  

 Vejdirektoratet.
 Når ekspropriation til hovedlandevejsanlæg herefter sker ved amtskommunal  

 eller kommunal foranstaltning, bedes ekspropriationsmyndigheden, inden  

 åstedsforretning efter vejlovens §§ 47 og 48 afholdes, underrette  

 Vejdirektoratet om denne samt meddele, hvorvidt det på grund af særlige  

 forhold måtte findes ønskeligt, at Vejdirektoratet lader sig repræsentere ved  

 forretningen.
 Efter afholdelse af åstedsforretning bedes ekspropriationsmyndigheden  

 snarest for Vejdirektoratet forelægge væsentlige tekniske, trafikale  

 bemærkninger fra ejere, brugere m.v. vedrørende det forelagte og af  

 Vejdirektoratet før åstedsforretningens afholdelse godkendte projekt, jfr.  

 vejlovens § 48, stk. 3.
 Der kan således kun træffes ekspropriationsbeslutning, jfr. vejlovens §  

 49, i overensstemmelse med det af Vejdirektoratet godkendte projekt.
 Formålet med en sådan kontakt til Vejdirektoratet er, at eventuelle  

 berettigede ønsker om ændring af projektet kan behandles og eventuelt  

 imødekommes, inden ekspropriationbeslutningen træffes af vedkommende  

 amtskommunale eller kommunale myndighed, således at alle muligheder for  

 ændringer af projektet i videst muligt omfang er udtømte.
 Herigennem håber man ydermere at formindske risikoen for, at klage over  

 ekspropriationsbeslutningen til Ministeriet for offentlige arbejder, jfr.  

 vejlovens § 4, stk. 1, fører til ændring af projektet.
Vejdirektoratet, den 5 jan. 1978 P.D.V.
