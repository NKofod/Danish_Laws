Resumé A klagede sammen med 5 andre studerende over, at der havde været  

 støj under en skriftlig eksamen ved Københavns Universitet (KU). Fakultetet  

 tilbød på baggrund af klagen de studerende en ekstra prøveadgang ud over de  

 tilladte tre eksamensforsøg.
A klagede på ny, idet han mente, at klagen  

 skulle  

 behandles efter reglerne i bekendtgørelsen om behandling af eksamensklager  

 ved  

 de højere uddannelsesinstitutioner.
KU og Undervisningsministeriet lod ikke  

 klagen behandle efter reglerne i eksamensklagebekendtgørelsen.
Da klagen efter sit indhold ikke vedrørte forhold af faglig  

 karakter, kritiserede ombudsmanden ikke, at fakultetskontoret i første omgang  

 behandlede klagen som en administrativ klage.
Ombudsmanden fandt derimod, at  

 sagen burde have været overgået til behandling efter reglerne i  

 eksamensklagebekendtgørelsen, da A fastholdt, at han ønskede sagen behandlet  

 efter disse regler.
Ombudsmanden kritiserede endvidere flere forhold i  

 forbindelse  

 med sagens behandling, herunder den tid, der var medgået hertil. (J. nr.  

 1992-1355-712).
 Behandling af en eksamensklage ved Københavns Universitet.
 A klagede til mig over  

 behandlingen af en eksamensklage vedrørende støjproblemer i forbindelse med  

 afholdelsen af skriftlig eksamen i geologi den 14. januar 1992 på Københavns  

 Universitet.
 Af sagen fremgik det, at A  

 sammen med 5 andre studerende i skrivelse af 21. januar 1992 til dekanen for  

 Det Naturvidenskabelige Fakultet klagede over den betydelige støj, der havde  

 været i eksamenslokalet mellem klokken 12 og 12.30 i forbindelse med, at de  

 var  

 til eksamen i geologi 3. Om forløbet af eksamen og de forhold, som de klagede  

 over, anførte de følgende:
 "...
Det var åbenbart planlagt  

 således, at 3 timers geologi k eksamen skulle foregå i samme lokale.
Det kan  

 man godt acceptere i dette enkelte tilfælde, selv om det principielt er  

 uheldigt og forstyrrende, når 30-40 mennesker rejser sig midt i vort forløb.  

 Det man ikke kan acceptere er at tilsynet lang tid efter at studenterne har  

 forladt lokalet tæller, snakker og råber hen over salen.
Der tysses 5-10 min.  

 indtil en råber meget højt "Kan vi så få ro".
 Man kan heller ikke acceptere  

 at der straks derefter skal startes en eksamen i lokalet (12.30). Der går  

 mindst 5 min. med at sætte den nye eksamen i gang, bl.a. oplyser tilsynet at  

 der nu er 3. min. til start, 2. min. til start o.s.v.
Vi vil naturligvis påtale  

 denne behandling.
Fire timers skriftlig eksamen må betyde fire timer med  

 absolut ro.
Spørgsmålet er herefter hvad vi får i kompensation for denne  

 forstyrrelse?  

 Den sidste time er som bekendt den hvor man samler, retter til o.s.v." Det Naturvidenskabelige  

 Fakultet sendte A's klage til Geologisk Institut med anmodning om, at  

 instituttet sendte bedømmerne klagen, således at de var orienteret om  

 forholdet  

 ved bedømmelsen af de afleverede opgavebesvarelser.
 På forespørgsel fra Det  

 Naturvidenskabelige Fakultet oplyste eksamenstilsynet, at overvagten og 2  

 andre  

 vagter til denne eksamen havde oplyst, at der havde været "megen støj og  

 tyssen hjalp ikke". Den repræsentant for eksamenstilsynet, som udtalte  

 sig, oplyste, at hun, der selv havde været overvagt det pågældende sted i  

 flere  

 år, var af den opfattelse, at der var megen støj i lokalet, særlig når  

 tidspunkterne for de forskellige eksaminers afholdelse var af varierende  

 længde.
I skrivelse af 19. februar  

 1992 meddelte Det Naturvidenskabelige Fakultet bl.a.
A følgende afgørelse:
 "Foranlediget af den  

 indgivne klage og de indhentede udtalelser, har fakultetet besluttet at  

 tilbyde  

 eksaminanderne ved Geologi 3-eksamenen den 14. januar 1992 en ekstra  

 prøveadgang ud over de tilladte tre eksamensforsøg, således at den enkelte  

 eksaminand kan fravælge eksamensresultatet opnået ved prøven den 14. januar  

 1992.
Fakultetet er opmærksom på,  

 at den pågældende eksamenstilrettelæggelse har været uheldig, og vil fremover  

 søge lignende tilstande undgået." I skrivelse af 25. februar  

 1992 til dekankontoret, Det Naturvidenskabelige Fakultet, klagede A bl.a.  

 over  

 sagsbehandlingstiden i forbindelse med behandlingen af hans klage.
Han gjorde  

 endvidere indsigelse imod, at klagen ikke havde resulteret enten i en  

 omeksamination, eller at karaktererne var blevet hævet.
A mente, at klagen  

 skulle behandles i overensstemmelse med reglerne i eksamensbekendtgørelsen.  

 Til  

 slut anmodede A om at blive gjort bekendt med sagens akter, som foreskrevet i  

 bekendtgørelsen.
A bad om at få andre tilbud fra Det Naturvidenskabelige  

 Institut, da han nu principielt havde fået ret i sin klage.
 A rettede ved skrivelse af  

 24. februar 1992 henvendelse til Undervisningsministeriet om  

 sagsbehandlingstiden set i relation til bekendtgørelsen om behandling af  

 eksamensklager.
 I fakultetets udtalelse af  

 11. marts 1992 til rektor i anledning af A's klage til  

 Undervisningsministeriet  

 anførte fakultetet bl.a. følgende:
 "...
Ved klagens indgivelse  

 skønnede fakultetet, at klagen var begrundet i årsager der ikke tog sigte på  

 faglige forhold, hvor bedømmerne kunne have fejlet, men udelukkende  

 omhandlede  

 et kritisabelt lokalemæssigt problem ved eksamenen.
Dette skøn må også selve  

 klagens  

 indhold berettige til.
Denne går ensidigt på et støjproblem og afsluttes med  

 spørgsmålet om, hvad klagerne får i kompensation for forstyrrelsen.
Disse  

 omstændigheder var baggrunden for den videre sagsbehandling, herunder at  

 klagegrundlaget ikke kunne jævnføres med bestemmelserne i bekendtgørelsen om  

 behandling af eksamensklager.
Karakteren for Geologi 3  

 eksamenen dannes på grundlag af en skriftlig prøve (her d. 14.1.1992) samt en  

 senere mundtlig prøve.
Fakultetskontoret fremsender klagen til Geologisk  

 Institut  

 d. 3.2.92 med det formål, at orientere bedømmerne om det påklagede forhold.  

 Samme dag orienterede eksaminator, lektor (B), fakultetskontoret om, at den  

 mundtlige prøve var afholdt d. 21. og 22.1.1992. Han oplyste endvidere, at  

 bedømmerne havde taget et vist hensyn til støjproblemet, som var kendt af  

 bedømmerne.
Den 19.2.1992 modtager  

 fakultetskontoret Eksamenstilsynets udtalelse i sagen bilagt overvagtens  

 kommentarer.
Udtalelsen bekræfter, at der på et tidspunkt under den  

 skriftlige  

 prøve var støj som følge af en anden prøves ophør.
Samme dag træffer  

 dekanatet  

 en administrativ afgørelse i sagen, der som nævnt har baggrund i den rent  

 lokalemæssige situation og ingen relation til bedømmelsen af eksaminandernes  

 faglige viden og kunnen.
De pågældende eksaminander tilbydes - som svar på  

 ønsket om kompensation for støjen - en ekstra prøveadgang udover de tilladte  

 tre eksamensforsøg med ret til at fravælge eksamensresultatet fra prøven i  

 januar.
..." Om den tidsmæssige behandling  

 af sagen oplyste Det Naturvidenskabelige Fakultet følgende:
 "...
14.1.92 Skriftlig  

 prøve i Geologi 3 21. og  

 22.1.92 Mundtlig  

 prøve i Geologi 3, hvor den samlede karakter meddeles eksaminanden.
22.1.92 Klagen  

 modtages på fakultetskontoret. 8 dage efter den skriftlige prøve med  

 støjproblemet.
3.2.92 Kopi af  

 klagen til Geologisk Institut og Eksamenstilsynet...
3.2.92 Lektor (B)  

 meddeler telefonisk, at bedømmerne har været orienteret om støjproblemet  

 "og taget et vist hensyn hertil" 3.2.92 (A)  

 meddeler at han er kontaktperson for klagerne.
11.2.92 (A)  

 meddeler telefonisk, at klagen nu ønskes behandlet efter bekendtgørelsen om  

 klagebehandling.
12.2.92 Fakultetskontoret  

 skriver til Eksamenstilsynet med anmodning om en udtalelse i sagen...
12.2.92 Fak.kontoret  

 skriver til (A) ... der den 13.2.92 på  

 fakultetskontoret erklærer sig tilfreds med vort brev af g.d.
19.2.92 Eksamenstilsynets  

 udtalelse...
19.2.92 Dekanatets  

 afgørelse til samtlige eksaminander...
25.2.92 (A's) brev  

 til fakultetet bekræfter modtagelsen af fakultetets brev af 19.2.92, men  

 "ser frem til andre tilbud".
3.3.92 Fakultetet  

 modtager brev fra rektor med Undervisningsministeriets brev med anmodning om  

 en udtalelse i sagen, der d. 24.2.92 af (A) er indbragt for  

 Undervisningsministeriet." Fakultetets udtalelse blev af  

 rektor den 17. marts 1992 sendt til Undervisningsministeriet.
Rektor henholdt  

 sig til fakultetets udtalelse.
 Den 16. marts 1992 rykkede A  

 dekankontoret, Det Naturvidenskabelige Fakultet, for svar på sin skrivelse af  

 25. februar 1992. Fakultetet svarede den 19. marts 1992, at sagen nu på grund  

 af A's henvendelse til Undervisningsministeriet behandledes af Rektor for  

 Københavns Universitet.
Undervisningsministeriet,  

 Forskningsafdelingen, meddelte den 25. marts  

 1992 A, at ministeriet på baggrund af  

 universitetets udtalelse vedrørende sagsforløbet, herunder den tid, der var  

 medgået til sagens behandling, ikke havde yderligere kommentarer til sagens  

 behandling.
For så vidt angik A's ønske om, at klagen behandledes efter  

 bekendtgørelse om eksamensklager, meddelte ministeriet, at ministeriet først  

 kunne behandle sagen, når de almindelige rekursmuligheder var udnyttet.
I skrivelse af 30. marts 1992  

 klagede A på ny til Undervisningsministeriet over sagsbehandlingen og over  

 afgørelsen.
Han klagede nærmere over, 1)at sagen ikke var behandlet efter  

 klagebekendtgørelsen, over 2)sagsbehandlingstiden set i relation til  

 bekendtgørelsen og over, 3)at han ikke i afgørelsen fra Det  

 Naturvidenskabelige  

 Fakultet havde modtaget nogen klagevejledning.
Ministeriet meddelte herefter  

 den 6. april  

 1992 A,  

 at ministeriet havde bedt universitetet om en udtalelse.
Endvidere meddelte  

 ministeriet, at ministeriet efter gennemlæsning af sagen gik ud fra, at A  

 allerede havde indgivet en klage efter reglerne i bekendtgørelse om  

 behandling  

 af eksamensklager ved de højere uddannelsesinstitutioner.
Da ministeriet fra  

 Det Naturvidenskabelige Fakultet havde fået oplyst, at A ikke havde indgivet  

 individuelle klager efter reglerne i bekendtgørelsen, bad ministeriet A og de  

 andre studerende, der var utilfredse med eksamensforløbet om hver især at  

 udforme en skriftlig klage med en begrundelse for klagen.
Efter at have indhentet en  

 udtalelse fra universitetet svarede ministeriet den 22. maj 1992, at A var  

 blevet henvist til at indgive klage efter reglerne i bekendtgørelsen om  

 eksamensklager.
Da han ikke havde benyttet sig af denne mulighed, kunne  

 ministeriet ikke hjælpe ham.
A rettede den 25. april 1992  

 henvendelse til mig vedrørende klagesagen.
Jeg oversendte denne skrivelse til  

 Undervisningsministeriet den 20. maj 1992. Jeg henledte ministeriets  

 opmærksomhed på, at A havde klaget over 2 nærmere angivne punkter.
 Undervisningsministeriet  

 svarede den 3. juni  

 1992 A  

 følgende:
 "...
Ved besvarelsen af  

 henvendelsen har Folketingets Ombudsmand bedt ministeriet redegøre for  

 følgende  

 forhold, - hvorfor jeres klage af 21.  

 januar 1992 ikke er blevet behandlet efter reglerne i Bekendtgørelse om  

 behandling af eksamensklager ved de højere uddannelsesinstitutioner  

 (klagebekendtgørelsen). I tilslutning hertil, hvorfor ministeriet ikke  

 finder,  

 at jeres klage af nævnte dato opfylder de krav, der stilles til en klage, der  

 indgives efter nævnte bekendtgørelse.
 - den sagsbehandling,  

 herunder den tidsmæssige udstrækning af sagsbehandlingen, som klagen var  

 undergivet på Det Naturvidenskabelige Fakultet.
 Jeres klage af 21. januar  

 1992 er udformet som en kollektiv klage over støjproblemer i forbindelse med  

 afholdelsen af eksamen i geologi 3 den 14. januar 1992. Klagen afsluttes med  

 ordene "spørgsmålet er herefter, hvad vi får i kompensation for denne  

 forstyrrelse." Klagen er underskrevet af 6 personer.
En sådan kollektivt udformet  

 klage kan ikke behandles efter nævnte klagebekendtgørelse, men alene som en  

 administrativ klage.
Hvilket også fremgår af Det Naturvidenskabelige  

 Fakultets  

 brev af 12. febr. 1992 til (A), hvori det meddeles, "at fakultetet nu  

 indhenter udtalelse fra eksamenstilsynet til belysning af muligheden for en  

 evt.  

  

 administrativ  

  

 afgørelse, som  

 fakultetet kan tage i sagen".
 Fakultetet har anset støjen -  

 som værende af betydning - og har på grundlag heraf givet jer mulighed for en  

 ekstra prøveadgang ud over de 3 tilladte eksamensforsøg med ret til at  

 fravælge  

 eksamensresultatet opnået ved prøven den 14. januar 1992.
I følge Lov om styrelse af  

 højere uddannelsesinstitutioner har universitetet kompetence til at træffe  

 administrative afgørelser.
Sådanne afgørelser kan ikke ændres af ministeriet,  

 medmindre der foreligger ulovligheder, herunder formelle mangler i  

 forbindelse  

 med afgørelsen.
Det finder ministeriet ikke, at der gør her.
En administrativ afgørelse  

 kan aldrig gå ud på, at karakteren ændres.
Dette kan kun ske, hvis der  

 indgives  

 en formel klage udformet efter reglerne i klagebekendtgørelsen.
En sådan klage skal i følge §  

 2 "indgives af  

  

 den  

  

 studerende". Klagen skal være  

  

 skriftlig  

  

 og  

  

 begrundet.
Der kan således ikke  

 indgives en kollektiv klage, idet den enkelte klager skal begrunde, hvorfor  

 han/hun mener, at karakteren skal ændres.
Klagen skal indgives senest 8.  

 hverdag efter, at resultatet af prøven er bekendtgjort.
 Det Naturvidenskabelige  

 Fakultet har flere gange opfordret jer til at indgive en klage, som opfylder  

 nævnte formkrav, men ingen af jer har ønsket at benytte jer af denne  

 mulighed.
 Ministeriet gik ved brev af  

 25. marts 1992 fejlagtigt ud fra, at der var indgivet en klage - jf. bilag 2  

 til Fakultetets brev af 11. marts 1992. Da ministeriet på telefonisk  

 forespørgsel til fakultetet imidlertid fik oplyst, at der endnu ikke var  

 indgivet en klage, bad vi jer i brev af 6. april 1992 om at indgive en  

 individuel klage.
Sagens behandling På grundlag af ovennævnte  

 mener ministeriet, at have redegjort for, hvorfor klagen ikke er behandlet  

 efter klagebekendtgørelsen.
Tidsfrister i nævnte bekendtgørelse kan derfor  

 ikke  

 bruges her.
Heller ikke en analogi kan anvendes, idet fristen på 12 dage i  

 klagebekendtgørelsens § 5 alene vedrører den tid, som bedømmerne har til  

 rådighed - ikke den administrative behandling.
En klagesag skal behandles,  

 så hurtigt som det er muligt efter sagens indhold.
Fakultetet har tidligere  

 redegjort for tidsforløbet, vi finder ikke, at sagen har taget længere tid  

 end  

 nødvendigt.
Vi har bemærket, at (A) adskillige gange har henvendt sig til  

 fakultetskontoret og 2 gange direkte til dekanen.
Enhver henvendelse kræver  

 sagsbehandling.
Ministeriet mener, at de  

 studerende løbende er blevet informeret om sagens forløb.
Alle eksaminander  

 er  

 blevet informeret om afgørelsen d. 19. februar 1992 ved særskilt meddelelse.  

 I  

 er blevet orienteret om jeres ret til at klage efter klagebekendtgørelsen.  

 Herved ville I have fået mulighed for at få bedømt jeres karakterer endnu en  

 gang eller undersøgt muligheden for omeksamination.
Vi håber, denne redegørelse  

 har fjernet eventuelle misforståelser omkring fortolkning af  

 klagebekendtgørelsen og behandlingen af klagen." På baggrund af dette svar  

 klagede A til mig over ministeriets afgørelse.
Til støtte for sin opfattelse,  

 hvorefter bekendtgørelsen også skulle gælde for behandlingen af A's  

 eksamensklage, anførte han, at  

  

 der ikke sprogligt var noget i bekendtgørelsen, der hindrede, at  

 klager indgivet af flere eksaminander vedrørende samme klagepunkt kunne  

 behandles efter bekendtgørelsen, og at  

  

 der tidligere havde været indgivet kollektiv klage, som havde  

 været behandlet efter bestemmelserne i klagebekendtgørelsen.
 Under hensyn til, at A på  

 grund af den langsommelige sagsbehandling ved fakultetskontoret ikke havde  

 fået  

 mulighed for at få en hurtig omeksamination, mente han, at han i stedet  

 skulle  

 have karakteren for den pågældende eksamen hævet med et point fra 5,1 til  

 6,1.  

 A mente ikke, at ankenævnets formand burde have udtalt sig om sagens  

 behandling  

 på det tidspunkt, da sagen ikke var forelagt ankenævnet til afgørelse.
 Det Naturvidenskabelige  

 Fakultet udtalte i anledning af A's klage:
"...at det er  

 fakultetets opgave at vurdere de studerendes faglige niveau og indestå herfor  

 overfor omverdenen.
Dette niveau og vurderingen heraf kan ikke efter  

 fakultetets opfattelse være afhængig af de gode resp. dårlige fysiske  

 forhold,  

 hvorunder de studerende aflægger deres prøver.
Fakultetet fandt, at  

 forholdene  

 var kritisable, og at eksamensforsøget - for de studerende der efter egen  

 vurdering havde følt sig påvirket af de fysiske forhold - ikke skulle tælle  

 med.
For så vidt angår en klage,  

 der fremsendes underskrevet af flere studerende, og hvor der ikke  

 argumenteres  

 individuelt i klagen, må det oplyses, at disse ikke tidligere har været  

 afvist  

 af fakultetet.
Det drejer sig typisk om klager, hvor der påstås, at opgaven  

 falder helt eller delvist uden for pensum, og hvor en afgørelse af en  

 individuel  

 indgivet klage, derfor (alligevel) vil få betydning for hele det pågældende  

 hold." Undervisningsministeriet,  

 Forskningsafdelingen, udtalte på denne baggrund følgende:
 "...
Efter på ny at have overvejet  

 sagen mener ministeriet, at det vil være for restriktivt at forlange, at der  

 altid skal indgives individuelle klager efter eksamensklagebekendtgørelsen.  

 Vi  

 er således enig med Københavns Universitet i, at en klage underskrevet af  

 flere  

 studerende i visse situationer kan behandles efter klagebekendtgørelsen.
Her  

 tænkes fx på klager, hvor det påstås, at opgaven falder uden for pensum,  

 eller  

 der klages over eksamensforholdene.
Tilfælde hvor afgørelsen alligevel vil få  

 betydning for hele holdet.
Den foreliggende klage kunne således uanset sin  

 ufuldstændige form have været behandlet efter reglerne i  

 klagebekendtgørelsen,  

 så det er de tidligere bedømmere/ankenævnet, som skal tage stilling til om  

 klagen skal afvises eller realitetsbehandles.
Som det fremgår af sagen, har  

 universitetet været indstillet på, at lade klagen behandle efter  

 bekendtgørelsen efterfølgende.
Det har klagerne imidlertid ikke ønsket.  

 Derimod  

 synes sagen, at være løbet af sporet på grund af klagernes manglende  

 forståelse  

 af forskellen mellem en administrativ behandling og en faglig bedømmelse  

 efter  

 bekendtgørelsen.
En faglig bedømmelse kan udelukkende foretages af de  

 oprindelige bedømmere eller ved anke af et ankenævn.
Bedømmerne har 3  

 sanktionsmuligheder.
De kan foretage ny bedømmelse, tilbyde omeksamination  

 eller afvise klagen.
 Da den faglige kompetence,  

 som nævnt, er overladt til de tidligere bedømmere/ankenævnet har ministeriet  

 ikke mulighed for at efterkomme klagernes krav om at hæve karaktererne.
..." En sagsbehandler ved Det  

 Naturvidenskabelige Fakultet oplyste i tilslutning hertil telefonisk over for  

 en af mine medarbejdere, at klagerne ikke udtrykkeligt havde tilkendegivet,  

 at  

 de ikke ønskede deres klage behandlet efter klagebekendtgørelsens regler.
 I min afsluttende skrivelse  

 til A udtalte jeg følgende:
"1. Det fremgår af § 1 i  

 bekendtgørelse nr. 93 af 15. februar 1990 om behandling af eksamensklager ved  

 de højere uddannelsesinstitutioner, at en klage over interne og eksterne  

 prøver  

 og eksaminer (en eksamensklage) kan vedrøre bl.a. eksamensforløbet.
Det  

 fremgår  

 ikke af bekendtgørelsen, hvorledes de klager, som skal behandles efter  

 bekendtgørelsen, afgrænses over for de tilfælde, hvor en klage behandles som  

 en  

 administrativ klage, og hvor afgørelse derfor træffes af fakultetet.
Det  

 fremgår af Undervisningsministeriets udtalelse i anledning af Deres klage til  

 mig, at ministeriet nu er af den opfattelse, at klagen kunne være behandlet  

 efter reglerne i klagebekendtgørelsen.
Dette ville have medført, at de  

 tidligere bedømmere/ankenævnet skulle have taget stilling til, om klagen  

 skulle  

 afvises eller realitetsbehandles.
 Når ministeriet nu er af den  

 opfattelse, at klagen kunne være behandlet efter klagebekendtgørelsen, rejser  

 der sig spørgsmålet, om det var en fejl fra fakultetskontorets side, at  

 kontoret i første omgang behandlede sagen som en administrativ klage.
Efter indholdet af klagen  

 vedrørte den ikke forhold af faglig karakter, men derimod klager over de  

 støjmæssige forhold, hvorunder eksamen foregik.
På denne baggrund kan jeg  

 ikke  

 kritisere, at fakultetskontoret i første omgang behandlede klagen som en  

 administrativ klage.
De meddelte telefonisk den  

 11. februar 1992 fakultetskontoret, at De ønskede klagen behandlet efter  

 reglerne i eksamensbekendtgørelsen.
Allerede på dette tidspunkt måtte  

 fakultetet overveje, om sagen stadig skulle behandles som en administrativ  

 klage, eller om sagen burde henvises til behandling i henhold til  

 klagebekendtgørelsens regler.
 Under hensyn til, at der som  

 ovenfor anført var tale om en klage, der ikke vedrørte forhold af faglig  

 karakter, finder jeg ikke tilstrækkeligt grundlag for at kritisere, at  

 fakultetskontoret fortsatte med at behandle sagen administrativt med henblik  

 på  

 at træffe en afgørelse, som muligvis kunne tilfredsstille klagerne.
 Jeg mener derimod, at sagen  

 burde have været overgået til behandling efter reglerne i bekendtgørelse om  

 behandling af eksamensklager ved de højere uddannelsesinstitutioner, da De på  

 baggrund af fakultetets afgørelse i skrivelser af 24. februar 1992 til  

 Undervisningsministeriet og af 25. februar 1992 til Københavns Universitet  

 fastholdt, at De ønskede sagen behandlet efter disse regler.
 Jeg har gjort Rektor ved  

 Københavns Universitet og Undervisningsministeriet bekendt med min  

 opfattelse.
 Som anført ovenfor har  

 ministeriet i sin udtalelse til mig af 20. august 1992 lagt til grund, at De  

 ikke ønskede sagen behandlet efter klagebekendtgørelsens regler.
 Som det fremgår af det  

 ovenfor anførte, har en af mine medarbejdere fra Københavns Universitet  

 imidlertid fået oplyst, at De ikke udtrykkeligt har frafaldet Deres ønske om  

 at  

 få klagen behandlet efter klagebekendtgørelsens regler.
På denne baggrund har jeg i  

 dag sendt sagen til Undervisningsministeriet.
Jeg har henstillet til  

 ministeriet at genoptage sagen, med henblik på at ministeriet kan tage  

 stilling  

 til, om sagen på det nu foreliggende grundlag skal tilbagesendes til  

 universitetet med henblik på at blive behandlet efter reglerne i  

 bekendtgørelse  

 nr. 93 af 15. februar 1990 om behandling af eksamensklager ved de højere  

 uddannelsesinstitutioner.
 Jeg har udbedt mig  

 underretning om, hvad der videre sker.
 2. I skrivelsen af 25.  

 februar 1992 til dekankontoret bad De om en kopi af udtalelsen fra  

 eksamenstilsynet.
Det fremgår ikke af sagens  

 akter, at denne begæring om aktindsigt er imødekommet.
Jeg har dog ved min  

 behandling af sagen lagt til grund, at den er indgået i det materiale, af  

 hvilket De fik fremsendt en kopi i forbindelse med, at ministeriet traf  

 afgørelse ved skrivelse af 25. marts 1992.
Efter forvaltningslovens §  

 16, stk. 1, træffes afgørelse om aktindsigt af den myndighed, der i øvrigt  

 har  

 afgørelsen af den pågældende sag.
Når sagen som i dette tilfælde er under  

 behandling ved en klageinstans, er det klageinstansen, der skal tage stilling  

 til spørgsmålet om aktindsigt.
 Det er derfor korrekt, når  

 universitetet har overladt det til Undervisningsministeriet at træffe  

 afgørelse  

 om spørgsmålet om aktindsigt.
 De burde efter  

 forvaltningslovens § 16, stk. 2, inden 10 dage fra Deres anmodning have  

 modtaget enten en afgørelse i anledning af Deres begæring om aktindsigt eller  

 underretning om grunden til, at der endnu ikke var truffet afgørelse, og  

 hvornår afgørelse kunne forventes at foreligge.
 Efter forvaltningslovens §  

 11, stk. 1, skal en part, der under sagens behandling fremsætter begæring om  

 aktindsigt, når denne begæring efter loven skal imødekommes, have adgang til  

 at  

 gøre sig bekendt med dokumenterne, inden der træffes afgørelse i sagen.
 Jeg finder det kritisabelt,  

 at De ikke fik underretning i overensstemmelse med forvaltningslovens § 16,  

 stk  

 2, ligesom jeg finder det kritisabelt, at ministeriet traf afgørelse, inden  

 De  

 havde haft lejlighed til at gøre Dem bekendt med indholdet af den udtalelse,  

 som De i Deres henvendelse til fakultetskontoret havde anmodet om aktindsigt  

 i.
 Jeg har gjort Københavns  

 Universitet og Undervisningsministeriet, Forskningsafdelingen, bekendt  

 hermed.
3. Undervisningsministeriet  

 traf afgørelse den 25. marts 1992 uden forinden at have gjort Dem bekendt med  

 de udtalelser, som ministeriet havde modtaget fra universitetet.
Først da  

 ministeriet traf afgørelse, modtog De kopi af sagens akter.
Efter forvaltningslovens §  

 19, stk. 1, skal en part i en sag, når denne ikke kan antages at være bekendt  

 med, at myndigheden er i besiddelse af bestemte oplysninger vedrørende sagens  

 faktiske omstændigheder, af myndigheden gøres bekendt med oplysningerne og  

 have  

 lejlighed til at fremkomme med en udtalelse.
Dette gælder dog kun, hvis  

 oplysningerne er til ugunst for den pågældende part og er af væsentlig  

 betydning for sagens afgørelse.
Udtalelsen fra universitetet  

 indeholdt oplysninger om de sagsbehandlingsskridt, som havde fundet sted  

 under  

 fakultetskontorets behandling af sagen.
Det kunne ikke antages at være Dem  

 bekendt, at disse oplysninger ville indgå i ministeriets behandling af sagen.  

 Det er min opfattelse, at udtalelsen fra universitetet burde have været sendt  

 til partshøring efter forvaltningslovens § 19.
 Jeg har gjort  

 Undervisningsministeriet bekendt med min opfattelse.
 Da De efterfølgende  

 kommenterede de foreliggende akter, og ministeriet på dette grundlag traf  

 afgørelse  

 på ny, finder jeg ikke anledning til at foretage videre vedrørende dette  

 spørgsmål.
4. Undervisningsministeriet  

 havde ved sin afgørelse af 25. marts 1992 ikke yderligere kommentarer til  

 sagens behandling.
Jeg har forstået dette således, at ministeriet bl.a. ikke  

 har fundet at kunne kritisere den tid, som universitetet havde været om at  

 behandle Deres klage over forholdene ved eksamen.
I tilfælde, hvor klagen  

 vedrører forhold, der kan resultere i omeksamination eller anden følge, der  

 har  

 konsekvenser for den studerendes videre studieforløb, bør det efter min  

 opfattelse ikke være afgørende for den tidsmæssige udstrækning af  

 sagsbehandlingen, om en klage behandles efter reglerne i bekendtgørelse om  

 behandling af eksamensklager ved de højere uddannelsesinstitutioner, eller om  

 klagen behandles administrativt.
Jeg mener derfor, at de principper om den  

 tidsmæssige udstrækning af klagebehandlingen, der har fundet udtryk i  

 klagebekendtgørelsen, bør finde tilsvarende anvendelse ved den administrative  

 behandling af en sådan klage.
 Det fremgår, at der gik  

 omkring en måned, fra fakultetskontoret modtog Deres klage, til der blev  

 truffet afgørelse.
 Af bekendtgørelsens § 3  

 fremgår, at "institutionen forelægger hurtigst muligt klagen for den  

 eller  

 de oprindelige bedømmere." Efter § 5, stk. 1, skal klagen "senest  

 den  

 12. hverdag efter at bedømmerne har modtaget klagen" være  

 færdigbehandlet  

 og afgørelsen meddelt til institutionen, der "hurtigst muligt giver  

 klageren meddelelse om resultatet." Efter § 5, stk. 2, skal  

 institutionen,  

 hvis der foreligger omstændigheder, der umuliggør klagens behandling, inden  

 for  

 fristen i stk. 1, underrette klageren herom med angivelse af, hvornår klagen  

 forventes færdigbehandlet.
Af den oversigt, som  

 fakultetskontoret har udarbejdet over den sagsbehandling, som sagen har været  

 undergivet, fremstår det, som om behandlingen af Deres henvendelse af 21.  

 januar 1992 som en klage, der skulle have konkrete følger for vurderingen af  

 den afholdte eksamen, først er begyndt med fakultetetskontorets skrivelser af  

 12. februar 1992. Jeg har herved lagt vægt på, at skrivelsen af 3. februar  

 1992  

 til Geologisk Institut allerede samme dato blev besvaret med, at bedømmerne  

 havde været orienteret om støjproblemet og havde taget et vist hensyn hertil.  

 Da klagen åbenbart først var indgivet, efter at bedømmelsen havde fundet sted  

 i  

 forbindelse med den mundtlige eksamen, mener jeg ikke, at Det  

 Naturvidenskabelige Fakultetskontor med rette kunne forvente, at sagen var  

 løst  

 med denne udtalelse.
Endvidere tog fakultetskontoret ikke initiativ til at  

 høre  

 klagerne på baggrund af denne udtalelse.
At eksamenstilsynet blev orienteret  

 om  

 forholdet med anmodning om atter at understrege over for eksamensvagterne, at  

 eksamener skal tilstræbes gennemført under den størst mulige ro og orden,  

 havde  

 kun relation til fremtidige eksamener.
 Jeg finder det under hensyn  

 til den hast, som eksamensklager skal behandles med, kritisabelt, at en reel  

 behandling af klagen først blev påbegyndt ved fakultetskontorets skrivelser  

 af  

 12. februar 1992, og at der af denne grund hengik 4 uger, før  

 fakultetskontoret  

 traf afgørelse.
 De har anført, at  

 fakultetskontorets afgørelse af 19. februar 1992 først var poststemplet den  

 24.  

 februar 1992 og modtaget af Dem den 25. februar 1992. De har som bilag til  

 Deres klage vedlagt kopi af den kuvert med poststempel, som De modtog fra  

 Eksamenskontoret.
Det er i overenstemmelse med  

 god forvaltningsskik, at en skrivelse afsendes samme dato, som den er  

 underskrevet.
At skrivelsen afsendes med det samme er af særlig betydning i  

 en  

 sag, hvor der som her er visse frister for sagsbehandlingen.
 Jeg har gjort  

 Undervisningsministeriet og Københavns Universitet bekendt med min  

 opfattelse,  

 men foretager i øvrigt ikke videre vedrørende dette spørgsmål.
