Skriftlig fremsættelse (28. marts 2007) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af lov om retssikkerhed ved forvaltningens anvendelse af  

 tvangsindgreb  

 og oplysningspligter (Udvidelse af lovens anvendelsesområde og ophævelse af  

 revisionsbestemmelse) (Lovforslag nr.
L 200) Lovforslaget fremsættes med henvisning til § 26 i lov om  

 retssikkerhed ved forvaltningens anvendelse af tvangsindgreb og  

 oplysningspligter (retssikkerhedsloven), hvorefter justitsministeren  

 fremsætter  

 forslag om revision af loven i folketingsåret 2006-07.
 Ved lov nr. 442 af 9. juni 2004 om retssikkerhed ved  

 forvaltningens anvendelse af tvangsindgreb og oplysningspligter  

 (retssikkerhedsloven) blev der med lovens kapitel 2 og 3 gennemført en samlet  

 regulering af en række spørgsmål, som vedrører tilfælde, hvor en  

 forvaltningsmyndighed har mulighed for uden for strafferetsplejen at foretage  

 tvangsindgreb i form af navnlig såkaldte kontrol- og tilsynsbesøg uden  

 forudgående  

 retskendelse.
 Reguleringen i lovens kapitel 2 indebærer bl.a., at  

 tvangsindgreb kun må anvendes, hvis mindre indgribende foranstaltninger ikke  

 er  

 tilstrækkelige, og hvis indgrebet står i rimeligt forhold til formålet med  

 indgrebet, og at en part forud for gennemførelsen af en beslutning om  

 iværksættelse af et tvangsindgreb som udgangspunkt skal underrettes om  

 beslutningen.
Lovens kapitel 3 indeholder endvidere en bestemmelse om, at  

 hvis en enkeltperson eller juridisk person med rimelig grund mistænkes for at  

 have begået en strafbar lovovertrædelse, kan tvangsindgreb over for den  

 mistænkte med henblik på at tilvejebringe oplysninger om det eller de  

 forhold,  

 som mistanken omfatter, alene gennemføres efter reglerne i retsplejeloven om  

 strafferetsplejen.
Det gælder dog ikke, hvis tvangsindgrebet gennemføres med  

 henblik på at tilvejebringe oplysninger til brug for behandlingen af andre  

 spørgsmål end fastsættelse af straf, ligesom den mistænkte kan meddele  

 samtykke  

 til fravigelse af bestemmelsen.
 Herudover regulerer loven i kapitel 4 visse spørgsmål, der  

 kan opstå i tilfælde, hvor borgere og virksomheder er forpligtet til at  

 meddele  

 oplysninger til en forvaltningsmyndighed.
 Det fremgår af lovens § 1, stk. 5, at kapitel 2 og 3 ikke  

 gælder for tvangsindgreb, som foretages af forvaltningsmyndigheder efter  

 indhentet retskendelse.
 Det foreslås med lovforslaget at ophæve bestemmelsen i § 1,  

 stk. 5. Det vil i givet fald indebære, at retssikkerhedslovens  

 anvendelsesområde udvides til også at omfatte tvangsindgreb af den karakter,  

 der er omfattet af loven, hvis de foretages efter indhentet retskendelse.
Myndighederne vil herefter i de relativt få tilfælde, hvor  

 et tvangsindgreb kun kan ske efter forudgående retskendelse, skulle gå frem  

 efter reglerne i retssikkerhedslovens kapitel 2 om gennemførelse af  

 tvangsindgreb og kapitel 3 om forholdet til strafferetsplejen.
Det vil bl.a.  

 indebære, at Konkurrencestyrelsen vil skulle gå frem efter de nævnte regler,  

 når styrelsen foretager kontrolundersøgelser hos virksomheder mv. efter  

 indhentet retskendelse.
 Det forslås endvidere at ophæve revisionsbestemmelsen i  

 lovens § 26. Der er efter Justitsministeriets opfattelse ikke på baggrund af  

 de  

 hidtidige erfaringer med loven grundlag for  udover den foreslåede  

 udvidelse  

 af lovens anvendelsesområde  at foreslå ændringer af loven.
 Idet jeg i øvrigt tillader mig at henvise til lovforslaget  

 og de ledsagende bemærkninger, skal jeg hermed anbefale lovforslaget til det  

 Høje Tings velvillige behandling.
