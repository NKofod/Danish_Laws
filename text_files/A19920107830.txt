 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om social bistand, jf. lovbekendtgørelse nr. 829 af 1.
 oktober 1992, som ændret ved lov nr. 923 af 25. november 1992, foretages  

 følgende ændring:
 § 55,  stk. 1-9, ophæves, og i stedet indsættes:
»Der kræves ikke betaling for varig hjemmehjælp.« Stk. 10  bliver herefter stk. 2.
§ 2 I lov om stempelafgift, jf. lovbekendtgørelse nr. 742 af 27. august 1992,  

 som senest ændret ved lov nr. 918 af 25. november 1992, ophæves § 86, stk. 2.
§ 3 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved lov nr. 501 af 24. juni 1992, ophæves § 17 A, stk. 4.
§ 4 Loven træder i kraft den 1. januar 1993.
Givet på Marselisborg Slot, den 23.  

 december 1992 Under Vor Kongelige Hånd og Segl MARGRETHE R.
