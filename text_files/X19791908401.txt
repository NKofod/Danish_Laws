 Børn af forældre, der tilhører det tyske mindretal, bør anvises plads  

 i mindretallets daginstitutioner, såfremt forældrene udtrykker ønske herom,  

 uanset om pågældende institution er beliggende uden for opholdskommunen, og  

 uafhængig af, om der her måtte være ledige institutionspladser.
 MEDDELELSE OM AFGØRELSEN:
Socialministeriet har om anvisning af plads i daginstitutioner for børn af  

 forældre, der tilhører det tyske mindretal, henvist til, at det af pkt. 41  

 sammenholdt med pkt. 39 i socialministeriets cirkulære af 29. marts 1976 om  

 institutioner under kommunerne og om visse særlige plejehjem fremgår, at  

 disse børn bør anvises plads i mindretallets institutioner, såfremt  

 forældrene udtrykker ønske herom.
Dette gælder, uanset om pågældende  

 institution ligger uden for forældrenes opholdskommune, og uafhængig af, om  

 der her måtte være ledige institutionspladser.
 Opholdskommunen er i givet fald efter § 10 forpligtet til at afholde den  

 kommunale andel af udgifterne ved barnets institutionsophold.
