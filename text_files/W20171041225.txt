Skrivelse om, hvorvidt et medlem af et byråd, der har vedtaget en bøde for overtrædelse af færdselslovens § 118, jf. § 42, stk. 2, er valgbar (Valgbarhedsnævnets skrivelse af 29. november 2017 til et byråd) Ved e-post af 26. oktober 2017 har byrådet i X Kommune i henhold til § 101, stk. 4, i lov om kommunale og regionale valg, jf. lovbekendtgørelse nr. 1089 af 26. september 2017, indberettet til Valgbarhedsnævnet, at byrådsmedlem N.
N. har vedtaget et bødeforelæg for overtrædelse af færdselslovens § 118, jf. § 42, stk. 2.
 Det fremgår af sagen, at den pågældende den  har ført en personbil med en hastighed på mindst 149 km/t, selv om hastigheden på motorvej ikke må overstige 130 km/t.
 Forseelsen er straffet med en bøde på 2.000 kroner.
 I den anledning skal det meddeles, at Valgbarhedsnævnet har fundet, at den begåede handling ikke i almindeligt omdømme gør den pågældende uværdig til at være medlem af kommunale og regionale råd, jf. den kommunale og regionale valglovs § 4.
 Den pågældende må derfor anses for valgbar.
