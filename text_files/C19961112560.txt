 Ad § 1.
 Kompetencen til at fastsætte vilkår om tilsyn og særvilkår i forbindelse  

 med betingede domme og prøveløsladelser mv. er hos domstolene og  

 Justitsministeriet (Direktoratet for Kriminalforsorgen) eller lederne af  

 kriminalforsorgens institutioner.
 Anklagemyndigheden kan fastsætte vilkår i forbindelse med tiltalefrafald,  

 men de vilkår, der fastsættes, skal godkendes af retten (Retsplejelovens §  

 723).
Tilsynsmyndigheden (Kriminalforsorgens afdelinger) kan etablere  

frivillige tilsyn.
Disse tilsyn er omtalt i §§ 39 - 40.
 Ad § 3, stk. 1.
 Anklagemyndigheden har pligt til at indhente personundersøgelse efter  

 reglerne i retsplejelovens § 808. Rigsadvokaten har i Meddelelse af  

 1. april 1992 (*) til statsadvokater og politimestre fastsat nærmere  

 retningslinier for indhentelse af personundersøgelser hos kriminalforsorgen.  

 Heri er det nævnt, at hvis der er mulighed for en afgørelse med vilkår om  

 samfundstjeneste, er personundersøgelse obligatorisk.
 I rigsadvokatens Cirkulære af 10. december 1976 om foranstaltninger  

 over for visse psykisk afvigende kriminelle (*) er der fastsat  

 retningslinier for anklagemyndighedens pligt til at høre kriminalforsorgen,  

 når der kan blive tale om foranstaltninger, der indebærer tilsyn af  

 kriminalforsorgen kombineret med psykiatrisk behandling.
Ved behandling af straffesager vedrørende personer, der er eller tidligere  

 har været under tilsyn af kriminalforsorgen, vil politiet/anklagemyndigheden  

 inden sagens retlige behandling normalt have indhentet en udtalelse fra  

 tilsynsmyndigheden om det hidtidige/tidligere tilsyns forløb.
Formålet med  

 denne udtalelse er, at retten som foreskrevet i straffelovens § 80  

 bl.a. kan tage hensyn til lovovertræderens personlige og sociale forhold, når  

 straf skal udmåles.
I denne udtalelse kan tilsynsmyndigheden tilkendegive sin  

 opfattelse med hensyn til hensigtsmæssigheden af at knytte tilsyn og særlige  

 vilkår til afgørelsen af den verserende straffesag.
Justitsministeriet (Direktoratet for Kriminalforsorgen) har fastsat regler  

 for høring af tilsynsmyndigheden i prøveløsladelsessager.
Hovedreglen er, at  

 lederen af den institution, hvori den dømte er indsat, har kompetencen til at  

 bestemme prøveløsladelse og fastsætte vilkår om tilsyn og særvilkår.
I  

cirkulære om prøveladelse, 16, juni 1982 (*) er det bestemt, hvornår  

 institutionen kan træffe afgørelse, og hvornår afgørelsen skal træffes af  

 Justitsministeriet.
Tilsynsmyndigheden skal anmodes om en udtalelse om  

 formålstjenligheden af tilsyn og om fastsættelse af vilkår, hvis det skønnes,  

 at den indsatte bør undergives tilsyn mv.
Tilsynsmyndigheden skal desuden  

 høres, hvis den indsatte er dømt for vold, eller hvis tilsynsmyndigheden har  

 fremsat ønske om at blive hørt.
Til cirkulæret er der udarbejdet en  

vejledning, 10. januar 1994 (*).
 Vedrørende andre områder, hvor vilkår om tilsyn og særlige vilkår  

 fastsættes af Justitsministeriet, er bestemmelserne optaget som bilag i  

 regelsamlingen om tilsynsvirksomheden inden for kriminalforsorgen.
 Ad § 3, stk. 2.
 Der skal ikke indstilles tilsyn eller særlige vilkår, hvis der ikke  

 foreligger en risiko for klientens tilbagefald til kriminalitet.
Vilkår om tilsyn og særvilkår skal fastsættes ud fra en konkret vurdering  

 af behov for bistand og/eller kontrol med klientens færden.
I denne vurdering  

 indgår omfanget af klientens sociale og personlige problemer som  

tilbagefaldsfremmende faktorer.
Der kan være grundlag for at indstille  

 til tilsyn og eventuelt særlige vilkår, selvom recidivrisikoen isoleret set  

 må anses for at være begrænset, det kan f.eks. være tilfældet, hvis klienten  

 er meget ung.
 Til brug for den konkrete vurdering af behovet for tilsyn mv. fastsættes  

 følgende retningslinier:
 Der kan f.eks være tale om psykiske problemer, afhængighed af spiritus  

 eller narkotika, vanskelighed ved at fastholde arbejde og/eller administrere  

 økonomien.
Hvis sigtede har et alkoholproblem, og hvis hans kriminalitet består af en  

 affekthandling begået under beruselse, eller hvis sigtede har begået  

 underslæb, fordi han har ringe orden i sine økonomiske forhold, vil der være  

 en klar forbindelse mellem sigtedes vanskeligheder og lovovertrædelsen.
En  

 sådan forbindelse kan imidlertid også være mere indirekte, f.eks. kan  

 lovovertrædelserne have sammenhæng med sigtedes sociale helhedssituation.
I forbindelse med dette spørgsmål er der to omstændigheder, som skal tages  

 i betragtning.
Den ene omstændighed er forholdet mellem arten af sigtedes  

 vanskeligheder og tilsynets muligheder.
Spørgsmålet er her, om det kan  

 antages, at det gennem et tilsyn vil være muligt, i hvert fald i nogen grad,  

 at hjælpe sigtede i hans forsøg på at løse sine problemer, eller om dette på  

 grund af vanskelighedernes særlige karakter eller tilsynsmyndighedens  

 begrænsede hjælpemuligheder, må anses for umuligt.
Den anden omstændighed, der bør tages i betragtning, er sigtedes holdning  

 over for tilsynet.
Dette kan kun få en gavnlig indflydelse på sigtedes  

 situation, når sigtede er positivt indstillet på et samarbejde med  

 tilsynsmyndigheden og i hvert fald har nogen vilje og evnen til at imødekomme  

 de krav, som tilsynet vil stille til ham.
Der kan være situationer, hvor det efter en konkret vurdering må  

 konstateres, at der er behov for bistand og/eller kontrol, men hvor det  

 samtidig må vurderes, at tilsyn ikke vil være formålstjenligt.
Hvis en klient  

 tidligere har optrådt voldeligt i kriminalforsorgens afdeling, har fremsat  

 trusler mod tilsynsmyndighedens medarbejdere, har været groft provokerende,  

 har givet udtryk for at ville unddrage sig tilsyn eller på anden måde  

 demonstreret en negativ indstilling til det nødvendige samarbejde, bør det  

 overvejes, om tilsynsvilkår mv. skal undlades.
Lovovertræderens  

 tilkendegivelse om at ville overholde tilsynsvilkår og særvilkår bør dog i  

 almindelighed veje tungere end en usikker forestilling om et negativt  

 tilsynsforløb.
 Ad § 4.
 Er der alene fastsat vilkår om tilsyn, er den dømtes pligt over for  

 tilsynsmyndigheden begrænset til at indfinde sig hos tilsynsmyndigheden efter  

 aftale eller modtage dennes besøg, og til at give meddelelse om  

 bopæl/opholdssted, arbejdssted og/eller andet underhold. (Betænkning om  

 vilkår ved betingede domme og prøveløsladelser, nr. 519/1969, S.14).
 Ad § 5, stk. 1.
 Vilkår om tilsyn i forbindelse med prøveløsladelse er ledsaget af vilkår  

 om, at den prøveløsladte skal føre et ordentligt liv (Straffelovens § 39,  

 stk. 2). Der er ikke givet en uddybende beskrivelse af dette ubestemte  

 vilkårs indhold, men det må forstås således, at det giver tilsynsmyndigheden  

 kompetence til at meddele den prøveløsladte de forskrifter, der er nødvendige  

 til at gennemføre dette vilkår, på samme måde som der er tillagt  

 tilsynsmyndigheden kompetence i tilknytning til betingede domme  

(Straffelovens § 59).
 Ad § 5, stk. 2 og 3.
Ved den første samtale skal tilsynsmyndigheden give klienten information  

 og de pligter, der hviler på h.h.v. denne og tilsynsmyndigheden, når der er  

 fastsat tilsyn og eventuelle særvilkår.
Klienten har således pligt til at  

 overholde, hvad der er bestemt om kontaktfrekvens og følge de forskrifter,  

 tilsynsmyndigheden giver for at sikre, at særvilkår overholdes.
Klienten skal  

 gøres bekendt med indholdet i vilkårene og med tilsynsmyndighedens pligt til  

 at kontrollere, at der ikke sker vilkårsovertrædelse.
Konsekvensen af at  

 overtræde fastsatte vilkår skal stå klart for klienten.
På samme tidspunkt skal klienten gøres bekendt med tilsynsmyndighedens  

 pligt til at yde bistand og vejledning, når de sociale eller personlige  

 forhold tilsiger det.
Tilsynsmyndigheden skal endvidere i samarbejde med  

 klienten udarbejde en handleplan for tilsynsperioden.
Tilsyn har således en kontrol- og en bistandsside, der som udgangspunkt  

 skal indgå med samme vægt.
Forholdene kan dog føre til, at der i enkelte  

 tilsynsforløb lægges skiftende vægt på kontrol og bistand.
Det bemærkes, at tilsynsmyndighedens kontrolmuligheder øges betydeligt,  

 hvis der er fastsat særvilkår.
Forudsætningen for fastsættelse af særlige  

 vilkår er dog, at der er foretaget en vurdering af disse vilkårs  

 formålstjenlighed som tilbagefaldsbegrænsende.
 De begrænsede pligter, der kan pålægges en klient, der alene er undergivet  

 vilkår om tilsyn, nedtoner tilsynsmyndighedens mulighed for at udøve kontrol  

 med lovovertræderens færden.
 Ad § 6, stk. 1 og 2.
Hvis der er fastsat ubetingede behandlingsvilkår, skal tilsynsmyndigheden  

 foranledige, at disse vilkår iværksættes straks efter tilsynets start, hvis  

 de ikke er iværksat før dette tidspunkt.
Tilsynsmyndigheden skal meddele den  

 dømte forskrifter, der sikrer, at fastsatte særvilkår, der indeholder forbud  

 eller påbud, overholdes.
Betingede særvilkår fastsættes, når der ikke er  

 påkrævet at iværksætte en behandling eller et institutionsophold fra  

 tilsynets start, men hvor det er nærliggende at give tilsynsmyndigheden en  

 bemyndigelse til at kræve behandling iværksat, så snart det i tilsynsperioden  

 viser sig nødvendigt.
 Ad § 6, stk. 3.
I praksis er det sjældent, at tilsynsmyndigheden indstiller til ophævelse  

 af et særligt vilkår, men det sker, at der indstilles til skærpelse eller  

 udvidelse af særvilkår.
Det skyldes bl.a. tilsynsmyndighedens adgang til at  

 stille allerede fastsatte særvilkår i bero (seponere behandlingen). Det vil  

 typisk forekomme i forbindelse med afvænningsvilkår, hvor tilsynsmyndigheden  

 har adgang til at seponere en behandling, uanset om den udspringer af et  

 betinget eller et ubetinget vilkår.
Det forudsætter dog, at det med  

 behandlingen tilsigtede er nået, eller at seponering er et led i  

 behandlingen.
Beslutning om seponering træffes af afdelingslederen.
Desuden  

 bør afdelingens psykiatriske konsulent høres om det lægeligt forsvarlige i at  

 stille behandlingen i bero.
Behandlingen skal genoptages på krav fra  

 tilsynsmyndigheden.
Det vil normalt klart fremgå af vilkårsformuleringen, om  

 et vilkår kan stilles i bero af tilsynsmyndigheden.
Der henvises iøvrigt til  

betænkning nr. 519, 1969, Betænkning om vilkår ved betingede domme og  

 prøveløsladelser.
 Ad § 7.
En forvaltningsmyndighed har pligt til at give klagevejledning.
Derfor  

 skal en tilsynsklient gøres bekendt med, at der er klageadgang til  

 Direktoratet for Kriminalforsorgen.
Desuden har en tilsynsklient som  

 udgangspunkt adgang til aktindsigt i dokumenter, der vedrører hans/hendes  

 sag.
Afgørende hensyn til klienten selv, andre private eller offentlige  

 interesser og dokumenter vedrørende straffesager, vidnebeskyttelse mv. kan  

 suspendere retten til aktindsigt.
Der henvises til den af Direktoratet for  

 Kriminalforsorgen udsendte vejledning om forvaltningsloven og  

 offentlighedsloven.
Kompetencen til at meddele aktindsigt er hos  

 afdelingslederen.
 Ad § 8.
Hvis formålet med et tilsyn eller et særligt vilkår er nået inden  

 tilsynets udløbstidspunkt, eller hvis de fastsatte vilkår må anses for  

 utilstrækkelige, kan tilsynsmyndigheden anmode om ophævelse eller ændring af  

 vilkår.
Hvis vilkårene er fastsat/godkendt af en domstol, ligger kompetencen  

 til at ophæve eller ændre dem hos retten, og tilsynsmyndighedens anmodning  

 skal fremsættes gennem anklagemyndigheden (straffelovens §§ 59, stk. 2, og  

 §§ 65 og 72).
 Betinget benådede, der benådes, før afsoning påbegyndes eller inden 3  

 måneder er afsonet, er omfattet af reglerne for betinget dømte.
 Kompetencen til at ændre administrativt fastsatte vilkår er hos  

 Justitsministeriet (straffelovens § 40), der kun kan ændre i skærpende  

 retning, hvis allerede fastsatte vilkår er overtrådt.  

 Justitsministeriet/institutionen kan udfra forvaltningsretlige  

 grundprincipper altid ophæve fastsatte vilkår.
 Betinget benådede, der benådes efter, at afsoning er påbegyndt og mere end  

 3 måneder er afsonet, er omfattet af reglerne for prøveløsladte, jf.  

 straffelovens § 40, stk. 2.
 Ad §§ 10 - 11.
Hvis kontakten mellem klient og tilsynsmyndighed afviger fra det i  

 cirkulæret bestemte, skal det være begrundet med notat i forsorgsjournalen.  

 Det er således ikke udelukket af afvige fra det om tilsynskontakt bestemte,  

 hvis konkrete forhold taler for det.
Ligesom behandlingsvilkår,  

 bistandsbehov, klientens psykiske tilstand og kriminalitet kan begrunde en  

 mere intensiv kontakt, kan en klients gode sociale forhold begrunde en mindre  

 intensiv kontakt.
På samme måde kan kontakten begrænses, hvis klienten har  

 ophold på en behandlingsinstitution eller er i et behandlingsforløb i øvrigt,  

 som tilsynsmyndigheden kan følge uden at opretholde personlig kontakt.
Ved delegation af tilsynssager fra afdeling til afdeling bør der være  

 telefonisk kontakt mellem forsorgsmedarbejder i fradelegerende afdeling og  

 forsorgsmedarbejder i den afdeling, der skal videreføre tilsynet.
I en  

 telefonsamtale kan der redegøres mere nuanceret for de veje, der er afstukket  

 for tilsynsforløbet, således at det kan videreføres sammenhængende.
 Ad § 12.
Pligten til at lægge en plan for et tilsynsforløb er omtalt i  

Betænkning om en lov om fuldbyrdelse af straf mv., 1181/1989, hvori  

 det anføres, at det må anses for en forsorgsmæssig pligt at udarbejde en  

 handleplan for såvel et afsoningsforløb som et tilsynsforløb.
Det  

 forudsættes, at planen for et afsoningsforløb i givet fald vil være forberedt  

 til fortsættelse i en eventuel tilsynsperiode efter prøveløsladelse, og det  

 er derfor nødvendigt, at tilsynsmyndigheden gøres bekendt med og har  

 indflydelse på den del af planlægningen, der skal gennemføres efter  

 prøveløsladelse.
 Ad § 13.
Da tilsynsklientens medvirken i og accept af planlægningen er en afgørende  

 forudsætning for planens gennemførelse, må den bygge på, hvad klient og  

 tilsynsmyndighed er enige om.
Det skal dog bemærkes, at der i planen ikke må  

 indgå elementer, som tilsidesætter, hvad der er bestemt i særvilkår.
 Ad § 14.
 For klienter, hvis sociale og personlige forhold er således, at der ikke  

 er grundlag for en mere omfattende planlægning af tilsynsperioden, kan planen  

 efter omstændighederne indskrænkes til notat om de forhold, der begrunder en  

 kort summarisk plan, og medmindre klientens forhold ændrer sig, kan der hver  

 3. måned gøres notat om status.
 Ad §§ 16 - 22.
Før en klient indberettes for vilkårsovertrædelse, skal tilsynsmyndigheden  

 mindst have foretaget de i cirkulæret nævnte handlinger med henblik på  

 genetablering af tilsynet.
Disse handlinger er ikke i alle tilfælde  

 tilstrækkelige, men der kan ikke opstilles præcise bestemmelser for  

 indberetningspraksis.
Som vejledning for, hvornår der skal indberettes på  

 grund af vilkårsovertrædelse, kan der nævnes nogle forhold, som gør hurtig  

 indberetning påkrævet:
 - Der er risiko for tilbagefald til ikke bagatelagtig kriminalitet.
 - Klienten er tidligere dømt for grov sædelighedsforbrydelse, eller anden  

 forbrydelse mod andres liv og legeme.
 - Klienten unddrager sig behandling for psykisk sygdom med fare for  

 forværring af sygdommen.
 - Klienten er til fare for sig selv eller andre.
Er klientens opholdssted ukendt, skal der sendes anmodning om efterlysning  

 til politiet.
Er klientens opholdssted kendt, skal der afgives indberetning  

 med indstilling om reaktion, såfremt bestræbelserne på at få genetableret  

 tilsynet ikke lykkes.
Da tilsyn og særvilkår skal fastsættes ud fra en konkret vurdering af  

 klientens behov for bistand og kontrol og med henblik på at begrænse risikoen  

 for tilbagefald til kriminalitet, følger det, at vilkårsovertrædelser, der  

 ikke kan stoppes ved tilsynsmyndighedens vilkårsindskærpelse og givne pålæg,  

 skal følges af indberetning til anklagemyndigheden eller Justitsministeriet,  

 Direktoratet for Kriminalforsorgen.
Af indberetningen skal det fremgå,  

 hvornår og på hvilken måde klienten har overtrådt de fastsatte vilkår og  

 tilsidesat givne pålæg, og det skal anføres, hvilke handlinger,  

 tilsynsmyndigheden har foretaget for at genetablere tilsynet.
Ordlyden af dom  

 eller resolution skal skrives i indberetningen, og fremsendes den til  

 Justitsministeriet, Direktoratet for Kriminalforsorgen, skal der vedlægges  

 dokumentation i form af stamrulleudskrift, resolution og kopi af  

 forsorgsjournal.
Der skal desuden sendes kopi af indberetning til den  

 institution, hvori klienten har været indsat.
Tilsynsklienten skal gøres bekendt med indberetningen, før den afgives, og  

 have lejlighed til at udtale sig om den.
Klientens eventuelle indsigelser mod  

 indberetningen skal anføres i denne.
Hidtil har denne regel kun været  

 gældende for prøveløsladte, men gælder nu for alle tilsynsklienter.
 Det skal bemærkes, at politiet har pligt til at underrette  

 tilsynsmyndigheden, hvis det er politiet bekendt, at en klient, der er  

 undergivet kriminalforsorgens tilsyn.
- sigtes for straffelovsovertrædelse eller for andet strafbart forhold,  

 der kan forventes at medføre frihedsstraf, - anholdes eller varetægtsfængles, - bliver løsladt under en verserende straffesag, - meddeles tiltalefrafald eller frifindes, - idømmes frihedsstraf, betinget dom eller foranstaltninger efter  

 straffelovens kapitel 9, - indsættes til udståelse af frihedsstraf, bødeforvandlingsstraf eller  

 underholdsbidrag, - hvis politiet har formodning om at tilsynsklienten har begået andre  

 vilkårsovertrædelser end strafbart forhold, - straks efter at en tilsynsklient er anholdt på grundlag af indberetning  

 for vilkårsovertrædelse, - i øvrigt gør sig skyld i forhold som kan være af betydning for  

 tilsynsarbejdet, f.eks. værtshusuorden, grove husspektakler, alkohol- eller  

 narkotikamisbrug, detentionsanbringelse eller tvangsindlæggelse.
 I øvrigt henvises der til Vejledning om løsladelse på prøve, 10. januar  

 1994 (*), Cirkulæreskrivelse om begrænsning i fastsættelse af særvilkår, 4.  

 december 1979 (*), Cirkulære om varetagelse af tilsyn med prøveløsladte, 27.  

 september 1973 og følgeskrivelse af 27. september 1973 (*) til dette  

 cirkulære, Cirkulæreskrivelse om fremgangsmåden ved indberetning af  

 vilkårsovertrædelser begået af prøveløsladte, 20. februar 1976 (*), Cirkulære  

 om indberetning af vilkårsovertrædelser mv., begået af personer, der er  

 undergivet tilsyn af kriminalforsorgen, 18. januar 1978 (*) og følgeskrivelse  

 af 18. januar 1978 (*) til dette cirkulære.
 Ad §§ 23 - 24.
 At en klient rejser til udlandet, kan ikke umiddelbart anses for  

 vilkårsovertrædelse, med mindre opholdet i udlandet er af længere varighed.  

 Kortere ferierejser, familiebesøg og lignende kræver således ikke reaktion  

 fra tilsynsmyndigheden, medmindre særlige omstændigheder tilsiger det.  

 Særlige omstændigheder kan være, at en foranstaltningsdømt ved udlandsrejse  

 tilsidesætter bestemmelse om at følge psykiatrisk behandling, herunder  

 medicindosering, med fare for forværring af psykisk tilstand, eller en  

 prøveløsladt tilsidesætter forbudsvilkår ved at forlade landet, f.eks. vilkår  

 om ikke at tage ophold på steder, hvor der er mindreårige børn.
 Hvis der til en afgørelse efter straffelovens § 68 er fastsat  

 vilkår om indlæggelse på psykiatrisk hospital, kan kriminalforsorgen i  

 samarbejde med behandlende overlæge, om fornødent med politiets assistance,  

 foranledige den pågældende indlagt.
Tilsynsklienter, der er i et afsoningsforløb (f.eks. § 49, stk. 2,  

 anbragte og udstationerede), skal altid have særlig tilladelse til at forlade  

 landet.
Hvis de foretager udlandsrejser, uden at der givet tilladelse til  

 det, skal tilsynsmyndigheden straks give underretning til det fængsel eller  

 arresthus, der er udpeget som afsoningssted (moderanstalt).
En klients arbejdsforhold kan betyde, at han/hun vil være beskæftiget i  

 længere tidsrum uden for Danmark eller andet nordisk land, hvortil tilsyn med  

 betinget dømte og prøveløsladte ikke kan delegeres.
Det typiske er klienter,  

 der er ansat på skibe i udenrigsfart.
I disse tilfælde må tilsynsmyndigheden  

 afveje klientens beskæftigelsesforhold med de risici, der er forbundet med,  

 at tilsynet ikke kan gennemføres i længerevarende perioder, eller måske for  

 resten af tilsynstiden.
En vis kontakt kan i givet fald opretholdes ved  

 brevveksling eller gennem telefonsamtaler.
Men såfremt tilsynsmyndigheden,  

 under hensyn til klientens forhold, anser det for uacceptabelt at være uden  

 forbindelse med denne i længere tid p.g.a. udlandsrejse, skal der afgives  

 indberetning.
 Et udlandsophold må anses for længerevarende, hvis det udstrækkes mere end  

 4 uger.
 Reglerne for delegation af tilsyn til andet nordisk land findes i  

Cirkulære om samarbejde med Finland, Island, Norge og Sverige, 16.  

 december 1963 (*), kapitel 3 for så vidt angår betinget dømte, og kapitel  

 4 for så vidt angår prøveløsladte, i Cirkulæreskrivelse til samtlige  

 afdelinger vedrørende overførsel af tilsyn mellem de nordiske lande, 10.  

 februar 1964 (*), og følgeskrivelse af 1. marts 1972 (*) til denne  

 cirkulæreskrivelse.
 Ad § 25.
Af den indhentede personundersøgelse skal det fremgå, om den sigtede  

 skønnes egnet til at udføre samfundstjeneste.
Egnethedserklæringen skal bygge  

 på en konkret vurdering af lovovertræderens vilje og evne til at overholde et  

 vilkår om samfundstjeneste.
Til betinget dom med vilkår om samfundstjeneste  

 kan der knyttes særvilkår om ambulant behandling mod alkohol- eller  

 narkotikamisbrug og vilkår om ambulant psykiatrisk behandling.
Eventuelle  

 misbrugsproblemer eller psykisk lidelse afskærer således ikke fra  

 samfundstjeneste.
Det kan ikke udelukkes, at samfundstjeneste vil være  

 formålstjenlig som middel til at begrænse et misbrug, eller en positiv  

 påvirkning for en psykisk svag lovovertræder.
Det må dog forudsættes, at  

 tilsynsmyndigheden finder lovovertræderen motiveret for at blive behandlet.
Det er ikke tilsynsmyndighedens opgave at fraråde samfundstjeneste p.g.a.  

 den sigtedes kriminalitet, men alene at tage stilling til pågældendes  

 egnethed til samfundstjeneste.
Hvis samfundstjeneste frarådes, skal  

 afvisningen være konkret begrundet.
Vilkår om samfundstjeneste forudsætter ikke, at lovovertræderen har givet  

 samtykke til dette vilkår.
I den udarbejdede personundersøgelse vil det  

 fremgå, om lovovertræderen har givet samtykke, hvilket kan være en vejledning  

 for rettet.
 Rigsadvokaten har i meddelelse nr. 4 /92, 26. marts 1992 (*), og i  

 skrivelse til politimestrene m.fl., 26. marts 1992 (*) præciseret, at der  

 skal indhentes personundersøgelse, når påstand om samfundstjeneste er mulig.
 Ad § 26.
Samfundstjenestesteder skal søges i offentlige eller private  

 organisationer, der udfører almennyttige opgaver.
De enkelte  

 samfundstjenestesteder skal have accepteret, at der beskæftiges  

 samfundstjenestedømte, og denne accept skal fremgå af den skrivelse, der  

 sendes til det lokale arbejdsmarkedsråd, når et samfundstjenestested ønskes  

 godkendt.
 Det er ikke en betingelse, at samfundstjeneste skal udføres uden for  

 normal arbejdstid (d.v.s. i fritiden), men dels skal samfundstjenestedømte,  

 der er i normal beskæftigelse, være sikret samfundstjenestesteder, og dels  

 skal arbejdsløse ikke afskæres fra at stå til rådighed for arbejdsmarkedet.
 Ad § 28.
Kompetencen til at ændre på fastsatte arbejdstider og til at flytte en  

 dømt fra et samfundstjenestested til et andet er hos tilsynsmyndigheden.
Et  

 samfundstjenestested kan ikke indgå aftale med den dømte om ændring i  

 arbejdstiderne.
Hvis ændring er påkrævet eller hensigtsmæssig, skal  

 spørgsmålet forelægges tilsynsmyndigheden, der så kan træffe afgørelse.
Et  

 samfundstjenestested kan på ethvert tidspunkt i afviklingsforløbet bringe  

 arbejdsforholdet til ophør.
 Ad § 29.
Bestemmelsen om, at samfundstjeneste kan afvikles på 2/3 af den fastsatte  

 afviklingsperiode, er begrundet i praktiske hensyn.
Skulle samfundstjeneste  

 blive afbrudt i kortere perioder p.g.a. sygdom eller af forhold som omtalt i  

 udgangscirkulærets § 31, vil samfundstjeneste i de fleste tilfælde fortsat  

 kunne afvikles inden for den af retten fastsatte periode.
Når arbejdsplanen for afvikling af samfundstjeneste skal udarbejdes, skal  

 tilsynsmyndigheden sprede det fastsatte antal arbejdstimer over  

 afviklingsperioden.
Samfundstjeneste må ikke være udført på mindre end 2/3 af  

 afviklingsperioden.
Særlige forhold kan begrunde, at en dømt udfører  

 samfundstjeneste i mere end 24 timer om ugen.
Hvis den dømte har  

 erhvervsarbejde, der udelukker, at samfundstjeneste kan udføres efter  

 reglerne i § 29, må samfundstjenestens afvikling tilrettelægges ud fra de  

 konkrete forhold.
Det kan f.eks. være tilfældet, hvis den dømte er fisker,  

 ansat på skib i udenrigsfart eller ved anden længerevarende beskæftigelse  

 fjernt fra sin bopæl.
 Ad § 31.
Den særligt intensive kontrol med samfundstjenestes udførelse betyder, at  

 tilsynsmyndigheden hurtigt bliver bekendt med de dømtes udeblivelser.
Derfor  

 kan tilsynsmyndigheden straks, når den bliver bekendt med udeblivelse,  

 foretage det nødvendige for at forsøge samfundstjenesten genoptaget og  

 samtidig give advarsel og indskærpe vilkår.
Hvis tilsynsmyndighedens  

 bestræbelser ikke har den ønskede effekt, skal der gives indberetning.
Enhver  

 uaftalt udeblivelse fra samfundstjeneste skal dog ikke betragtes som en  

 vilkårsovertrædelse, der umiddelbart fører til indberetning.
Tilsynsmyndigheden skal især være opmærksom på, at eventuelle vilkår om  

 behandling mod misbrug eller vilkår om psykiatrisk behandling overholdes.
I  

 forbindelse med samfundstjeneste er denne opmærksomhed tillige bestemt af  

 hensynet til samfundstjenestestederne.
 Ad § 32.
Forudsætningen for at få udsat frihedsstraffe, idømt for spiritus- eller  

 promillekørsel er, I cirkulære om udsættelse med afsoning af og benådning for  

 frihedsstraffe på 60 dage og derunder, idømt for spiritus- eller  

 promillekørsel, 14. marts 1994 (*), er udsættelses- og  

 benådningsordningen nærmere bestemt, og fremgangsmåden i sagsbehandlingen  

 beskrevet.
Der er i cirkulæret bestemmelse om indberetning, hvis den dømte  

 overtræder de fastsatte vilkår.
Tilsynsmyndighedens primære opgave er at føre kontrol med, at den  

 foreskrevne behandling mod alkoholmisbrug følges.
Det er som udgangspunkt  

 ikke hensigten, at tilsynsmyndigheden skal stå til rådighed med bistand til  

 løsning af de dømtes sociale og personlige problemer, og behandlingen  

 forudsættes varetaget på de alment tilgængelige alkoholambulatorier og  

 institutioner.
Ad § 33, stk. 3 Tilsynsmyndighedens kontrol vil ofte kunne gennemføres ved et tæt  

 samarbejde med den behandlende institution og i praksis bestå af jævnlig  

 telefonisk kontakt med behandlingsstedet.
Det forventes, at en del  

 behandlingssteder giver den dømte bistand til løsning af eventuelle sociale  

 og personlige problemer.
Det kan forekomme, at praktiserende læger eller  

 hjemmesygeplejersker og andre varetager en medicinsk behandling, men ikke  

 giver den sociale bistand, der kan være behov for.
Det kan endvidere  

 forekomme, at hele behandlingsforløbet er hos tilsynsmyndigheden.
I disse  

 situationer forventes det, at tilsynsmyndigheden påtager sig de opgaver, der  

 normalt er forbundet med tilsyn.
Opmærksomheden henledes på  

 Justitsministeriet, Direktoratet for Kriminalforsorgens skrivelse af 30.  

 juni 1993 vedrørende samarbejdsaftale med Anonyme Alkoholikere (*) .
 Ad § 35.
I rigsadvokatens cirkulære om foranstaltninger over for visse psykisk  

 afvigende lovovertrædere, 10. december 1976 (*) er det bestemt, at  

 såfremt en psykisk afvigende lovovertræder har behov for intensiv social  

 støtte uden for hospital, skal anklagemyndigheden ved domsforhandlingen  

 nedlægge påstand om tilsyn af kriminalforsorgen under udskrivning fra  

 institution.
I cirkulæret er det videre bestemt, at bliver der tale om en  

 foranstaltningstype, som indebærer tilsyn af kriminalforsorgen, skal  

 tilsynsmyndigheden høres med henblik på afgivelse af erklæring om, hvorvidt  

 den kan påtage sig tilsynet, og hvilke særlige vilkår, der i så fald skal  

 knyttes til foranstaltningen.
Tilsynsmyndigheden kan før afgivelse af  

 erklæring drøfte særvilkår mv. med det psykiatriske behandlingssystem.
 Ad § 36.
Er klienten dømt efter straffelovens § 69, jf. § 68, og indebærer dommen,  

 at lovovertræderen kan institutionsanbringes, herunder på psykiatrisk  

 hospital, fastsættes der en længstetid for opholdet, der i almindelighed ikke  

 kan overstige 1 år.
Her skal bl.a. tilsynsmyndigheden være opmærksom på, at  

 opholdsvarigheden af flere indlæggelsesperioder lægges sammen.
Visse  

 indlæggelser skal indberettes til stadsadvokaten i det område, hvor den  

 pågældende er dømt.
 Reglen om sammenlægning af indlæggelsesperioder findes i  

 Justitsministeriets cirkulæreskrivelse af 10. juni 1988 (*).
 Ad § 37.
Tilsyn med foranstaltningsdømte omfatter de perioder, hvor de pågældende  

 ikke er hospitalsindlagt, selvom disse dømte registreres som tilsynsklienter  

 i indlæggelsesperioder.
Tilsynets virksomhed samler sig derfor om de  

 perioder, hvor de dømte ikke er i tæt kontakt med det psykiatriske  

 behandlingssystem.
Da der kan blive tale om hurtige indgreb, som f.eks. akut  

 hospitalsindlæggelse, er det vigtigt, at kontakten mellem tilsynsmyndigheden  

 og de behandlende læger opretholdes, også når den dømte er udskrevet fra  

 hospital.
 Ad § 38.
 I almindelighed anmoder anklagemyndigheden om en udtalelse een gang om  

 året.
 Ad § 39 - 40.
 Frivillige tilsyn forpligter alene tilsynsmyndigheden, idet  

 lovovertræderen på ethvert tidspunkt i tilsynsforløbet kan frigøre sig.  

 Tilsynsmyndigheden skal ophæve tilsynet, når formålet med tilsynet er nået,  

 og kan ophæve tilsynet, hvis lovovertræderen afviser den bistand, der er  

 tilsynets formål.
Frivillige tilsyn indgår i en afdelings tilsynstal på samme måde som andre  

 tilsyn.
Det forudsættes, at det behov for bistand, der betinger frivilligt  

 tilsyn, kræver samme forsorgsmæssige indsats som tilsyn i øvrigt.
 Ad § 41.
Det følger af forvaltningsretlige regler, at en forvaltningsmyndighed  

skal give skriftlig begrundelse for trufne afgørelser.
Når  

 begrundelsespligten er nævnt i cirkulæret, skyldes det særligt, at alle  

 afgørelser, der afviger fra det i dette cirkulære bestemte, skal begrundes  

 med notat i forsorgsjournalen, medmindre begrundelsen klart fremgår af  

 dokumenter, der vedrører afgørelsen.
 Begrundelsespligten er især bestemt af:
- hensynet til lovovertræderens retssikkerhed, idet dennes adgang til  

 aktindsigt og til at påklage tilsynsmyndighedens afgørelser skal bero på  

 sagens skriftlige dokumentationer; - at grundlaget for behandling af en eventuel klagesag skal være  

 fyldestgørende; - at tilsynsmyndigheden skal kunne dokumentere, at en afgørelse er truffet  

 på et sagligt rigtigt grundlag.
