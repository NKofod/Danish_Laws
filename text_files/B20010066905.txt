 Bekendtgørelse om dokumentation for  

 medlemsanciennitet og  

 indbetaling af efterlønsbidrag m.v.
 I medfør af § 91, stk. 8, i lov om  

 arbejdsløshedsforsikring m.v., jf. lovbekendtgørelse nr. 603 af  

 25. juni 2001 fastsættes efter forhandling med  

 Landsarbejdsrådet:
Personkreds § 1. Denne bekendtgørelses §§ 2 - 12  

 gælder for medlemmer, der fylder 60 år den 1. juli 1999 eller  

 senere.
Bekendtgørelsens §§ 13 - 15 gælder for medlemmer,  

 som er fyldt 60 år før den 1. juli 1999.
 Stk. 2. For medlemmer, der den 1. oktober 2001 har fået  

 et efterlønsbevis, eller er overgået til efterløn eller  

 fleksydelse, skal der ikke ske registrering efter § 3, § 5 eller  

 § 13, stk. 2.
 Stk. 3. Oplysninger om medlemmer, som er omfattet af  

 stk. 2, skal opbevares i 5 år efter udgangen af det  

 regnskabsår, hvori medlemmet fylder 65 år, dog 67 år for  

 medlemmer, som er fyldt 60 år før 1. juli 1999. Oplysningerne  

 skal dog højst opbevares i 5 år efter udgangen af det  

 regnskabsår, hvori medlemmet er afgået ved døden.
Medlemmer, der fylder 60 år den 1. juli 1999 eller  

 senere § 2. A-kassen skal sikre sig dokumentation for, at  

 medlemmer, der fylder 60 år den 1. juli 1999 eller senere, kan opfylde  

 anciennitetskravene, jf. lovens § 74 a, stk.1, nr. 2, og stk. 2 og  

 3, og § 74 j, stk. 1 og 2.
 Stk. 2. A-kassen skal også sikre sig dokumentation for,  

 at medlemmet kan opfylde kravet om indbetalt efterlønsbidrag, jf.  

 lovens § 74 a, stk. 1, nr. 3, og stk. 2 og 3.
Bagudrettet undersøgelsesperiode § 3. A-kassen skal indsamle og registrere  

 oplysninger for den nødvendige medlemsperiode m.v., jf. § 7, fra  

 tiden før 1. oktober 2001 på personer, der er medlem af a-kassen  

 pr. 1. oktober 2001 og som enten betaler efterlønsbidrag eller har  

 betalt efterlønsbidrag (uden at have fået  

 efterlønsbidraget tilbagebetalt pr. denne dato).
 Stk. 2. A-kassen skal også pr. 1. oktober 2001 indsamle  

 og registrere oplysninger for den nødvendige medlemsperiode m.v.,  

 på personer, der har meldt sig ud af a-kassen i perioden fra 1. juli  

 2001 til og med 30. september 2001 og som har betalt efterlønsbidrag  

 (uden at have fået efterlønsbidraget tilbagebetalt), og som ikke  

 er blevet meldt ind i en a-kasse igen inden 1. oktober 2001.
 Stk. 3. A-kassen skal også indsamle og registrere  

 oplysninger for den nødvendige medlemsperiode m.v. på medlemmer,  

 der ikke er omfattet af stk. 1, men som er fyldt 30 år før  

 1. oktober 2001, og som endnu ikke er fyldt 40 år.
 Stk. 4. A-kassen skal også indsamle og registrere  

 oplysninger for den nødvendige medlemsperiode m.v. på medlemmer,  

 der:
 1)	Udtræder af overgangsydelsesordningen og begynder at betale  

 efterlønsbidrag.
 2)	Efterbetaler efterlønsbidrag efter en forsikringsperiode i et  

 andet EØS-land eller på Færøerne.
 3)	Ønsker at betale efterlønsbidrag efter en periode med  

 bruttorevalideringsydelse omfattet af § 6 i lov nr. 276 af 12. maj 1999  

 om ændring af lov om arbejdsløshedsforsikring m.v., lov om  

 seniorydelse og lov om en aktiv arbejdsmarkedspolitik.
 4)	Ønsker at begynde at betale efterlønsbidrag efter at  

 have været i fleksjob.
 5)	Får en dispensation efter lovens § 74 a,  

 stk. 4.
Stk. 5. Indsamling og registrering af oplysninger om  

 medlemmer, som er omfattet af stk. 3 og 4, begynder, når sagen  

 rejses.
Skæringsdatoen er den dato, sagen rejses.
 § 4. A-kassen skal efter indsamling og  

 registrering af oplysninger, jf. § 3, stk. 1 og 2, træffe  

 afgørelse over for medlemmer, som betaler efterlønsbidrag, og  

 som opgjort pr. 1. oktober 2001 ikke opfylder anciennitetskravene m.v. for  

 ret til efterløn på 60 års dagen.
 Stk. 2. Det skal fremgå af afgørelsen, om  

 medlemmet på noget tidspunkt mellem det 60. år og det 65.  

 år kan opnå anciennitet for ret til efterløn, samt  

 på hvilken dato, medlemmet i givet fald tidligst vil kunne opfylde  

 betingelserne.
Løbende registrering § 5. A-kassen skal fra og med 1. oktober 2001  

 løbende registrere oplysninger om betaling af efterlønsbidrag  

 m.v., jf. § 7, om de medlemmer, som er omfattet af § 3, stk. 1  

 og 2. For medlemmer, som er omfattet af § 3, stk. 3 og 4, skal den  

 løbende registrering ske fra skæringsdatoen.
Stk. 2. A-kassen skal løbende registrere oplysninger om  

 de medlemmer, der begynder at betale efterlønsbidrag.
Den  

 løbende registrering for disse medlemmer skal ske fra og med
den dato, medlemmet begynder at betale efterlønsbidrag.
Stk. 3. Den løbende registrering omfatter også  

 medlemmer, der fylder 30 år fra den 1. oktober 2001 og fremover, uanset  

 om medlemmet betaler efterlønsbidrag eller ej.
Løbende  

 registrering for disse medlemmer skal ske fra og med den dato, medlemmet  

 fylder 30 år.
 § 6. A-kassen skal ophøre med den  

 løbende registrering, hvis medlemmet:
 1)	Ikke senest på sin 40 års dag begynder at betale  

 efterlønsbidrag.
 2)	Er omfattet af lovens § 74 a, stk. 2 eller 3, og holder op  

 med at betale efterlønsbidrag, og som herefter aldrig vil kunne  

 opnå ret til efterløn.
 3)	Har fået tilbagebetalt efterlønsbidrag, og som herefter  

 aldrig vil kunne opnå ret til efterløn.
 4)	Får et efterlønsbevis.
 5)	Overgår til efterløn.
 6)	Fylder 65 år.
 7)	Har fået en endelig afgørelse om, at medlemmet ikke kan  

 opnå anciennitet for ret til efterløn på noget tidspunkt  

 mellem det 60. år og det 65. år.
 Stk. 2. Den a-kasse, som ophører med den løbende  

 registrering efter stk. 1, skal opbevare den elektroniske AR 260.
Stk. 3. A-kassen skal dog fortsat registrere oplysninger om  

 indbetalt efterlønsbidrag, indtil tilbagebetaling er sket.
Overflyttes  

 medlemmet til en anden a-kasse, skal oplysningerne sendes til denne.
Den  

 a-kasse, der registrerer at tilbagebetaling er sket, skal opbevare  

 oplysningen herom.
Registreringens omfang § 7. A-kassen skal registrere:
 1)	I hvilke perioder (dato og år) medlemmet har været  

 medlem af en a-kasse.
 2)	Perioder (dato og år) medlemmet har indbetalt  

 efterlønsbidrag.
 3)	Grunden til ophør med betaling af efterlønsbidrag.
 4)	Om efterlønsbidrag er tilbagebetalt.
 5)	Hvornår et tidligere medlemskab er ophørt og  

 årsagen hertil.
 6)	Medlemmets forsikringskategori i medlemsperioden (fuldtids- eller  

 deltidsforsikret) og herunder datoer for ændringer.
 7)	I hvilke perioder medlemmet har haft forsikringsperiode i et andet  

 EØS-land eller på Færøerne.
 8)	Om medlemmet har fået dispensation efter lovens § 74 a,  

 stk. 4.
 9)	I hvilke perioder medlemmet har været på  

 bruttorevalideringsydelse omfattet af § 6 i lov nr. 276 af 12. maj 1999  

 om ændring af lov om arbejdsløshedsforsikring m.v., lov om  

 seniorydelse og lov om en aktiv arbejdsmarkedspolitik.
 10)	Perioder (dato og år) medlemmet har indbetalt  

 fleksydelsesbidrag.
 Stk. 2. Oplysningerne skal registreres i en elektronisk AR  

 260.
 § 8. Hvis a-kassens statsautoriserede revisor har  

 godkendt a-kassens edb-system efter de tidligere regler, kan en udskrift af  

 a-kassens edb-system anvendes som dokumentation for de bagudrettede  

 oplysninger om medlemmet.
Stk. 2. En a-kasse, som ikke efter de tidligere regler har  

 haft en godkendelse fra revisor, kan opnå en godkendelse for de  

 bagudrettede oplysninger om medlemmet.
A-kassen skal senest 31. december 2001  

 konvertere de eksisterende papir- eller edb-registrerede oplysninger til et  

 godkendt edb-lager.
 Stk. 3. Har a-kassen ikke en godkendelse fra revisor til at  

 videregive de bagudrettede oplysninger, skal de oplysninger videregives i en  

 AR 287.
 Stk. 4. Alle a-kasser skal senest 31. december 2001 have  

 revisors godkendelse af a-kassens edb-system til at opbevare og videregive de  

 fremadrettede oplysninger om medlemmet.
 Stk. 5. Der fastsættes nærmere regler om  

 revisorgodkendelse i bekendtgørelse om revision af de statsanerkendte  

 arbejdsløshedskasser.
 § 9. En a-kasse, som afgiver oplysninger til brug  

 for en anden a-kasses registreringer efter § 3, skal selv opbevare den  

 underliggende dokumentation for det oplyste.
 Stk. 2. En a-kasse, som har foretaget bagudrettet registrering  

 efter § 3, skal registrere resultatet i en elektronisk AR 260. En  

 a-kasse som foretager løbende registrering efter § 5, skal  

 også registrere oplysningerne i en elektronisk AR 260. A-kassen skal  

 opbevare egen underliggende dokumentation, samt indhentet dokumentation for  

 oplysningerne.
 § 10. Oplysninger i AR 287 og i AR 260, som  

 afgives til en anden a-kasse skal udveksles i elektronisk form.
§ 11. Edb-registrerede oplysninger, som er  

 godkendt efter § 8, skal opbevares i 5 år efter udgangen af det  

 regnskabsår, hvori medlemmet fylder 65 år.
De nævnte  

 oplysninger skal dog højst opbevares i 5 år efter udgangen af  

 det regnskabsår, hvori medlemmet er afgået ved døden.
 Stk. 2. Når a-kassen har en godkendelse efter § 8  

 og har registreret oplysningerne på edb, gælder den almindelige  

 opbevaringsregel på 5 år for al den underliggende dokumentation,  

 som har dannet grundlag for a-kassens registrering.
Stk. 3. Hvis a-kassen ikke har en godkendelse efter § 8  

 skal den underliggende dokumentation opbevares i 5 år efter udgangen af  

 det regnskabsår, hvori medlemmet fylder 65 år.
De nævnte  

 oplysninger skal dog højst opbevares i 5 år efter udgangen af  

 det regnskabsår, hvori medlemmet er afgået ved døden.
 Stk. 4. For oplysninger om medlemmer, som har fået  

 tilbagebetalt efterlønsbidraget, og som herefter aldrig vil kunne  

 opnå ret til efterløn, gælder den almindelige  

 opbevaringsregel på 5 år.
 § 12. Hvis et medlem, som er omfattet af § 3  

 eller § 5, overflyttes til en anden a-kasse, skal den a-kasse medlemmet  

 overflyttes fra, foretage registreringen efter § 3 og § 5, og sende  

 registreringen til den nye a-kasse efter de regler, som er fastsat i  

 bekendtgørelse om overflytning mellem a-kasser.
 Stk. 2. Den fraflyttede a-kasse skal opbevare den  

 underliggende dokumentation, som har dannet grundlag for a-kassens  

 registreringer.
Medlemmer, der er fyldt 60 år før den 1.  

 juli 1999 § 13. A-kassen skal inden et medlem, der er fyldt  

 60 år før den 1. juli 1999, får udstedt et  

 efterlønsbevis eller overgår til efterløn sikre sig  

 dokumentation for, at medlemmet opfylder anciennitetskravene, jf. lovens  

 § 75 b, stk. 1, nr. 2 og stk. 2, § 75 d, stk. 1, og  

 § 75 e, stk. 1.
 Stk. 2. Når et medlem skal have udstedt et  

 efterlønsbevis eller overgå til efterløn, skal a-kassen  

 indsamle og registrere oplysninger om:
 1)	I hvilke perioder (dato og år) medlemmet har været  

 medlem af en a-kasse.
 2)	Hvornår et tidligere medlemskab er ophørt og  

 årsagen hertil.
 3)	Medlemmets forsikringskategori i medlemsperioden (fuldtids- eller  

 deltidsforsikret) herunder datoer for ændringer.
 4)	I hvilke perioder medlemmet har haft forsikringsperiode i et andet  

 EØS-land eller på Færøerne.
 § 14. Hvis a-kassens revisor har godkendt  

 a-kassens edb-system til at opbevare de oplysninger om medlemmet, som  

 fremgår af § 13, stk. 2, kan disse oplysninger lægges  

 til grund.
 Stk. 2. I andre tilfælde skal a-kassen registrere  

 oplysningerne efter § 13, stk. 2, på en blanket AR 287.
§ 15. Oplysningerne efter § 13, stk. 2,  

 skal opbevares i 5 år efter udgangen af det regnskabsår, hvori  

 medlemmet fylder 67 år.
De nævnte oplysninger skal dog  

 højst opbevares i 5 år efter udgangen af det regnskabsår,  

 hvori medlemmet er afgået ved døden.
 Ikrafttræden m.v.
 § 16. Bekendtgørelsen træder i kraft  

 den 1. oktober 2001.
 Stk. 2. Samtidig ophæves bekendtgørelse nr. 424  

 af 4. juni 1999 om dokumentation for medlemsanciennitet m.v. ved udstedelse  

 af et efterlønsbevis og ved overgang til efterløn.
