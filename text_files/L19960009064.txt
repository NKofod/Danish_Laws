 I tilslutning til Udenrigsministeriets bekendtgørelse nr. 58 af 21 august  

 1980, og efterfølgende bekendtgørelser, senest nr. 72 af 27. juni 1991,  

 Lovtidende C, meddeles det, at der ved noteveksling i Dar Es Salaam den 30.  

 januar og den 21. marts 1995 er truffet aftale om fire måneders forlængelse  

 indtil den 30. juni 1996 af overenskomsten af 15. februar 1991 mellem Danmark  

 og Tanzania om dansk økonomisk bistand til Tanzanias vaccinationsprogram.
 Hovedformålet med projektet er at videreføre det tanzaniske  

 landsomfattende vaccinationsprogram med henblik på at opnå størst mulig  

 beskyttelse af børn mod mæslinger, polio, stivkrampe, differi, tuberkulose og  

 kighoste.
