(LG-loven) Herved bekendtgøres lov om Lønmodtagernes Garantifond,  

 jfr. lovbekendtgørelse nr. 562 af 19. oktober 1982 med de ændringer, der  

 følger af lov nr. 196 af 9. april 1986. Den bekendtgjorte lovtekst gælder  

 først fuldt ud fra den 1. januar 1987, jfr. § 2 i lov nr. 196 af 9. april  

 1986, der gengives i bekendtgørelsens slutning.
§ 1.  Lønmodtagernes Garantifond oprettes til sikring  

 af lønmodtageres krav på løn m.v. ved § 2.  Garantien omfatter krav på løn og andet  

 vederlag, erstatning for afbrydelse af arbejdsforholdet, godtgørelse i  

 forbindelse med opsigelse eller afbrydelse af arbejdsforholdet samt  

 feriegodtgørelse, såfremt kravene er eller i tilfælde af konkurs ville være  

 omfattet af konkurslovens § 63, stk. 2, 1. pkt., eller § 95, stk. 1, nr. 1-5,  

 jfr. stk. 2. Garantien omfatter tillige tilsvarende krav, der kan støttes på  

 konkurslovens § 94, nr. 2, såfremt den skifteret, der behandler konkursboet  

 eller dødsboet, attesterer, at boet ikke for tiden er i stand til at opfylde  

 kravene.
Garantien omfatter dog ikke den del af kravet, som arbejdsgiveren  

 skulle have indeholdt i kildeskat.
 Stk. 2.  I de i § 1, nr. 3, nævnte tilfælde afgør  

 fonden, hvilket tidspunkt der træder i stedet for fristdagen, om kravet kan  

 tillægges fortrinsret efter konkurslovens § 95, stk. 1, nr. 5, og om  

 udbetaling skal nægtes i medfør af konkurslovens § 95, stk. 2. Har  

 virksomheden anmeldt betalingsstandsning, er dagen for anmeldelsen fristdag,  

 hvis virksomhedens ophør på grund af insolvens sker inden 3 uger efter, at  

 virkningerne af betalingsstandsningen er ophørt efter konkurslovens §§ 16 d  

 og 16 e.
§ 3.  For krav, der er nævnt i konkurslovens § 94, nr.  

 2, og § 95, stk. 1, nr. 1-3 og 5, kan fonden i det enkelte tilfælde i alt  

 højst udbetale 25.000 kr. til hver lønmodtager.
Arbejdsministeren kan ændre  

 beløbet under hensyn til lønudviklingen(* 1).
§ 4.  Fonden foretager udbetaling, når kravet er  

 anmeldt og dokumenteret over for fonden.
Fonden kan foretage delvis  

 udbetaling.
 Stk. 2.  Udbetaling kan kun finde sted, såfremt kravet  

 er forfaldet.
 § 5.  Offentlige myndigheder, arbejdsgivere og faglige  

 organisationer skal efter anmodning give fonden oplysninger, der har  

 betydning for afgørelser om udbetaling fra fonden.
 § 6.  Bestrides kravet af arbejdsgiveren eller hans  

 bo, eller finder fonden, at kravet er utilstrækkeligt dokumenteret, kan  

 fonden henvise lønmodtageren til at søge kravet fastslået ved domstolene.
 § 7.  Fonden indtræder i lønmodtagerens krav mod  

 arbejdsgiveren.
 § 8.  Overdrager lønmodtageren de i § 2 nævnte krav,  

 bortfalder adgangen til at opnå betaling fra fonden, medmindre overdragelsen  

 sker til vedkommende lønmodtager- eller arbejdsgiverorganisation eller til  

 vedkommende statsanerkendte arbejdsløshedskasse.
§ 9.  Arbejdsgivere, der er omfattet af lov om  

 Arbejdsmarkedets Tillægspension, indbetaler bidrag til dækning af fondens  

 udgifter, herunder administrationsudgifter.
Arbejdsmarkedets Tillægspension,  

 jfr. § 11, beregner bidraget på grundlag af indbetalte ATP-bidrag i en  

 forudgående 3 måneders periode og opkræver det ved hvert kvartals udløb  

 sammen med ATP-bidraget.
Stk. 2.  I det for hvert kvartal beregnede  

 arbejdsgiverbidrag fratrækkes for hver arbejdsgiver et beløb, der svarer til  

 1/4 af det årlige bidrag for een lønmodtager.
Dette gælder, uanset hvor mange  

 kvartaler det ATP-bidrag, der danner grundlag for beregningen, vedrører.
 Stk. 3.  Bidragets størrelse fastsættes een gang årligt  

 af arbejdsministeren.
Stk. 4.  Arbejdsministeren fastsætter de nærmere regler  

 om beregning og betaling af bidrag, herunder om frist for betalingen.
Det kan  

 ved disse regler bestemmes, at Arbejdsmarkedets Tillægspension kan give  

 henstand med indbetaling samt eftergive bidrag og renter.
 Stk. 5.  Sker indbetaling af bidrag ikke rettidigt, skal  

 arbejdsgiveren betale renter af bidraget med 1 1/2 pct. for hver påbegyndt  

 måned fra kvartalets udløb, jfr. stk. 1.
 Stk. 6.  Arbejdsmarkedets Tillægspension har  

 udpantningsret for bidrag og renter.
 Stk. 7.  Krav på bidrag i henhold til denne paragraf  

 forældes efter reglerne i lov nr. 274 af 22. december 1908 om forældelse af  

 visse fordringer.
 Stk. 8.  Indbetalte bidrag overføres kvartalsvis af  

 Arbejdsmarkedets Tillægspension til Lønmodtagernes Garantifond, som udreder  

 vederlag til Arbejdsmarkedets Tillægspension for opkrævning af bidraget.
 Stk. 9.  Afgørelser om bidragspligt og bidrag, herunder  

 beregning og opkrævning, kan inden for en frist af 4 uger fra den dag, hvor  

 afgørelsen er meddelt, indbringes for ankenævnet for Arbejdsmarkedets  

 Tillægspension, jfr. § 28 i lov om Arbejdsmarkedets Tillægspension.
§ 10.  Arbejdsministeren fastsætter regler om § 11.  Fonden administreres af Arbejdsmarkedets  

 Tillægspension, jfr. kapitel VII i lov om Arbejdsmarkedets Tillægspension.
 § 12.  Har en lønmodtager givet fonden urigtige  

 oplysninger eller fortiet omstændigheder, der er af betydning for udbetaling  

 fra fonden, kan beløb, som er modtaget med urette, kræves tilbagebetalt af  

 lønmodtageren.
§ 13.  Medmindre højere straf er forskyldt efter den  

 øvrige lovgivning, straffes med bøde den, der a. undlader rettidigt at indbetale bidrag, jfr. § 9, b. undlader at efterkomme en anmodning fra fonden om oplysninger eller  

 afgiver urigtige eller vildledende oplysninger, jfr. § 5.
 Stk. 2.  Er overtrædelsen begået af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
 § 14.  Loven finder anvendelse i tilfælde, hvor  

 behandlingen af arbejdsgiverens bo anses som begyndt, eller hvor virksomheden  

 ophører den 1. april 1972 eller senere.
 Stk. 2  og 3. (Overgangsbestemmelser udeladt).
 § 15.  Loven gælder ikke for Færøerne og Grønland, men  

 kan ved kgl. anordning sættes i kraft for Grønland med de afvigelser, som de  

 særlige grønlandske forhold tilsiger(* 2).
---------- Lov nr. 196 af 9. april 1986, der ændrer § 2, stk. 2, og § 9, stk. 1, samt  

 indføjet nyt stk. 2 i § 9, indeholder følgende ikrafttrædelsesbestemmelse:
§ 2 Loven træder i kraft den 1. januar 1987.
Arbejdsministeriet, den 9. oktober 1986 HENNING DYREMOSE /E.
Edelberg (* 1) Beløbet er ved arbejdsministeriets bekendtgørelse nr. 451 af 19.  

 september 1983 om Lønmodtagernes Garantifond (Om lønkrav og om fastsættelse  

 af bidrag til fonden) forhøjet til 60.000 kr.
 (* 2) Anordning nr. 321 af 3. juli 1980 om ikrafttræden for Grønland af  

 lov om Lønmodtagernes Garantifond m.v.
