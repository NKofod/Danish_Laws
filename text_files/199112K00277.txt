Nr LSF 277 Forslag til Lov om ændring af lov for Færøerne om offentlig forsorg og lov  

 for Færøerne om dagpenge ved sygdom eller fødsel (Reduktion af mulighederne  

 for hjælp i tilfælde af svigtende arbejdsmuligheder og nedsættelse af bidrag  

 til den frivillige sikring til to femtedele) Fremsat af socialministeren (Else Winther Andersen) den 29. april 1992 Vedtaget ved tredjebehandling den 13. maj 1992 Lov nr. 392 af 20/05/1992 § 1 I lov for Færøerne om offentlig forsorg, jf. lovbekendtgørelse nr. 100 af  

 2. marts 1988, som ændret ved lov nr. 154 af 15. marts 1989, foretages  

 følgende ændringer:
 1. I § 9, stk. 1, udgår »svigtende  

 arbejdsmuligheder«.
 2. § 9, stk. 2, 1. pkt., affattes således:
»Som hjælp til underhold i henhold til stk. 1 kan i almindelighed  

 højst udbetales et beløb svarende til folkepensionens grundbeløb med et  

 tillæg for hvert barn svarende til børnetillægget efter lov for Færøerne om  

 folkepension.« 3. Efter § 9, stk. 2, indsættes som nyt stykke:
» Stk. 3. Der kan i trangstilfælde ydes hjælp til personer,  

 der på grund af svigtende arbejdsmuligheder i en begrænset tid er afskåret  

 fra at skaffe det fornødne til deres eget eller familiens underhold.
Hjælpen  

 kan højst udgøre et beløb svarende til folkepensionen, jf. § 13, stk. 1, med  

 et tillæg for hvert barn svarende til børnetillægget efter lov for Færøerne  

 om folkepension.
Bestemmelsen i stk. 2, 3. pkt., finder tilsvarende  

 anvendelse for denne hjælp.« Stk. 3 bliver herefter stk. 4.
 4. I § 9, stk. 3, som bliver stk. 4, indsættes efter  

 »stk. 2«: »og stk. 3«.
§ 2 I lov for Færøerne om dagpenge ved sygdom eller fødsel, jf.  

 lovbekendtgørelse nr. 102 af 2. marts 1988, foretages følgende ændring:
 I § 24 ændres »3/4« til: »2/5«.
§ 3 Socialministeren fastsætter tidspunktet for lovens ikrafttræden.
Oprindeligt fremsat forslag § 1 I lov for Færøerne om offentlig forsorg, jf. lovbekendtgørelse nr. 100 af  

 2. marts 1988, som ændret ved lov nr. 154 af 15. marts 1989, foretages  

 følgende ændringer:
 1. I § 9, stk. 1, udgår: »svigtende  

 arbejdsmuligheder«.
 2. § 9, stk. 2, 1. pkt., affattes således:
 »Som hjælp til underhold i henhold til stk. 1 kan i almindelighed  

 højst udbetales et beløb svarende til folkepensionens grundbeløb med et  

 tillæg for hvert barn svarende til børnetillægget efter lov for Færøerne om  

 folkepension.«.
 3. Efter § 9, stk. 2, indsættes som nyt stykke:
» Stk. 3. Der kan i trangstilfælde ydes hjælp til personer,  

 der på grund af af svigtende arbejdmuligheder i en begrænset tid er afskåret  

 fra at skaffe det fornødne til deres eget eller familiens underhold.
Hjælpen  

 kan højst udgøre et beløb svarende til folkepensionen, jf. § 13, stk. 1, med  

 et tillæg for hvert barn svarende til børnetillægget efter lov for Færøerne  

 om folkepension.
Bestemmelsen i stk. 2, 3. pkt., finder tilsvarende  

 anvendelse for denne hjælp.«.
 Stk. 3 bliver herefter stk. 4.
 4. I § 9, stk. 3, som bliver stk. 4, indsættes efter  

 »stk. 2«: »og stk. 3«.
§ 2 I lov for Færøerne om dagpenge ved sygdom eller fødsel, jf.  

 lovbekendtgørelse nr. 102 af 2. marts 1988, foretages følgende ændring:
 1. I § 24 ændres »3/4« til: »2/5«.
§ 3 Socialministeren fastsætter tidspunktet for lovens ikrafttræden.
Bemærkninger til lovforslaget Almindelige bemærkninger Efter ønske fra færøsk side fremsættes forslag dels om ændring af lov for  

 Færøerne om offentlig forsorg som følge af etableringen af en færøsk  

 arbejdsløshedsforsikringsordning, dels om ændring af lov for Færøerne om  

 dagpenge ved sygdom eller fødsel.
Bemærkninger til lovforslagets enkelte bestemmelser Til § 1 Færøernes Lagting har den 28. februar 1992 vedtaget lagtingslov om  

 arbejdsløshedsforsikring.
 I denne forbindelse har Landsstyret udtrykt ønske om en begrænsning af  

 adgangen til efter § 9 i lov for Færøerne om offentlig forsorg at få  

 kontanthjælp på grund af svigtende arbejdsmuligheder.
 Landsstyret har derfor foreslået at ændre § 9, således at retstilstanden  

 bliver, som den var før gennemførelsen af lov nr. 718 af 18. november 1987.
Til § 2 Efter § 24 i lov for Færøerne om dagpenge ved sygdom eller fødsel skal  

 bidraget til den frivillige sikring fastsættes således, at de samlede bidrag  

 skønnes at dække 3/4 af udgifterne til den frivillige sikring.
 Efter den danske dagpengelov udgør bidraget fra de frivillige sikrede 40  

 pct., og det er Færøernes Landsstyres ønske, at den færøske lov justeres i  

 overensstemmelse hermed.
Administrative og økonomiske konsekvenser Lovforslaget forventes ikke at medføre væsentlige administrative  

 konsekvenser.
 Den foreslåede ændring af forsorgsloven skønnes at medføre en besparelse  

 for staten på 4,4 mill. kr. på årsbasis i 1992 prisniveau.
Forslaget om en nedsættelse af bidragene til den frivillige sikring efter  

 dagpengeloven skønnes at medføre ekstraudgifter på 1 mill. kr. på årsbasis i  

 1992 prisniveau.
Det er lagt til grund, at udgifterne efter lovens §§ 13 og  

 14 vil stige med 30 pct. årligt svarende til tendensen inden for de seneste  

 år.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov for Færøerne om offentlig forsorg, jf. lovbekendtgørelse nr. 100 af  

 2. marts 1988, som ændret ved lov nr. 154 af 15. marts 1989, foretages  

 følgende ændringer:
 1. I § 9, stk. 1, udgår: »svigtende  

 arbejdsmuligheder«.
 2. § 9, stk. 2, 1. pkt., affattes således:
 »Som hjælp til underhold i henhold til stk. 1 kan i almindelighed  

 højst udbetales et beløb svarende til folkepensionens grundbeløb med et  

 tillæg for hvert barn svarende til børnetillægget efter lov for Færøerne om  

 folkepension.«.
 3. Efter § 9, stk. 2, indsættes som nyt stykke:
» Stk. 3. Der kan i trangstilfælde ydes hjælp til personer,  

 der på grund af af svigtende arbejdmuligheder i en begrænset tid er afskåret  

 fra at skaffe det fornødne til deres eget eller familiens underhold.
Hjælpen  

 kan højst udgøre et beløb svarende til folkepensionen, jf. § 13, stk. 1, med  

 et tillæg for hvert barn svarende til børnetillægget efter lov for Færøerne  

 om folkepension.
Bestemmelsen i stk. 2, 3. pkt., finder tilsvarende  

 anvendelse for denne hjælp.«.
 Stk. 3 bliver herefter stk. 4.
 4. I § 9, stk. 3, som bliver stk. 4, indsættes efter  

 »stk. 2«: »og stk. 3«.
 § 9. Når en person på grund af sygdom, svangerskab og fødsel,  

 svigtende arbejdsmuligheder, ophør af samlivet med ægtefællen eller andre  

 ændringer i sine forhold i en begrænset tid er afskåret fra at skaffe det  

 fornødne til sit eget eller familiens underhold, og udgifterne hertil ikke  

 dækkes gennem dagpenge eller pensionsydelser, kan der ydes en sådan hjælp af  

 det offentlige, at det modvirkes, at pågældendes og familiens hidtidige  

 levevilkår i væsentlig grad forringes.
Stk. 2. Som hjælp til underhold kan i almindelighed højst  

 udbetales et beløb svarende til folkepensionens grundbeløb med et tillæg for  

 hvert barn svarende til børnetillægget efter lov for Færøerne om  

 folkepension.
Ved hjælpens udmåling må der i øvrigt dels tages hensyn til  

 sådanne faste udgifter, som i betragtning af de hidtidige levevilkår skønnes  

 rimelige, dels lægges vægt på de fremtidige levevilkår, der kan blive en  

 følge af den ændring, der er sket i pågældendes eller familiens situation.  

 Den samlede hjælp kan ikke overstige det beløb, som udbetales personer, der  

 får dagpenge efter højeste sats og ikke har andre indtægter.
 Stk. 3. Til personer, hvis forhold er særlig vanskelige på grund  

 af usædvanlig store forsørgerbyrder eller høje boligudgifter, kan der  

 undtagelsesvis ydes hjælp ud over det i stk. 2 angivne beløb.
§ 2 I lov for Færøerne om dagpenge ved sygdom eller fødsel, jf.  

 lovbekendtgørelse nr. 102 af 2. marts 1988, foretages følgende ændring:
 1. I § 24 ændres »3/4« til: »2/5«.
 § 24. Bidrag til den frivillige sikring fastsættes af Landsstyret  

 i forhold til størrelsen af de sikrede dagpenge og således, at de samlede  

 bidrag skønnes at dække 3/4 af udgifterne til den frivillige sikring efter  

 henholdsvis §§ 13 og 14.
