 Ved noteveksling i Ghana henholdsvis den 9. og den 23. december 1993  

 mellem Danmark og Ghana undertegnedes en overenskomst, ifølge hvilken Danmark  

 i perioden 1994-99 yder et beløb på 171 mio. kr. som støtte til et  

 sundhedssektorprogram i Ghana.
 Programmets formål er at forbedre sundhedstilstanden i Ghana, dels ved at  

 støtte udbygningen af den primære sundhedstjeneste i Upper West regionen,  

 dels ved at støtte uddannelsen af sundhedsplejersker og andet primært  

 sundhedspersonale, og dels ved at støtte opbygningen af et nationalt  

 tuberkuloseprogram.
 Overenskomsten trådte i kraft den 23. december 1993 og løber i 5 år.
