 Der blev klaget over, at lægen ikke behandlede følgerne af  

 hendes arbejdsskade omhyggeligt, og at lægen ikke henviste kvinden til  

 røntgenundersøgelse i løbet af 1999.
Klager over behandling og vurdering af  

 symptomer fra ryggen Patientklagenævnet fandt, at lægen ikke havde  

 udvist manglende omhu og samvittighedsfuldhed ved sin behandling af kvinden.  

 Nævnet lagde herved vægt på, at kvinden i september 1998  

 oplyste, at hendes tilstand var blevet væsentligt bedre, efter at hun  

 var begyndt at gå til fysioterapi.
Endvidere lagde nævnet  

 vægt på, at der ved undersøgelserne blev fundet  

 muskulære smerter samt ømhed af leddet mellem højre  

 flankeben og korsbenet.
Nævnet fandt på den baggrund, at  

 rygsmerterne var behandlet relevant med fysioterapi og gigtmedicin, og at der  

 ikke var grundlag for at henvise til røntgen.
Nævnet oplyste i den forbindelse, at det hos  

 praktiserende læger er almindeligt at behandle rygsmerter uden rodtryk,  

 det vil sige uden objektive tegn på diskusprolaps, med gigtmedicin og  

 evt. fysioterapi.
Ryggener af denne karakter behandles som udgangspunkt uden  

 en henvisning til speciallæge.
Nævnet bemærkede, at det af  

 journalen fremgik, at kvinden igennem årene havde haft tilsvarende  

 problemer, og at der aldrig havde været tegn på en alvorligere  

 lidelse, såsom diskusprolaps.
