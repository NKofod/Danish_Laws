 I medfør af § 66, stk. 4, i færdselsloven, jf. lovbekendtgørelse nr. 735  

 af 24. august 1992, fastsættes:
Uddannelsen og prøverne § 1.  Der kan aflægges kørelærerprøve til følgende  

 kategorier af køretøjer:
 Stk. 2.  Prøve til kategori C-D og E kan først aflægges,  

 når prøve til kategori B er bestået.
 § 2.  Kørelærerprøven består af en skriftlig forprøve  

 og en afsluttende mundtlig og praktisk prøve.
 § 3.  Ansøgere, der ønsker at indstille sig til  

 kørelærerprøven, skal have modtaget undervisning af en person, der er  

 godkendt som underviser til den pågældende kategori af Trafikministeriet.
 Stk. 2.  Godkendelse som underviser meddeles den, der er  

 i besiddelse af godkendelse som kørelærer til den pågældende kategori, og som  

 har gennemgået et af Trafikministeriet godkendt kursus.
 Stk. 3.  Undervisningen skal være gennemført i  

 overensstemmelse med Trafikministeriets bekendtgørelse om undervisningsplan  

 for kørelæreruddannelsen.
 § 4.  Skriftlige forprøver afholdes hvert år i februar  

 og august for ansøgere, der er tilmeldt inden henholdsvis den 1. februar og  

 den 1. august.
Stk. 2.  Den, der har bestået den skriftlige forprøve,  

 og som fortsat opfylder betingelsen i færdselslovens § 66, stk. 1, nr. 5, får  

 efter anmodning udstedt erklæring herom hos prøvekommissionens formand.  

 Politimesteren og bilinspektionen på ansøgerens hjemsted underrettes om  

 udstedelsen af erklæringen.
Den pågældende kan herefter, indtil den  

 afsluttende prøve er bestået, dog kun så længe den skriftlige forprøve er  

 gyldig, jf. § 5, stk. 2, og § 13, stk. 2, fungere som kørelærer  

 (kørelæreraspirant) under vejledning og tilsyn af en godkendt kørelærer.  

 Under øvelseskørsel med bil skal kørelæreren være i bilen.  

 Kørelæreraspiranten anses for at være fører af bilen.
Kørelæreren er  

 ansvarlig for, at øvelseskørslen foregår på sådanne steder og på en sådan  

 måde, at kørslen kan ske uden fare for den øvrige færdsel.
 § 5.  Afsluttende prøve afholdes hvert år i maj/juni  

 og november/december for ansøgere tilmeldt inden henholdsvis den 15. april og  

 den 15. oktober.
Stk. 2.  Ansøgeren kan først tilmelde sig den  

 afsluttende prøve, når forprøven er bestået.
Tilmeldingen skal indgives, og  

 den afsluttende prøve bestås inden 2 år efter, at forprøven er bestået, jf.  

 dog § 13, stk. 2.
Prøvekommissioner § 6.  Til at afholde kørelærerprøver nedsættes der 2  

 prøvekommissioner for henholdsvis politikredsene 1-22 og politikredsene  

 23-54.
Stk. 2.  Hver prøvekommission har 2 medlemmer, der  

 beskikkes af Trafikministeren.
De 2 medlemmer er henholdsvis en politimester  

 og en bilinspektør.
Trafikministeren beskikker en formand for kommissionen.
 Stk. 3.  Trafikministeren kan udpege en eller flere  

 suppleanter for prøvekommissionens medlemmer.
Stk. 4.  Formændene for prøvekommissionerne kan  

 bestemme, at der samtidigt virker mere end een kommission i området til at  

 varetage kørelærerprøverne.
Formanden underretter Trafikministeriet herom.
Stk. 5.  Eksaminationen i kundskaber, jf. § 12, kan,  

 såfremt ansøgeren og den indstillende kørelærer ønsker det, foretages af den  

 indstillende kørelærer.
Prøvekommissionens medlemmer kan stille supplerende  

 spørgsmål.
 Stk. 6.  Den indstillende kørelærer deltager ikke i og  

 overværer ikke prøvekommissionens votering.
Tilmelding til prøven § 7.  Tilmelding til forprøven indgives til formanden  

 for prøvekommissionen i det område, hvor ansøgeren ønsker at aflægge prøve.
 § 8.  Tilmeldingen skal indeholde oplysning om:
 Stk. 2.  Sammen med tilmeldingen indsendes:
 § 9.  Formanden for prøvekommissionen påser, at  

 ansøgeren opfylder betingelserne for at blive tilmeldt kørelærerprøven.  

 Formanden indhenter i den forbindelse straffeattest og om fornødent  

 fuldstændig udskrift af kriminalregistret for ansøgeren.
Stk. 2.  Opfylder ansøgeren betingelserne for at blive  

 tilmeldt kørelærerprøven, underretter formanden den pågældende om, hvornår og  

 hvor skriftlig forprøve vil blive afholdt.
Er betingelserne for at blive  

 tilmeldt kørelærerprøven ikke opfyldt, underrettes ansøgeren herom med  

 angivelse af grunden.
§ 10.  Tilmelding til den afsluttende prøve indgives  

 til formanden for den prøvekommission, hvor forprøven er aflagt.
Denne  

 underretter ansøgeren om, hvor og hvornår prøven afholdes.
Tilmelding  

 vedlægges erklæring fra læreren om, at ansøgeren har modtaget undervisning i  

 overensstemmmelse med Trafikministeriets bekendtgørelse om undervisningsplan  

 for kørelæreruddannelsen.
Prøvekrav § 11.  Den skriftlige forprøve omfatter besvarelse af  

 spørgsmål om systematikken og indholdet i undervisningplanen for  

 køreuddannelsen til den valgte kategori, jf. § 1.
Stk. 2.  Den ansøger, der 3 gange har tilmeldt sig, men  

 ikke bestået, forprøven, kan ikke tilmelde sig på ny uden tilladelse fra  

 vedkommende prøvekommission.
Tilladelse kan kun meddeles under ganske særlige  

 omstændigheder.
§ 12.  Den afsluttende prøve består af en prøve i  

 kundskaber og egen kørefærdighed samt af en prøve i undervisning af elever i  

 teori.
Ved den afsluttende prøve til kategori A og B aflægges der endvidere  

 prøve i undervisning af elever i kørsel.
 § 13.  Den afsluttende prøve kan afbrydes, såfremt  

 prøvekommissionen finder, at ansøgeren ikke vil kunne bestå prøven.
Stk. 2.  Den ansøger, der 3 gange har tilmeldt sig, men  

 ikke bestået, den afsluttende prøve, kan ikke tilmelde sig på ny uden  

 tilladelse fra vedkommende prøvekommission.
Tilladelse kan kun meddeles under  

 ganske særlige omstændigheder.
 § 14.  Prøvekommissionen afgør efter et samlet skøn  

 over ansøgerens præstationer, hvorvidt prøverne nævnt i § 11 og § 12 er  

 bestået.
§ 15.  Ansøgeren skal selv stille et køretøj til  

 rådighed ved prøven i egen kørefærdighed samt ved prøven i undervisning i  

 kørsel.
Køretøjet skal opfylde de i kørekortbekendtgørelsen fastsatte  

 bestemmelser om køretøjer, der anvendes til øvelseskørsel og køreprøve.
Stk. 2.  Ved undervisningsprøven skal ansøgeren selv  

 sørge for tilstedeværelsen af mindst 2 personer (elever), hvoraf den ene har  

 påbegyndt indøvelse af manøvrer på vej, og den anden er ved at afslutte  

 køreuddannelsen til den valgte kategori.
Under prøven stilles det ansøgeren  

 som opgave at undervise eleverne ud fra nærmere angivne forudsætninger, der  

 skal svare til de pågældendes uddannelsestrin.
Prøvekommissionen kan nægte at  

 godkende de personer, som af ansøgeren stilles som elever.
Ansøgeren skal  

 endvidere medbringe det nødvendige undervisningsmateriale.
Godkendelsen § 16.  Når kørelærerprøven er bestået, underretter  

 formanden for prøvekommissionen kørekortkontoret i den politikreds, hvor  

 ansøgeren har bopæl, om, at den pågældende har ret til at få udstedt kørekort  

 med påtegning om godkendelse som kørelærer.
Kørekortet udstedes af  

 Rigspolitichefen efter anmodning fra kørekortkontoret.
Ved udstedelsen finder  

 kørekortbekendtgørelsens § 1, stk. 1, nr. 1 og 3, og § 1, stk. 2, tilsvarende  

 anvendelse.
Ansøgeren skal på kørekortkontoret udfylde en underskriftsmærkat.  

 Det tidligere kørekort skal afleveres.
 § 17.  Bestået prøve til motorcykel, jf. § 1, stk. 1,  

 nr. 1, giver adgang til at virke som kørelærer med motorcykel og motorcykel  

 med sidevogn.
 Stk. 2.  Bestået prøve til bil med tilladt totalvægt på  

 ikke over 3.500 kg, jf. § 1, stk. 1, nr. 2, giver adgang til at virke som  

 kørelærer med en sådan bil samt med traktor.
 Stk. 3.  Bestået prøve til bil med stor påhængsvogn, jf.  

 § 1, stk. 1, nr. 3, giver adgang til at virke som kørelærer med bil af enhver  

 kategori uden eller med stor påhængsvogn samt traktor.
 Stk. 4.  Godkendelsen gælder i 5 år, dog kun så længe  

 den pågældende godtgør at have kørekort, og fornyes efter ansøgning, såfremt  

 betingelserne i færdselslovens § 66, stk. 2, er opfyldt.
 § 18.  Den kørelærerprøve, der er bestået af personel  

 ansat i forsvaret og civilforsvaret ved prøve aflagt for en særlig  

 prøvekommission, ligestilles med en prøve, der er bestået efter reglerne i  

 denne bekendtgørelse.
Betaling § 19.  For afholdelse af kørelærerprøve betales 250,-  

 kr. for hver kategori.
Såfremt der aflægges prøve til almindelig bil samtidig  

 med prøve til motorcykel betales dog 400 kr.
Stk. 2.  Betalingen omfatter både forprøven og den  

 afsluttende prøve.
Udebliver en ansøger fra en berammet prøve uden at have  

 meddelt forfald senest kl. 12 dagen før prøven, eller bestås en del af prøven  

 ikke, skal der ske fornyet betaling, før ny prøve afholdes.
Dette gælder,  

 både når forprøven ikke bestås, og når den er bestået, samt når ansøgeren  

 udebliver fra en af disse prøver.
 § 20.  Formanden for prøvekommissionen meddeler  

 samtidig med underretningen om tidspunktet og stedet for en prøves  

 afholdelse, til hvilket kørekortkontor betaling skal ske.
Ikrafttrædelses- og overgangsbestemmelser § 21.  Bekendtgørelsen træder i kraft den 1. juli  

 1994. Samtidig ophæves Justitsministeriets bekendtgørelse nr. 395 af 21.  

 november 1966 om godkendelse af kørelærere, jf. dog stk. 2.
 Stk. 2.  Ansøgere, der har bestået den skriftlige prøve  

 inden udgangen af juni 1994, kan inden udgangen af juni 1995 aflægge mundtlig  

 kørelærerprøve efter de hidtil gældende regler.
 Stk. 3.  Trafikministeriet kan for personer, der den 15.  

 maj 1993 virker som undervisere af kørelæreraspiranter, dispensere for  

 betingelserne i § 3, stk. 2.
