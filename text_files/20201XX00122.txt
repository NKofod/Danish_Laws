Skriftlig fremsættelse (8. oktober 2020) Udlændinge- og Integrationsministeren (Mattias Tesfaye):
 Herved tillader jeg mig for Folketinget at fremsætte:
Forslag til lov om ændring af lov om ændring af dansk indfødsret og udlændingeloven (Ophævelse af solnedgangsklausul) (Lovforslag nr.
L 45) Det blev i lov om ændring af lov om dansk indfødsret og udlændingeloven (Fratagelse af statsborgerskab fra fremmedkrigere m.v.), som blev vedtaget den 24. oktober 2019 efter en hastebehandling i Folketinget, bestemt, at loven ophæves den 1. juli 2021, medmindre andet bestemmes inden denne dato, jf. lovens § 3, stk. 2.
 Lovforslaget har til formål at ophæve solnedgangsklausulen, således at muligheden for administrativ fratagelse af en persons danske statsborgerskab, hvis den pågældende har udvist en handlemåde, som er til alvorlig skade for landets vitale interesser, og den pågældende ikke derved bliver statsløs, opretholdes.
 Det foreslås, at lovforslaget træder i kraft den 1. januar 2021.
 Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.
