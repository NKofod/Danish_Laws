Kundgørelse om straffeattester Efter Justitsministeriet bemyndigelse  

 fastsættes følgende regler om straffeattester.
Almindelige regler 1. Udfærdigelse af alle typer  

 straffeattester, hvortil der ikke er tilførsler (»blanke  

 straffeattester«), sker manuelt efter forespørgsel i KR, jf. punkt  

 7.
2. For personer, der er kendt i KR, kan der straks  

 maskinelt udskrives alle typer straffeattester.
Udfærdigelsen af disse  

 straffeattester sker ved maskinel udskrift fra afgørelsesregisteret.  

 Afgørelsesregisteret føres på grundlag af de i KR  

 registrerede afgørelser.
Særligt om straffeattester til privat brug Om ansøgning 3. Ansøgning kan indgives til enhver  

 politikreds.
 4. Udstedelse af straffeattest til privat brug  

 må efter § 33, stk. 2 i  Justitsministeriets forskrifter for Det  

 Centrale Kriminalregister kun ske, når den pågældende har  

 legitimeret sig behørigt, eller på anden måde har skabt  

 sikkerhed for, at den, der fremsætter begæringen, er identisk med  

 den, som oplysningen vedrører.
 Blanket P 366 skal - så vidt muligt - benyttes.
På blanketten anføres Ved ansøgningens indgivelse skal ansøgerens  

 identitet sikres.
Såfremt den person, der modtager ansøgningen  

 ikke i forvejen kender ansøgeren, kræves der forevist  

 legitimationspapirer, der er udstedt af en offentlig myndighed.
Af praktiske  

 grunde bør ansøgeren opfordres til at medbringe fødsels-  

 eller dåbsattest (eller fotokopi heraf), hvoraf fødestedet  

 fremgår.
 Ønskes straffeattest udstedt til en anden end den,  

 som straffeattesten vedrører, skal politiet sikre sig, at denne er  

 berettiget til at handle på den pågældendes vegne, for  

 eksempel skal dokumentation for en eventuel fuldmagt forevises.
Fremgangsmåden ved udstedelse at  

 straffeattester 5. Der benyttes samme fremgangsmåde ved  

 udstedelse af straffeattester til privat brug som til offentlig brug 6. Politiet på det sted, hvor straffeattest  

 ønskes udstedt, forespørger pr. dataskærm, hvorvidt den  

 pågældende er registreret i KR.
7. I følgende tilfælde udstedes  

 straffeattest uden tilførsler (»blank straffeattest«) af den  

 forespørgende politimyndighed Hvis den pågældende - er ukendt i KR eller - kendt i KR, uden at der er tilførsel til  

 straffeattest.
I disse tilfælde vil der direkte fra EDB- systemet blive givet meddelelsen INGEN TILFØRSLER  

 TIL OVENNÆVNTE ATTEST.
 Ved straffeattest til privat brug benyttes blanket P 358  

 (eller P 358 U).
8. Straffeattest udstedes af Kriminalregisteret,  

hvis den pågældende er kendt i KR med tilførsler til  

 straffeattest.
Der vil direkte fra EDB-systemet blive givet meddelelsen  

OVENNÆVNTE ATTEST ER BESTILT.
 9. Rekvisition af alle typer af straffeattester fra  

 Kriminalregisteret kan ske ved anvendelse af dataskærm, jf.  

 dataskærmvejledningen.
Den udstedte straffeattest sendes direkte til den  

 ønskede adresse.
Efter udskriften slettes adressen automatisk i  

 KR.
 10. Henvendelser fra andre offentlige  

 myndigheder, herunder udenlandsk politi, om udstedelse af  

 straffeattester til offentlig brug rettes direkte til Kriminalregisteret og  

 behandles i overensstemmelse med den i punkterne 5-9 fastsatte  

 fremgangsmåde.
 11. Kundgørelse IX nr. 1 af 9. november 1983  

 ophæves.
