Arbejdsformidlingskontorerne Cirkulære om statens erstatningsordning for deltagere i praktisk erhvervsorientering.
Siden udsendelsen af AF-cirkl. nr. 253/79 af 5. oktober 1979 om statens  

 erstatningsordning for deltagere i erhvervspraktik m.v. er der sket en  

 betydelig udvikling af den praktiske erhvervsorienterings former og  

 personkreds.
I sammenhæng hermed er der også sket en justering dels af den  

 praksis som er fulgt ved afgrænsningen af erstatningsordningen, dels af  

 hjemmelen for ordningen i tekstanmærkningerne til finansloven.
Under hensyn  

 til denne udvikling skal man herved, som en ajourføring af ovennævnte  

 cirkulære, meddele følgende retningslinier for statens erstatningsordning for  

 deltagere i praktisk erhvervsorientering:
I.
Erstatningsordningens formål Formålet er i første række at sikre at vejledningssøgende der deltager i  

 praktisk erhvervsorientering (i det følgende kaldet praktikanter) får samme  

 erstatningsmæssige stilling som de egentlige arbejdstagere, med hvem  

 praktikanterne ofte samarbejder og deler arbejdsvilkår.
 Samtidig vil specielt dækningen af praktikanternes erstatningsansvar være  

 en væsentlig betryggelse for praktikvirksomhederne, og ordningen er dermed en  

 afgørende forudsætning for arbejdspladsernes imødekommenhed.
II.
Erstatningsordningens område Sikrede af ordningen er, med de begrænsninger som følger af nedenstående,  

 alle uddannelses- og erhvervsvejledningssøgende, herunder skoleelever, der  

 deltager i praktisk erhvervsorientering, hvorved i denne forbindelse forstås  

 aktiviteter der foregår i erhvervslivet, såvel det offentlige som det  

 private, og har uddannelses- og erhvervsorientering som et væsentligt formål.
Aktiviteter der omfattes af ordningen er eksempelvis - erhvervspraktik - studiebesøg - praktis som led i valgfaget arbejdskendskab - arbejdspraktik (for specialundervisningens elever) - praktik i forbindelse med erhvervsmæssige introduktionskurser.
 Betingelserne for at anvende ordningen er:
 1. Aktiviteten skal iværksættes gennem AF's  

 erhvervsvejledning eller en skole/uddannelsesinstitution/vejledningsordning  

 der er offenltig eller offentligt godkendt.
2. Aktiviteten skal finde sted i en situation hvor den  

 vejledningssøgende endnu ikke har truffet et endeligt valg af uddannelse  

 eller erhverv, fx i efg-basisåret eller under en eventuel kommende industriel  

 grunduddannelse.
Når valget må antages at være truffet, fx i  

 efg-uddannelserne efter basisåret, kan ordningen ikke anvendes.
3. Uddannelses- og erhvervsorientering skal indgå som  

 et væsentligt formål med aktiviteten.
Dette udelukker ikke at der er andre  

 væsentlige formål.
 4. Med mindre der er helt specielle forhold, skal  

 praktikanterne befinde sig på mindst 8. klassetrin eller tilsvarende.
5. Erhvervspraktik må normalt ikke vare længere end i  

 alt 6 uger om året, jfr. dog de særlige regler for 10. klasse samt for  

 arbejdspraktik for specialundervisningens elever og praktik som led i  

 valgfaget arbejdskendskab.
Er der fx tale om elever i uddannelser hvor der  

 efter uddannelsesplanerne lægges særlig vægt på elevernes orientering om og  

 kontakt med erhvervslivet, vil der kunne ses bort fra tidsbegrænsningen.
Også  

 i den individuelle vejledning vil ordningen, når der kan godtgøres et særligt  

 behov, kunne dække i et udvidet tidsrum.
6. Aktiviteten skal finde sted i en her i landet  

 hjemmehørende virksomhed.
Hvis en sådan virksomhed sender en praktikant til  

 udlandet, dækkes praktikanten også der af erstatningsordningen.
Praktikanters  

 færden mellem hjem og praktiksted er som altovervejende hovedregel ikke  

 omfattet af ordningen.
Derimod er færden mellem den pågældende  

 skole/institution og praktiksted omfattet.
Erstatningsordningen gælder ikke for Færøerne.
For Grønlands vedkommende  

 fortsætter oprdningen, foreløbig til den 1. juli 1986.
7. Praktikken forudsættes gennemført i  

 overensstemmelse med gældende love og bestemmelser.
Hvor dette ikke er  

 tilfældet, kan det efter omstændighederne begrunde afvisning af  

 erstatningskrav.
 Til orientering om den praktiske erhvervsorientering i folkeskolen kan i  

 øvrigt henvises til: kapitel 6 i Underrvisningsvejledning for folkeskolen,  

 nr. 19, »Uddannelses- og erhvervsorientering«, nr. 26,  

 »Arbejdskendskab«, samt hæftet »Arbejdspraktik og anden  

 erhvervsforberedende undervisning for elever med generelle  

 indlæringsvanskeligheder og visse andre handicappede elever i folkeskolens  

 specialundervisning«, udgivet i 1981 af Fællesudvalget mellem  

 Erhvervsvejledningsrådet og Uddannelsesrådet for grundskolen.
Særligt om praktikanters betjening af motorkøretøjer Det er ulovligt og evt. strafbart at lade praktikanten føre motorkøretøj,  

 herunder traktor, uden særlig hjemmel.
Denne kan ikke meddeles personer under  

 16 år; personer over 16 år kan i forbindelse med faglig uddannelse få enten  

 træningskort, der giver adgang til kørsel på mark, eller traktorkørekort, der  

 giver adgang til kørsel overalt.
Hvor skaden er sket i forbindelse med  

 overtrædelse af disse regler, vil direktoratet kunne afvise erstatningskrav.
 Hvor det kan blive aktuelt bør kontorerne og andre iværksættere af  

 praktisk erhvervsorientering gøre både praktikant og praktikvært opmærksom på  

 disse forhold.
Særlige regler om erhvervspraktik til søs Unge der er fyldt 15 år kan komme i erhvervspraktik til søs.
De skal ikke have udstedt søfartsbog, men optages på bemandingslisten  

 efter udfyldelse af hyrekontrakt, idet dennes linier J., K. og L. ikke  

 udfyldes, medens der på linie M anføres »ingen tjenestepligt  

 (erhvervspraktikant)».
Udtrykket »påmønstre« bør ikke benyttes  

 om praktikanter, idet de ikke er en del af besætningen.
 Vejledningssøgende kan også optages i praktik på statens sømandsskoler.
III.
Erstatningens indhold A.
Erstatning til praktikanten for skade på egen person Erstatningsordningen sikrer praktikanter erstatning efter reglerne i lov  

 om arbejdsskadeforsikring.
Ved skade på praktikantens person kan der herefter  

 blive tale om følgende ydelser:
 Erstatning for tab af erhvervsevne når skaden har medført bortfald eller  

 nedsættelse af evnen til at skaffe sig indtægt ved arbejde.
Ved 100% erhvervsevnetab betales der en årlig ydelse på 3/4 af  

 årsindtægten på skadestidspunktet, dog højst 3/4 af et i loven fastsat  

 årslønsgrundlag, som reguleres efter løntallet hver 1. april.
Ved mindre tab  

 tilkendes forholdsmæssigt mindre ydelser.
Fastsættes erhvervsevnetabet til  

 under 50%, udbetales erstatningen som hovedregel som et engangsbeløb.
 Årsindtægten fastsættes efter et skøn når særlige forhold gør sig  

 gældende, fx når indtægten har været varierende gennem der forudgående år.
Er praktikanten under 21 år eller under uddannelse, tages der ved  

 fastsættelsen hensyn til den erhvervsindtægt praktikanten kunne forventes at  

 få efter det fyldte 21. år, hvis skaden ikke var sket.
I loven er der fastsat  

 et mindstebeløb.
 Erstatning for varigt men for de ulemper skaden har medført i den daglige  

 tilværelse.
Erstatningen fastsættes efter en tabel over mengrader der går ud fra  

 skadens medicinske følger.
Erhvervs- og indtægtsmæssige forhold er således  

 uden betydning.
Som hovedregel ydes erstatningen som en kapital een gang for  

 alle.
Kapitalens størrelse afhænger af skadelidtes statistiske restlevetid.
Betaling af sygebehandling m.m.
Medens erstatningssagen er under  

 behandling, godtgøres skadelidtes udgifter til sygebehandling og transport i  

 forbindlese hermed.
Udgifterne godtgøres dog kun i det omfang de ikke kan  

 betales af den offentlige sygesikring efter sygesikringsloven, eller af  

 sygehuset efter sygehusloven Endvidere kan skadelidte, medens sagen er under behandling, få godtgjort  

 udgifter til hjælpemidler der er nødvendige på grund af skaden, fx proteser,  

 briller, kontaktlinser og høreapparater.
I denne forbindelse bemærkes at  

 skader på sådanne hjælpemidler anses for personskade, og at udgifterne til  

 reparation eller nyanskaffelse derfor godtgøres skadelidte.
Overgangsbeløb ved dødsfald og erstatning for tab af forsørger.
Medfører  

 skaden praktikantens død, tilkendes der en efterladt ægtefælle eller samlever  

 med hvem afdøde har levet i ægteskabslignende forhold, et overgangsbeløb een  

 gang for alle.
I særlige tilfælde kan beløbet også tilkendes andre  

 efterladte.
Herudover ydes der erstatning for tab af forsørger til efterladt ægtefælle  

 eller samlever som afdøde forsørgede helt eller delvis.
Erstatningen  

 tilkendes som en løbende ydelse der årligt udgør 30% af afdødes årsløn, dog  

 højst 30% af det i loven nævnte maksimale årslønsgrundlag.
Ydelsen løber i  

 perioder fra 1 til 10 år, alt efter omfanget af den tabte forsørgelse.
Afdødes børn tilkendes hver 10% af afdødes årsløn i årlig ydelse,  

 maksimalt dog 40% til alle børn tilsammen.
Det er en betingelse af afdøde  

 havde forsørgelsespligt overfor børnene.
Ydelsen løber til barnets fyldte 18.  

 år, men kan forlænges til det fyldte 21. år hvis barnet er under uddannelse.
 Der kan også tilkendes andre personer som afdøde forsørgede helt eller  

 delvis, erstatning for tab af forsørger.
Satserne for ydelserne efter lov om arbejdsskadeforsikring - bortset fra  

 betaling af sygebehandling m.m. - reguleres årligt ved bekendtgørelse fra  

 Sikringsstyrelsen.
Ved henvendelse til styrelsen kan man få oplyst de til  

 enhver tid gældende satser for ydelser i henhold til loven.
Erstatningsordningen giver ikke erstatning for skade på praktikanten ejendele, fx beklædning, ure, cykler og knallerter, selv om  

 skaden sker i forbindelse med den praktiske erhvervsorientering.
Disse skader  

 kan eventuelt erstattes over praktikantens familieforsikring eller  

 praktikværtens virksomhedsforsikring.
 Der kan heller ikke ydes godtgørelse for svie og smerte.
 Hvis praktikanten eller dennes efterladte har erstatningskrav mod en  

 skadevolder der erstatningsansvarlig for skade på praktikantens person,  

 nedsættes kravet i det omfang praktikanten eller de efterladte er berettiget  

 til erstatningen efter statens erstatningsordning.
B.  Erstatning for skader som praktikanten forvolder på andres person eller ejendele Erstatningsordningen dækker praktikantens erstatningsansvar efter dansk  

 rets almindelige erstatningsregler.
 I visse tilfælde kan udenlandsk ret dog anvendes.
 Dette er således godkendt ved praktik på udenlandsk færge der anløber  

 dansk havn, og ved praktik hos langtidschauffører på rejse i udlandet for  

 dansk firma.
1. Grundlaget for erstatningsansvar Dansk erstatningsret bygger i vid udstrækning på retspraksis.
Der er  

 herigennem udformet en almindelig erstatningsregel, culpareglen, hvorefter  

 det kan pålægges en skadevolder at yde skadelidte erstatning såfremt  

 skadevolderen har været mere skødesløs end man almindeligvis måtte forvente i  

 den givne situation.
I den juridiske terminologi foreligger der culpa hvis  

 skadevolder har forvoldt skade ved forsætlig, groft uagtsom eller simpel  

 uagtsom adfærd eller undladelse.
Der vilherefter ikke være erstatningsansvar  

 for den hændelige skade.
Statens erstatningsordning arbejder i praksis med et videre culpabegreb  

 end domstolene, idet erstatningsordningen også dækker skade der er forvoldt  

 ved almindelig klodsethed eller anden uhensigtsmæssig adfærd.
Dette er ikke  

 ensbetydende med at der også kan ydes erstatning for hændelig skade, men det  

 er i praksis kun forekommet ganske undtagelsesvis at erstatningskrav er  

 afvist fordi skaden blev anset for hændelig.
2. Erstatningsansvaret Er praktikanten herefter ansvarlig for en skade, må der tages stilling til  

 hvilket tab der skal erstattes, og hvem der - under hensyn til tegnede  

 forsikringer, den ansvarspådragende adfærds grovhed og andre forhold - skal  

 ende med at betale erstatningen.
a.
Erstatningsansvaret for personskade og tab af forsørger Er praktikanten erstatningsansvarlig for personskade eller tab af  

 forsørger, betaler statens erstatningsordning for de krav der kan rejses mod  

 praktikanten om en række ydelser.
Erstatningsordningen følger her de regler  

 der er givet i lov om erstatningsansvar.
 Statens erstatningsordning yder herefter erstatning og godtgørelse for  

 følgende tab m.v.:
 Udgifter til helbredelse og andet tab, fx udgifter til sygehus, læge,  

 tandlæge, kørestol, særligt fodtøj, transport, samt udgifter i forbindelse  

 med fx forlænget uddannelse.
 I opgørelsen af skadelidtes tab fradrages sociale ydelser og andre ydelser  

 der tilkommer skadelidte som følge af skaden, fx udbetaling fra privat  

 sygesikring eller efter reglerne i lov om arbejdsskadeforsikring.
Tabt arbejdsfortjeneste i tiden fra skadens indtræden til skadelidtes  

 genoptagelse af arbejdet.
Arbejde i hjemmet ligestilles med erhvervsarbejde;  

 udgifter til ekstra hushjælp kan derfor også erstattes.
 I erstatningsopgørelsen fradrages løn under sygdom, sygedagpenge og  

 forsikringsydelser der har karakter af skadeserstatning.
Svie og smerte.
Der betales et beløb for hver dag skadelidte er syg.  

 Beløbets størrelse afhænger af om skadelidte er sengeliggende eller  

 oppegående.
Varigt men.
Mengraden fastsættes som omtalt under III A.
Der gives godtgørelse for mengrader på 5% og derover.
I særligt alvorlige  

 tilfælde kan der ved en mengrad på 100% ydes et tillæg på 20% af den normale  

 godtgørelse.
Var skadelidte ved skadens indtræden fylde 60 år, nedsættes godtgørelsen  

 med 5% for hvert år skadelidte var ældre end 59 år.
Der sker dog ikke  

 yderligere nedsættelse efter det fyldte 69. år.
Tab af erhvervsevne.
Har skaden medført nedsættelse eller bortfald af  

 skadelidtes evne til at skaffe sig indtægt ved erbejde, ydes der erstatning  

 for tab af erhvervsevne.
Erstatningsfastsættelsen sker når skadelidtes  

 helbredstilstand er blevet stationær.
Der gives kun erstatning for tab på 15%  

 og derover.
Erstatningen udbetales som en kapital og udgør ved 100% tab af  

 erhvervsevne 6 gange skadelidtes årlige erhvervsindkomst på  

 skadestidspunktet, dog højst et i loven fastsat maksimumsbeløb.
Ved lavere  

 tab reduceres erstatningen forholdsmæssigt.
Har skadelidte ingen eller kun ganske ringe erhvervsindtægt, beregnes  

 erstatningen på grundlag af mengraden, således at erstatningen for tab af  

 erhvervsevne udgør en stigende procentdel af menerstatningen desto højere  

 denne er fastsat.
Er mengraden fx 15% udgør erstatningen for tab af  

 erhvervsevne 130% af menerstatningsbeløbet.
Er mengraden 100% udgør erstatningen 400% af menerstatningsbeløbet.
Er  

 mengraden under 15% gives der ikke erstatning for tab af erhvervsevne.
De nævnte beløb nedsættes med 8 1/2% for hvert år skadelidte er ældre end  

 55 år.
Denne regel kan dog fraviges i særlige tilfælde.
Tab af forsørger.
Erstatningen til en efterladt ægtefælle eller samlever  

 udgør 30% af den erstatning som afdøde ville have fået ved fuldstændigt tab  

 af erhvervsevnen, jfr. overfor.
 Var forsørgeren fyldt 56 år, nedsættes erstatningen som nævnt ved tab af  

 erhvervsevne.
 Afdødes arbejde i hjemmet anses som forsørgelse, og der ydes erstatning  

 for værdien heraf.
Erstatningen til efterladte børn svarer til summen af de  

 underholdningsbidrag som afdøde kunne være pålagt efter lov om børns  

 retsstilling hvis afdøde havde været bidragspligtig.
Var afdøde eneforsørger,  

 fordobles erstatningen.
 Der gives også erstatning for rimelig begravelsesudgifter.
 Fælles for erstatning for varigt men, tab af erhvervsevne og tab af  

 forsørger gælder, at erstatningen nedsættes med det beløb skadelidte eller  

 efterladte måtte være berettiget til efter lov om arbejdskadeforsikring.
 -Satserne for ydelserne for svie og smerte, varigt men, tab af  

 erhvervsevne samt tab af forsørger reguleres årligt ved bekendtgørelse fra  

 justitsministeriet, der i øvrigt kan oplyse de til enhver tid gældende satser  

 for ydelser i henhold til lov om erstatningsansvar.
b.
Erstatningsansvaret for skade på andres ejendele Erstatningsordningen dækker også de krav der kan gøres gældende mod en  

 praktikant der er ansvarlig for skade på andres ejendele.
Loven om erstatningsansvar har ikke regler om opgørelsen af erstatning ved  

 tingskade.
Statens erstatningsordning bygger her på de regler der har dannet  

 sig i teori og praksis, samt på forsikringsaftalelovens §§ 37 og 38, der  

 handler om udmålingen af erstatning ved skadesforsikring.
Udgangspunktet er at skadelidte økonomisk skal stilles som om skaden ikke  

 var sket.
Skadelidte skal hverken tabe eller tjene på skaden.
Den skadede  

 tings værdi ansættes til der beløb der efter priserne umidelbart før  

 beskadigelsen ville kræves til genanskaffelse af tingen, med rimeligt fradrag  

 for værdiforringelse ved alder, brug, nedsat anvendelighed eller andre  

 forhold.
Udmålingen volder sjældent større vanskeligheder; der ydes erstatning for  

 genanskaffelsesværdien eller reparationsudgiften.
Hvis tingens værdi er  

 væsentlig mendre end udgiften til genanskaffelse eller reparation, kan der  

 dog være vanskelige afvejninger.
Rammer skaden fx en gammel, næsten udslidt  

 maskine, kan det være urimeligt at erstatte den med en ny, idet skadelidte  

 herved ville tjene på skaden.
Man vil i sådanne tilfælde ofte erstatte skaden  

 med et beløb der svarer til det en tilsvarende brugt maskine koster.
Findes  

 en sådan ikke, kan der blive tale om at nærme sig nyværdien.
Ud over erstatning for skaden på tingen, kan der ydes erstatning for det  

 tab der lides ved at tingen ikke kan benyttes i en periode.
Der tales her om  

 afsavns- eller driftstabserstatning.
c.
Erstatningsansvar for skade der er dækket af forsikring Statens erstatningsordning betaler kun erstatning hvis den skadevoldende  

 praktikant har erstatningsansvar for skaden.
Lov om erstatningsansvar  

 indeholder regler om at en skadevolder i visse tilfælde fritages for  

 erstatningsansvar hvis der er tegnet en forsikring som dækker skaden.
Disse  

 regler er vejeldende ved administrationen af statens erstatningsordning.
Herefter gælder som almindelig regel at praktikanten - og dermed statens  

 erstatningsordning - ikke er erstatningsansvarlig for skade der er dækket af  

 en tingsforsikring, en driftstabsforsikring eller arbejdsgiverens  

 ansvarsforsikring.
Denne regel gælder dog ikke hvis praktikanten har forvoldt  

 skaden forsætligt eller ved grov uagtsomhed.
 Hvis praktikanten som fører af et motordrevet køretøj har forvoldt skade  

 på andres person eller ejendele, bedømmes ansvaret efter færdselslovens  

 særlige regler, og skadeserstatningen må - i alle tilfælde i færste omgang -  

 udredes af det frosikringsselskab i hvilket der er tegnet lovpligtig  

 ansvarsforsikring for det pågældende motorkøretøj.
 Det anførte betyder at skadeanmeldelser til statens erstatningsordning  

 altid skal oplyse: om der er tegnet forsikring som dækker skaden,  

 forsikringsselskabets navn, policenummer, samt om skaden er anmeldt til  

 forsikringsselskabet.
IV: Administrationen Erstatningsordningen administreres af Arbejdsdirektoratet med bistand af  

 Sikringsstyrelsen, et forsikringskyndigt udvalg samt det stedlige  

 arbejdsformidlingskontor.
A: Anmeldelse af skader Anmeldelse af skader skal så vidt muligt ske inden 8 dage.
Anmeldelsen  

 sendes gennem AF-kontoret til Arbejdsdirektoratet på særlige blanketter:
AR 68 ved skader som praktikanter forvolder, og AR 69 ved praktikanters tilskadekomst.
 Blanketterne fås på arbejdsformidlingskontorerne, der rekvirerer dem ved  

 direkte henvendelse til Direktoratet for statens indkøb.
Blanketten udfyldes normalt af praktikværten.
Om fornødent kan anmeldelse  

 også foretages af andre som måtte have en interesse heri, fx hjem, skole  

 eller praktikant.
Blanketten påtegnes af den for praktikopholdet ansvarlige  

 institution samt af arbejdsformidlingskontoret, uanset om dette har medvirket  

 til det pågældende praktikophold.
Kontorets påtegning betyder en bekræftelse  

 af at det kender anmeldelsens indhold, og, hvis sagen giver anledning til  

 det, har suppleret anmeldelsen med de oplysninger man måtte side inde med i  

 kraft af lokalkendskabet.
 Ved anmeldelse af tilskadekomst skal lægeerklæringen i blanket AR 69  

 udfyldes af den først behandlende læge.
B.
Sagsbehandlingen vedrørende tilskadekomst Arbejdsdirektoratet påser at betingelserne for at henføre tilfældet under  

 erstatningsordningen er opfyldt.
 Sikringsstyrelsen afgør derefter erstatningsspørgsmålet og afholder  

 udgifterne til erstatning mod senere refusion fra Arbejdsdirektoratet.
 Parterne i sagen, herunder arbejdsformidlingskontoret, underrettes direkte  

 af Sikringsstyrelsen om den trufne afgørelse.
C.
Sagsbehandlingen vedrørende ansvarsskader Sager om ansvarsskader behandles af Arbejdsdirektoratet, i mere specielle  

 tilfælde med bistand af det under direktoratet nedsatte forsikringskyndige  

 udvalg.
Udmålingen af erstatningen foretages normalt med bistand af det enkelte  

 arbejdsformidlingskontor, der tilvejebringer den fornødne dokumentation -  

 reparationsregninger, fakturaer m.v.
Hvor taksation er nødvendig kan  

 direktoratet søge bistand af forsikringsselskabernes taksatorer.
 Arbejdsdirektoratets afgørelser kan indankes for Arbejdsministeriets  

 departement.
 Cirkulæret afløser AF-cirkulærerne nr. 253/79 af 5. oktober 1979 og 19/81  

 af 19. januar 1981.
 P.D.V.
