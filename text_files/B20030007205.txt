Bekendtgørelse om god  

 værdipapirhandelsskik I medfør af § 3, stk. 2, i lov om værdipapirhandel  

 m.v. og efter høring af Fondsrådet med deltagelse af  

 Forbrugerombudsmanden, jf. lovbekendtgørelse nr. 587 af 9. juli 2002,  

 fastsættes:
Kapitel 1 Anvendelsesområde m.v.
 § 1. Bekendtgørelsen finder anvendelse  

 på handel med værdipapirer (køb, salg og formidling), hvor  

 kun den ene part er en værdipapirhandler.
 Stk. 2. Ved en værdipapirhandler forstås et  

 pengeinstitut, et fondsmæglerselskab eller et realkreditinstitut.  

 Bekendtgørelsen finder tillige anvendelse på handel med  

 værdipapirer foretaget af Danmarks Nationalbank og Finansstyrelsen,  

 når modparten ikke er en værdipapirhandler.
 Stk. 3. Bekendtgørelsen finder anvendelse på  

 handel med værdipapirer, uanset hvilken kommunikationsform   herunder  

 elektronisk kommunikation   der anvendes mellem værdipapirhandleren og  

 kunden vedrørende handlen.
 § 2. § 5 finder anvendelse på handel  

 med værdipapirer som nævnt i § 2 i lov om  

 værdipapirhandel m.v.
 Stk. 2. Herudover finder §§ 4 og 6-12 anvendelse på  

 handel med følgende værdipapirer:
1)	aktier og andre omsættelige værdipapirer, der kan  

 sidestilles med disse, samt aktierelaterede værdipapirer, når  

 kursværdien pr. handel, eller kursværdien af det underliggende  

 instrument pr. handel udgør op til 1 mio. kr., 2)	obligationer og andre omsættelige værdipapirer, der kan  

 sidestilles med disse, samt obligationsrelaterede værdipapirer,  

 når kursværdien pr. handel eller kursværdien af det  

 underliggende instrument pr. handel udgør op til 3 mio. kr., og 3)	andre værdipapirer som nævnt i § 2, stk. 1,  

 nr. 3, 4 og 11, i lov om værdipapirhandel m.v., når  

 kursværdien pr. handel udgør op til 1 mio. kr.
 Stk. 3. Ved aktie- henholdsvis obligationsrelaterede  

 værdipapirer forstås finansielle futures og tilsvarende  

 instrumenter samt optioner, hvor det underliggende værdipapir er en  

 aktie henholdsvis en obligation eller værdipapirer, der kan sidestilles  

 hermed, eller indekser heraf, jf. § 2, stk. 1, nr. 6 og 10, i lov  

 om værdipapirhandel m.v.
 § 3. En fysisk eller juridisk person, herunder en  

 institutionel investor, der som led i sin erhvervsmæssige virksomhed  

 regelmæssigt handler værdipapirer over  

 beløbsgrænserne i § 2, stk. 2, kan indgå aftale  

 med en værdipapirhandler med den retsvirkning, at §§ 4 og 6-12  

 ikke finder anvendelse, uanset at den konkrete værdipapirhandel er  

 omfattet af § 2, stk. 2.
 Stk. 2. En kunde kan ved indgåelse af aftale med en  

 værdipapirhandler vælge, at §§ 4 og 10-12 skal finde  

 anvendelse, uanset at den konkrete handel ikke er omfattet af § 2,  

 stk. 2.
Kapitel 2 Vilkår for handlers udførelse § 4. Værdipapirhandlerens almindelige  

 forretningsbetingelser skal indeholde en beskrivelse af vilkårene for  

 handel med værdipapirer.
Af beskrivelsen skal fordelingen af  

 rettigheder og forpligtelser mellem værdipapirhandleren og kunden  

 fremgå.
Beskrivelsen skal mindst indeholde oplysninger om 1)	hvilke handelstyper der tilbydes samt en beskrivelse af disses  

 karakteristika, herunder om der kan handles på grundlag af opsamlede  

 ordrer fra flere ordregivere, og om ordrer, herunder opsamlede ordrer, kan  

 handles delt, 2)	værdipapirhandlerens retningslinier for hurtighed i relation  

 til ekspedering af modtagne ordrer, 3)	principper for kursfastsættelse i de tilfælde, hvor der  

 på handelsdagen ikke er løbende handel, 4)	værdipapirhandlerens beregningsmetode for omkostninger,  

 herunder hvorvidt der anvendes tillæg til henholdsvis fradrag i  

 handelskursen, og 5)	hvorvidt der er mulighed for, at værdipapirhandleren kan  

 foretage selvindtræde, hvis der handles i kommission.
 Stk. 2. Beskrivelsen skal i forbindelse med etablering af  

 kundeforhold vedrørende køb henholdsvis salg af  

 værdipapirer og inden første ordreafgivelse udleveres til og  

 på foranledning af kunden gennemgås med denne.  

 Værdipapirhandleren skal endvidere af egen drift gennemgå  

 beskrivelsen med kunden, hvis værdipapirhandleren skønner, at  

 der er behov herfor.
 Stk. 3. Værdipapirhandleren skal i forbindelse med den  

 konkrete ordreafgivelse, såfremt der er behov herfor, redeligt oplyse  

 om de forskellige handelstyper.
 Stk. 4. Før en værdipapirhandler kan  

 gennemføre en handel, skal denne aftale følgende med  

 kunden:
1)	hvorvidt kunden ønsker at erhverve og/eller afhænde  

 værdipapirer, 2)	hvilket værdipapir der ønskes handlet, 3)	hvilken mængde værdipapirer der ønskes handlet,  

 og 4)	den ønskede handelstype, eller om der handles i  

 kommission.
 Stk. 5. For værdipapirer noteret på en dansk  

 fondsbørs eller optaget til handel på en dansk autoriseret  

 markedsplads skal handlen gennemføres over den fondsbørs  

 henholdsvis den autoriserede markedsplads' handelssystem, hvor  

 værdipapiret er optaget til notering henholdsvis optaget til handel,  

 med mindre kunden på handelstidspunktet kan opnå den samme  

 mængde til den samme eller en bedre pris ved en anden handelstype,  

 eller andet er aftalt, jf. stk. 4, nr. 4.
 § 5. Værdipapirhandleren skal ved  

 udførelsen af modtagne ordrer sikre den efter omstændighederne,  

 herunder tid og mængde, bedst mulige pris samt bedste betingelser i  

 øvrigt for sine kunder (»best execution«).
Stk. 2. Kundens forhold er afgørende for, hvad der i  

 den konkrete situation er »best execution«.
Værdipapirhandleren skal op  

 til en måned efter handlens gennemførelse kunne dokumentere, at  

 handlen ud fra en samlet vurdering på tidspunktet for dennes  

 gennemførelse er blevet udført i overensstemmelse med  

 princippet om »best execution«.
Kapitel 3 Afregning af handel med værdipapirer, der er  

 optaget til notering på en dansk fondsbørs eller optaget til  

 handel på en dansk autoriseret markedsplads § 6. Ved afregning af handler med  

 værdipapirer, der er optaget til notering på en dansk  

 fondsbørs eller optaget til handel på en dansk autoriseret  

 markedsplads, skal alle værdipapirhandlere anvende de regler om  

 afregning, der måtte være fastsat af den pågældende  

 fondsbørs henholdsvis autoriserede markedsplads.
 Stk. 2. Såfremt en handel med værdipapirer  

 omfattet af stk. 1 gennemføres med værdipapirhandleren som  

 modpart, og der ikke er tale om en gennemsnitskurshandel, skal handlen  

 udføres til en kurs ekskl. terminstillæg/-fradrag, som på  

 handelstidspunktet ligger inden for eller på det bedst stillede bud  

 henholdsvis udbud i den pågældende fondsbørs henholdsvis  

 markedsplads' handelssystem.
Stk. 3. Såfremt kunden måtte ønske det, har  

 værdipapirhandleren pligt til at give denne de fornødne  

 oplysninger om faktuelle forhold i relation til den konkrete  

 værdipapirhandel.
Værdipapirhandleren skal endvidere af egen  

 drift give sådanne oplysninger til kunden, hvis  

 værdipapirhandleren skønner, at der er behov herfor.
 Stk. 4. Ved handel med obligationer i forbindelse med  

 belåning af fast ejendom, hvor kunden får en provenu- eller  

 rentesikring, kan værdipapirhandleren afregne efter andre vilkår  

 end angivet i stk. 1. Vilkårene for afregningen skal beskrives i  

 værdipapirhandlerens almindelige forretningsbetingelser, jf. § 4,  

 stk. 1.
 § 7. For værdipapirer, hvori der ikke  

 løbende er handel, eller hvor der i en situation omfattet af § 6,  

 stk. 2, ikke på handelstidspunktet er bud henholdsvis udbud i de i  

 bestemmelsen anførte handelssystemer, skal værdipapirhandleren  

 afregne til en kurs, der efter omstændighederne giver den bedst mulige  

 pris samt bedste betingelser i øvrigt for kunden, blandt andet under  

 hensyntagen til rente- og kursudviklingen, viden om udbud og  

 efterspørgsel i markedet, kursen på eventuelt tilsvarende  

 værdipapirer og tilgængelige markedsrelevante oplysninger om  

 udstederen af værdipapiret samt forholdene i øvrigt.
 § 8. For handel uden for et handelssystems  

 åbningstid, skal der, hvis der ved handelssystemets lukketid findes bud  

 henholdsvis udbud, ved afregningen af handlen anvendes en kurs, der ligger  

 inden for eller på bedste bud henholdsvis udbud på  

 lukketidspunktet.
 Stk. 2. Hvis der umiddelbart før lukketid er sket  

 væsentlige ændringer i bud henholdsvis udbud, eller der efter  

 lukketid sker ændring af markedsforholdene, skal afregning ske i  

 henhold til § 7.
Kapitel 4 Afregning af værdipapirer der ikke er optaget til  

 notering på en fondsbørs eller optaget til handel på en  

 autoriseret markedsplads § 9. For værdipapirer, der ikke er optaget  

 til notering på en fondsbørs eller optaget til handel på  

 en autoriseret markedsplads, skal værdipapirhandleren afregne til en  

 kurs, der efter omstændighederne giver den bedst mulige pris samt  

 bedste betingelser i øvrigt for kunden, blandt andet under hensyntagen  

 til rente- og kursudviklingen, viden om udbud og efterspørgsel i  

 markedet, kursen på eventuelt tilsvarende værdipapirer og  

 tilgængelige markedsrelevante oplysninger om udstederen af  

 værdipapiret samt forholdene i øvrigt.
Kapitel 5 Afregningsnotaen og dens indhold § 10. Senest børsdagen efter handlens  

 gennemførelse eller dagen efter værdipapirhandlerens modtagelse  

 fra tredjemand af bekræftelse heraf skal værdipapirhandleren  

 fremsende eller udlevere en afregningsnota til kunden, jf. dog  

 stk. 2.
Stk. 2. Ved handel med obligationer i forbindelse med  

 belåning af fast ejendom kan afregningsnotaen fremsendes sammen med de  

 øvrige låneoplysninger, dog senest én måned efter  

 handlens gennemførelse.
I forbindelse med handel med pantebreve  

 fremsendes afregningsnotaen hurtigst muligt efter tinglysning.
 § 11. For værdipapirhandel, der er omfattet  

 af kapitel 3, skal kunden i afregningsnotaen have følgende  

 oplysninger:
 1)	Værdipapirhandlerens navn og adresse.
 2)	Kundens navn og adresse samt relevant konto- og depotnummer.
 3)	Navn og identifikationskode på det handlede værdipapir  

 samt den handlede mængde.
4)	Hvilken handelstype der er anvendt.
Såfremt der er handlet i  

 kommission, skal det endvidere fremgå, hvis værdipapirhandleren  

 har foretaget selvindtræde.
 5)	Den pågældende fondsbørs henholdsvis autoriserede  

 markedsplads, såfremt der er handlet på en fondsbørs eller  

 en autoriseret markedsplads' systemer.
6)	Tidspunktet for handlens gennemførelse, med mindre der er  

 tale om en gennemsnitskurshandel.
Hvis en ordre eller opsamlede ordrer er  

 delt, oplyses handelstidspunktet for hver enkelt delhandel.
 7)	Handelssystemets bedste bud henholdsvis udbud på tidspunktet  

 for handlens gennemførelse, såfremt der er tale om en handel,  

 der gennemføres uden for en fondsbørs eller en autoriseret  

 markedsplads' handelssystemer, og der ikke er tale om en  

 gennemsnitskurshandel.
8)	Handelskursen.
Hvis en ordre eller opsamlede ordrer er delt, oplyses  

 handelskurserne eller den gennemsnitlige handelskurs for de enkelte  

 delhandler.
 9)	Det samlede beløb, der er handlet værdipapirer for.
10)	Handelsomkostningerne, herunder eventuelle tillæg til  

 henholdsvis fradrag i handelskursen, som værdipapirhandleren har  

 beregnet sig.
De enkelte omkostningselementer skal anføres, ligesom  

 omkostningerne skal fremgå som ét samlet beløb.
11)	Principperne for hvorledes kursen er fastsat i de i § 7  

 omhandlede situationer, samt at kunden ved henvendelse til  

 værdipapirhandleren kan få yderligere oplysninger herom.
Hvis  

 værdipapirhandleren skønner, at der er behov herfor, skal disse  

 yderligere oplysninger endvidere angives.
 12)	Ved afregning af handler efter § 8, stk. 1,  

 handelssystemets bedste bud henholdsvis udbud ved systemets lukketid,  

 såfremt et sådant findes.
Stk. 2. For værdipapirer, der er optaget til notering  

 på en udenlandsk fondsbørs eller til handel på en  

 udenlandsk autoriseret markedsplads, skal kunden have de i stk. 1, nr.  

 1-3, 9 og 10, nævnte oplysninger.
Desuden skal handelskursen  

 angives.
 § 12. For værdipapirhandel, der er omfattet  

 af kapitel 4, skal kunden have følgende oplysninger:   

 1) Værdipapirhandlerens navn og adresse.
 2)	Kundens navn og adresse samt relevant konto- og depotnummer.
 3)	Navn på det handlede værdipapir samt den handlede  

 mængde.
4)	Hvorvidt der er handlet i kommission eller med  

 værdipapirhandleren som modpart.
Såfremt der er handlet i  

 kommission, skal det endvidere fremgå, hvis værdipapirhandleren  

 har foretaget selvindtræde.
5)	Datoen for handlens gennemførelse.
Hvis en ordre eller  

 opsamlede ordrer er delt, oplyses handelsdatoen for hver enkelt  

 delhandel.
6)	Handelskursen.
Hvis en ordre eller opsamlede ordrer er delt, oplyses  

 handelskurserne eller den gennemsnitlige handelskurs for hver enkelt  

 delhandel.
 7)	Det samlede beløb, der er handlet værdipapirer for.
8)	Handelsomkostningerne, herunder eventuelle tillæg til  

 henholdsvis fradrag i handelskursen, som værdipapirhandleren har  

 beregnet sig.
De enkelte omkostningselementer skal anføres, ligesom  

 omkostningerne skal fremgå som ét samlet beløb.
Kapitel 6 Tilsyn og straffebestemmelse § 13. Finanstilsynet fører tilsyn med  

 bekendtgørelsens overholdelse.
 Stk. 2. Finanstilsynet kan jf. § 3, stk. 1 i lov om  

 værdipapirhandel m.v. give påbud om berigtigelse af forhold, der  

 er i strid med kap. 2-5.
 § 14. Med bøde straffes den, der undlader  

 at efterkomme påbud efter § 13, stk. 2.
Kapitel 7 Ikrafttrædelsesbestemmelse § 15. Bekendtgørelsen træder i kraft  

 den 15. februar 2003, jf. dog stk. 2.
 Stk. 2. § 2, stk. 2, § 4, stk. 3-5, og  

 §§ 11 og 12 træder i kraft den 1. juli 2003.
 Stk. 3. Bekendtgørelse nr. 429 af 28. maj 2001 om god  

 værdipapirhandel ved handel med visse værdipapirer ophæves  

 den 15. februar 2003, jf. dog stk. 4.
 Stk. 4. § 2, stk. 2, § 4, stk. 2,  

 § 5, stk. 3, og §§ 9-11 i bekendtgørelse nr. 429 af 28.  

 maj 2001 forbliver i kraft indtil den 1. juli 2003.
