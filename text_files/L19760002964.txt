 Den 22. april 1975 undertegnes i Sofia mellem Danmark og Bulgarien  

 følgende langtidsoverenskomst med dertil hørende brevveksling om udvikling af  

 økonomisk, industrielt, videnskabligt og teknologisk samarbejde:
LANGTIDSOVERENSKOMST mellem kongeriget Danmark og Folkerepublikken Bulgarien om udvikling af  

 økonomisk, industrielt, videnskabligt og teknologisk samarbejde Kongeriget Danmarks regering og Folkerepublikken Bulgariens regering, som - erindrer sig udviklingen i det økonomiske. samarbejde inden for rammerne  

 af overenskomsten af 2. september 1967 om økonomisk, industrielt og teknisk  

 samarbejde og langtidshandelsaftalen af 31. august 1970, - ønsker at yde et nyt bidrag til udvidelsen af deres indbyrdes økonomiske  

 forbindelser på grundlag af lige rettigheder og til gensidig fordel, - ønsker yderligere at udvide dette samarbejde og maksimalt at udnytte de  

 muligheder, som de to landes økonomiske udvikling indebærer, - erkender betydningen af at indgå langtidsoverenskomster med henblik på  

 tilvejebringelse af et fast og varigt grundlag for samarbejde, er blevet enige om følgende:
Artikel 1 De kontraherende parter bestræber sig fortsat på at skabe gunstige og  

 liberale betingelser for et langsigtet økonomisk, industrielt, videnskabeligt  

 og teknologisk samarbejde.
 Med henblik på at sikre gennemførelsen af et sådant samarbejde er de  

 kontraherende parter blevet enige om at give hinanden den mest favorable  

 behandling, som er mulig, inden for rammerne af de gældende love og  

 bestemmelser i de to lande og deres internationale forpligtelser.
Artikel 2 - maskinindustri - byggeindustri - vejbygning - skibsbygning og havneteknologi - elektronik og elektroteknisk industri - kommunikation - kemi og petrokemisk industri - industriel og anden erhvervsmæssig aktivitet i forbindelse med turisme - energetik - letindustri - landbrug og kvægavl - fødevareindustri - miljøbeskyttelse.
 Andre områder for samarbejde kan aftales senere.
Artikel 3 De kontraherende parter erkender, at muligheder for samarbejde mellem  

 interesserede virksomheder, firmaer og organisationer i deres lande bør  

 undersøges og udnyttes, bl.a. på følgende måder.:
Artikel 4 De kontraherende parter vil inden for rammerne af deres respektive love og  

 bestemmelser fremme og lette direkte kontakter mellem interesserede  

 virksomheder, firmaer og organisationer i deres respektive lande, bl.a. med  

 henblik på gennemførelse af gældende langtidsprogrammer og -planer i de to  

 lande.
Artikel 5 Med tanke på finansieringens betydning for yderligere udvidelse af det  

 industrielle samarbejde mellem deres lande vil de kontraherende parter gøre  

 alt for at støtte finansieringen af og kreditgivningen til fællesforetagender  

 på de bedst mulige betingelser og vilkår inden for rammerne af de gældende  

 love og bestemmelser i de to lande.
Artikel 6 - overvåge gennemførelsen af denne overenskomst og i den forbindelse  

 bestræbe sig på at fjerne mulige hindringer opstået under gennemførelsen af  

 overenskomsten, - foretage periodiske vurderinger af udviklingen i det økonomiske,  

 industrielle, videnskabelige og teknologiske samarbejde, - behandle forslag, der forelægges af en af parterne og som tager sigte på  

 yderligere at udvikle det økonomiske, industrielle, videnskabelige og  

 teknologiske samarbejde mellem de to lande, samt undersøge nye områder for et  

 sådant samarbejde, - anbefale dispositioner, som kan træffes med henblik på en heldig  

 gennemførelse af overenskomsten, - mødes normalt een gang omåret, skiftevis i Danmark og Bulgarien.
 Repræsentanter for relevante økonomiske virksomheder og organisationer kan  

 indbydes til at deltage i den blandede kommissions arbejde.
 Den blandede kommission kan nedsætte arbejdsgrupper til behandling af  

 særlige problemer i forbindelse med samarbejdet.
Artikel 7 Denne overenskomst berører ikke de bilaterale og multilaterale  

 overenskomster og traktater, der tidligere er indgået af Kongeriget Danmarks  

 regering og Folkerepublikken Bulgariens regering.
 I denne forbindelse vil de kontraherende parter på den ene parts  

 anmodning, om nødvendigt, indlede konsultationer med henblik på at opnå en  

 aftale, uden at denne overenskomsts grundlæggende sigte dog anfægtes derved.
Artikel 8 Nærværende overenskomst træder i kraft efter gensidig notifikation fra de  

 kontraherende parter og efter opfyldelsen af alle formaliteter i  

 overensstemmelse med deres lovgivning.
 Denne overenskomst skal fra dagen for sin ikrafttræden erstatte  

 overenskomsten mellem Kongeriget Danmark og Folkerepublikken Bulgarien om  

 økonomisk, industrielt og teknisk samarbejde, undertegnet i Sofia den 2.  

 september 1967.
Nærværende overenskomst er gyldig i et tidsrum af ti år.
Derefter  

 forlænges overenskomstens gyldighed automatisk fra år til år, medmindre en af  

 de kontraherende parter opsiger den over for den anden part med seks måneders  

 skriftligt varsel.
 En sådan opsigelse får ingen indflydelse på opfyldelsen af kontrakter og  

 ordninger, der er indgået i henhold til bestemmelserne i nærværende  

 overenskomst.
 Udfærdiget i Sofia den 22. april 1975 i to eksemplarer på engelsk.
 For Kongeriget Danmarks regering:
Ivar Nørgaard For Folkerepublikken Bulgariens regering:
