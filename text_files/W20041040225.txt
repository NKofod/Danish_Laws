Selvstændig,  

 ophør, tidspunkt, overdragelse, købers underskrift, konkurrenceklausul,  

 kautionsforpligtelse,  

 foto Ankenævnet har behandlet Deres klage for NN på møde den  

 19. februar 2004.
Nævnet traf denne A F G Ø R E L S E NN kan anses for ophørt med at drive selvstændig  

 virkning den 3. februar 2003.
 Det betyder, at hun har ret til dagpenge efter 3 ugers ventetid  

 fra denne dato.
B E G R U N D  

 E L S E Ankenævnet lægger til grund, at NN underskrev aftale om  

 salg af sin del af virksomheden Y A/S og konkurrenceklausul den 31. januar  

 2003.
 Ankenævnet lægger videre til grund, at køberen af Y A/S overtog  

 kautionsforpligtelsen over for banken den 3. februar 2003, og at han  

 efterfølgende underskrev købsaftalen den 20. april 2003.
 Ankenævnet lægger vægt på, at køberen, X, ved brev af 31. januar  

 2003 på baggrund af e-mail korrespondance den 30. januar 2003 meddelte, at  

 han  

 havde gennemgået den fremsendte aftale, og at han ikke fandt anledning til  

 bemærkninger, og at den eneste forudsætning for at overtage den af NN  

 indgåede  

 kautionsforpligtelse, var NNs underskrivelse af aftale og konkurrencekausul.
 Da NN underskrev kontrakt og konkurrenceklausul den 31. januar  

 2003, og køber overtog kautionsforpligtelsen den 3. februar 2003, finder  

 ankenævnet det tilstrækkeligt sandsynliggjort, at NN fra den 3. februar 2003  

 var ophørt med den selvstændige virksomhed, idet hun fra den 3. februar 2003  

 ikke havde mulighed for økonomisk ageren inden for virksomhedens rammer.
R E G L E R Ankenævnet henviser til lov om arbejdsløshedsforsikring  

 m.v., jf. lovbekendtgørelse nr. 799 af 24. september 2002 med de ændringer,  

 der  

 følger af lov nr. 1035 af 17. december 2002, § 57, stk. 3, og  

 § 63, stk. 2, samt Arbejdsdirektoratets bekendtgørelse nr. 850 af  

 16.  

 oktober 2002 om ophør med udøvelse af selvstændig virksomhed som  

 hovedbeskæftigelse  

 §§ 2 og 3.
 Ankenævnet ændrer således Arbejdsdirektoratets afgørelse  

 af 19. september 2003.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
NN  

  

 Arbejdsløshedskassen  

  

 Arbejdsdirektoratet 1. Sagsforløb Arbejdsdirektoratet fremstillede sagen på denne måde i  

 afgørelse stilet til NN:
I ledighedserklæring af 28. januar 2003 har De oplyst,   

 	  

 at De har drevet  

 selvstændig erhvervsvirksomhed med Y,   

 	  

 at Deres ophør med  

 drift af selvstændig erhvervsvirksomhed er endeligt, og   

 	  

 at Deres sidste arbejdsdag  

 i virksomheden var den 31. december 2002.
 Ved brev af 28. januar 2003 til arbejdsløshedskassen har De  

 oplyst, at De den 27. januar 2003 solgte Deres andel af Y med tilbagevirkende  

 kraft fra den 1. januar 2003.
Ved brev af 9. marts 2003 fremsendte De, som dokumentation for  

 Deres ophør med virksomheden den 31. december 2002, kopi af udtalelse af 23.  

 januar 2003 fra advokat O.
Af Os udtalelse fremgår det, at De solgte Deres  

 aktiepost, og at De den 31. december 2002 fratrådte virksomheden som både  

 direktør  

 og fotograf.
Af telefonnotat af 11. marts 2003 fremgår det, at  

 arbejdsløshedskassen til Dem har oplyst, at udtalelsen fra advokat O ikke  

 kunne  

 bruges som dokumentation for salg af aktier.
Det fremgår tillige, at De til  

 arbejdsløshedskassen oplyste, at De havde problemer med køber, idet køber  

 ikke  

 ville underskrive overdragelsesaftalen.
Den 7. maj 2003 modtog arbejdsløshedskassen kopi af aftale om  

 overdragelse af Deres aktier i ... Holding ApS til X.
Af aftalen fremgår det,  

 at De den 27. januar 2003 har overdraget Deres aktiepost til X.
Det fremgår  

 tillige, at De har dateret og underskrevet aftalen den 31. januar 2003, men  

 at  

 aftalen først er underskrevet af køber den 20. april 2003.
 Den 7. maj 2003 traf arbejdsløshedskassen afgørelse om, at De har  

 ret til dagpenge den 18. februar 2003. Arbejdsløshedskassen oplyste i den  

 forbindelse,  

 at grunden til, at De først er berettiget til dagpenge fra den dag, er, at  

 det  

 af den indsendte dokumentation fremgår, at De først solgte Deres aktiepost  

 den  

 27. januar 2003.
Den 1. juni 2003 klagede De over arbejdsløshedskassens afgørelse.  

 De har i Deres klage anført, at De mener at have krav på yderligere 20 dages  

 dagpenge ud over det af arbejdsløshedskassen udbetalte beløb.
De har hertil  

 anført, at den af Dem indsendte salgsaftale er dateret den 27. januar 2003,  

 men  

 at dette alene er datoen for den formelle underskrift af aftalen, idet  

 virksomheden reelt var solgt pr. 31. december 2002, hvilket både Deres og  

 købers advokater kan bekræfte.
De har videre anført, at De  ved tilmelding til AF den 28. januar  

 2003  mundtligt er blevet vejledt om, at Deres dagpengeperiode ville  

 starte  

 den 31. december 2002 med en karenstid på tre uger. arbejdsløshedskassen har  

 startet udbetalingen af dagpenge den 19. februar 2003 efter en karenstid på  

 tre  

 uger.
De ønsker arbejdsløshedskassens afgørelse ændret, idet De mener, at  

 dagpengeperioden burde starte den 31. december 2002 med tre ugers  

 efterfølgende  

 karenstid.
Vedlagt Deres brev af 1. juni 2003 var kopi af skrivelse fra køber  

 og advokat O.
Det fremgår af skrivelse fra X af 9. december 2002 til O, at  

 han  

 og Deres hidtidige kompagnon havde accepteret at købe Deres andelskapital,  

 hvorfor de betragtede selve overdragelsen af indflydelsen i virksomheden som  

 gennemført.
Den 23. juni 2003 sendte arbejdsløshedskassen sagen til  

 direktoratet.
Arbejdsløshedskassen skriver i oversendelsesbrevet, at  

 arbejdsløshedskassen ikke finder, at de af Dem fremsendte skrivelser i  

 tilstrækkelig grad kan dokumentere, at De er ophørt med at drive selvstændig  

 virksomhed fra et tidligere tidspunkt end den 27. januar 2003, hvor  

 salgsaftalen  

 forelå.
 Ved brev af 7. august 2003 anmodede direktoratet a-kassen om  

 nærmere at undersøge, hvornår overdragelsesaftalen var underskrevet af køber.  

 Direktoratet anmodede herom, idet direktoratet ved en gennemgang af sagen var  

 blevet opmærksom på, at De den 11. marts 2003 til a-kassen oplyste, at De  

 havde  

 problemer med køber, idet køber ikke ville underskrive overdragelsesaftalen,  

 ligesom det af overdragelsesaftalen fremgår, at køber først har dateret og  

 underskrevet aftalen den 20. april 2003.
Ved brev af 9. september 2003 har a-kassen vedlagt kopi af brev af  

 18. august 2003 fra a-kassen til advokat K.
Af a-kassens brev af 18. august  

 2003 fremgår det, at De til a-kassen har oplyst, at overdragelsesaftalen blev  

 indgået med virkning fra 27. januar 2003, og at der ikke efterfølgende havde  

 været diskussion eller forhandling om vilkårene, hvorfor den efterfølgende  

 underskrift af 20. april 2003 alene skulle relatere sig til en fejltagelse.
Advokat K har ved brev af 26. august 2003 til a-kassen oplyst, at  

 han er i besiddelse af en kopi af en aftale indgået med virkning fra den 27.  

 januar 2003 med Deres underskrift, og at han den 4. februar 2003 modtog denne  

 aftale i original fra Deres advokat.
Advokat K har videre oplyst, at han  

 sendte  

 originalen til køber med anmodning om underskrift, men at han ikke siden  

 havde  

 set aftalen. Sekretariatet er enig i fremstillingen.
2. Arbejdsdirektoratets  

 afgørelse Direktoratet traf den 19. september 2003 denne afgørelse  

 stilet til NN:
 De kan anses for ophørt med selvstændig virksomhed den 20. april  

 2003.
 De har ret til dagpenge fra den 12. maj 2003.
Begrundelse Dagpenge kan kun udbetales til et medlem, som er ledigt.  

 En selvstændig erhvervsdrivende anses for ledig, når det personlige arbejde i  

 virksomheden er ophørt mere end midlertidigt.
Det står i § 57,  

 stk. 1  

 og 3, i lov om arbejdsløshedsforsikring m.v., jf. lovbekendtgørelse nr. 799  

 af  

 24. september 2002.
 For at kunne anses for ophørt mere end midlertidigt skal De  

 opfylde en af betingelserne i §§ 3 - 16 i bekendtgørelse nr. 850 af 16.  

 oktober 2002 om ophør med udøvelse af selvstændig virksomhed som  

 hovedbeskæftigelse.
 Det fremgår af § 2 i ovennævnte bekendtgørelse, at det  

 personlige arbejde anses for ophørt mere end midlertidigt, når medlemmet  

 opfylder en af betingelserne i §§ 3  16. Medlemmet skal være  

 afmeldt  

 offentlige registre som selvstændig erhvervsdrivende, medmindre det  

 godtgøres,  

 at registreringen ikke skyldes fortsat udøvelse af selvstændig virksomhed.
 Det fremgår videre af § 3, stk. 1, i ovennævnte  

 bekendtgørelse, at et medlem som hovedregel skal dokumentere, at virksomheden  

 er solgt eller lukket, før medlemmet kan anses for ophørt mere end  

 midlertidigt  

 med det personlige arbejde i virksomheden.
For at kunne anses for ophørt efter ovennævnte bekendtgørelses  

 § 3, stk. 1, kan ophøret  når medlemmet udøver selvstændig  

 virksomhed i selskabsform  som hovedregel først anses for at være mere  

 end  

 midlertidigt, når virksomheden endeligt er overdraget eller lukket.
Selskabet  

 skal være opløst, eller medlemmet skal have overdraget samtlige anparter til  

 andre end medlemmet, ægtefællen, samleveren eller umyndige børn.
 Direktoratet har lagt til grund,  

  

 at  

  

 De har haft aktier i Y A/S,  

  

 at  

  

 De har fungeret som direktør i virksomheden,  

  

 at  

  

 De er fratrådt stillingen som direktør den 31. december 2002, og  

  

 at  

  

 Deres aktiepost er overdraget til  

 Deres medejer.
 Direktoratet finder, at De er ophørt med selvstændig virksomhed  

 den 20. april 2003, idet det først på dette tidspunkt er dokumenteret, at De  

 har solgt Deres aktiepost og på det tidspunkt således ikke længere rådede  

 over  

 Deres aktiepost.
 Direktoratet har lagt vægt på, at det af overdragelsesaftalen  

 fremgår, at De har dateret og underskrevet aftalen den 31. januar 2003,  

 hvorimod køberen først har dateret og underskrevet aftalen den 20. april  

 2003.
Direktoratet således lagt vægt på, at De indtil den 20. april  

 2003, hvor køber skrev under på overdragelsesaftalen, har haft mulighed for  

 at  

 råde over Deres aktiepost, og at De derved ikke har været afskåret fra at  

 udøve  

 selvstændig virksomhed.
Direktoratet har ved denne vurdering lagt vægt på, at  

 De har drevet en virksomhed, hvor De har fungeret som både direktør og  

 fotograf, og at det må antages, at De har haft mulighed for at fortsætte  

 Deres  

 arbejde, indtil Deres aktiepost var endeligt overdraget.
Direktoratet har  

 lagt  

 vægt på, at Deres arbejdsopgaver hovedsagelig har krævet en bil og et kamera.
Det forhold, at De til a-kassen har oplyst, at  

 overdragelsesaftalen blev indgået med virkning fra 27. januar 2003, at der  

 ikke  

 efterfølgende var diskussion eller forhandling om vilkårene, og at den  

 efterfølgende underskrift af 20. april 2003 alene skulle relatere sig til en  

 fejltagelse, finder direktoratet ikke kan føre til en ændret vurdering af  

 sagen.
Direktoratet har herved lagt vægt på, at det af a-kassens telefonnotat  

 af 11. marts 2003 fremgår, at De til a-kassen oplyste, at De havde problemer  

 med køber, der ikke ville underskrive overdragelsesaftalen.
Det må derfor  

 antages, at aftalen lige så vel kunne have været faldet negativt ud.
Handlen  

 kan således først anses for endeligt afsluttet den 20. april 2003, hvor køber  

 underskrev aftalen.
 Direktoratet har udfra ovenstående ikke fundet, at De på  

 tilstrækkelig vis har dokumenteret, at der var indgået en retligt bindende  

 overdragelsesaftale før den 20. april 2003.
 Det forhold,  

  

 at  

  

 advokat  

 O i sin udtalelse af 23. januar 2003 har oplyst, at De den 31. december 2002  

 fratrådte virksomheden som både direktør og fotograf, og  

  

 at  

  

 De har indsendt kopi af skrivelse af 9. december 2002 og 18.  

 december 2002, hvor køber tilkendegiver, at et salgstilbud er accepteret,  

 finder direktoratet ikke kan føre til en ændret vurdering af sagen.
Direktoratet finder det således ikke godtgjort, at De har  

 overdraget Deres aktiepost før den 20. april 2003, ligesom direktoratet ikke  

 finder det godtgjort, at De har været afskåret fra at drive virksomheden  

 indtil  

 den 20. april 2003. Med denne begrundelse omgør direktoratet a-kassens  

 afgørelse af 7. maj 2003. 3. Klagen til  

 ankenævnet De skrev den 15. oktober 2003:
 Som advokat for NN skal jeg herved påklage Arbejdsdirektoratets  

 afgørelse af 19. september 2003 til Arbejdsmarkedets Ankenævn.
 Det gøres gældende, at NN er ophørt med selvstændig virksomhed den  

 27. januar 2003 og således er berettiget til dagpenge fra 18. februar 2003.
 Jeg henviser herved til den underskrevne overdragelsesaftale, som  

 NN underskrev den 31. januar 2003.
 Jeg har forstået Arbejdsdirektoratet således, at det er fastslået,  

 at hun er fratrådt sin stilling som direktør i Y A/S den 31. december 2002.  

 Dette støttes også af den konkurrenceklausul, NN underskrev den 31. januar  

 2003, som vedlægges i kopi (bilag 1).
Imidlertid anses min klient først for at være ophørt med  

 selvstændig virksomhed den 20. april 2003. Begrundet i, at købers underskrift  

 først forelå denne dato.
Dette er jeg ikke enig i og skal redegøre for  

 forløbet  

 af forhandlingerne om overdragelsen:
Der havde i de sidste måneder af 2002 været forhandlinger om NNs  

 udtræden af Y A/S, og der havde været forskellig korrespondance/tilbud, som  

 imidlertid ikke førte til noget.
Der blev derfor den 23. januar 2003 hos  

 advokat K i Kolding afholdt møde, hvori også deltog X, NN samt undertegnede,  

 og  

 hvor overdragelsen blev drøftet.
 Drøftelserne var under tidspres, idet banken ikke ville udbetale  

 løn til de ansatte i selskabet, hvis ikke der blev fundet en løsning på  

 ledelsesforholdet inden udgangen af januar 2003.
Mødet mundede ud i, at advokat Advokat K udfærdigede udkast til  

 overdragelsesaftale, som blev mailet til mig den 28. januar 2003. Der var  

 herefter adskillige telefoniske drøftelser og mails, som mundede ud i den  

 underskrevne  

 aftale.
Jeg vedlægger kopi af mailkorrespondance den 30. januar 2003 (bilag  

 2).
 Advokat K havde oplyst, at han ikke kunne lave de fornødne ændringer  

 i udkastet, da han ikke var på kontoret fredag den 31. januar 2003. Jeg havde  

 selv fri den 31. januar 2003, og mit kontor meddelte pr. telefon den 31.  

 januar  

 2003 om morgenen, at der var fremkommet mail fra advokat K herom.
 Jeg fik derfor kontoret til at maile udkastet hjem privat, og jeg  

 redigerede aftalen i overensstemmelse med de aftaler, som var indgået den 31.  

 januar 2003. Xs mail var brudt ned, hvilket han meddelte pr. telefax den 31.  

 januar 2003 til mit kontor, jf. vedlagte kopi (bilag 3).
 Inden jeg fik dette at vide, havde jeg mailet til X med anmodning  

 om at godkende de af mig foretagne ændringer  kopi af denne mail  

 vedlægges  

 (bilag 4).
Jeg måtte derfor maile ændringerne tilbage til kontoret.
Aftalen  

 blev faxet til X, som senere på formiddagen pr. telefax meddelte kontoret, at  

 han godkendte aftalen, og at eneste forudsætning var, at NN underskrev  

 konkurrenceklausulen  

 samt aftalen samme dag (bilag 5). NN indfandt sig på mit kontor ved  

 middagstid  

 og underskrev både konkurrenceklausulen samt aftalen, og kopi heraf blev  

 faxet  

 til X den 31. januar 2003 kl. 12.19, jf. vedlagte kopi (bilag 6).
Med baggrund i ovennævnte forløb er det derfor min opfattelse, at  

 aftalen blev indgået den 31. januar 2003, idet den den dag blev underskrevet  

 af  

 NN og jf.
Xs telefax accepteret af ham (bilag 7).
 Den originale kontrakt blev herefter sendt med den originale  

 konkurrenceklausul til advokat K til underskrift (bilag 7).
 Det er derfor efter min opfattelse ikke korrekt, at NN i tiden  

 efter den 31. januar 2003 har haft mulighed for at råde over sin aktiepost,  

 idet endelig aftale om overdragelse var indgået den 31. januar 2003.
 Jeg rykkede adskillige gange for kontraktens returnering og har  

 ingen kendskab til, hvorfor dette trak ud, men jeg forestiller mig, at det  

 har  

 sammenhæng med, at kontrakten er lavet med X eller ordre, og at han har brugt  

 tiden på at forhandle vilkårene for sin videre overdragelse.
Jeg har imidlertid konstateret, at X allerede umiddelbart efter  

 NNs underskrift har kontaktet banken for frigivelse af sikkerhed, idet banken  

 allerede den 7. februar 2003 anmoder pension om, at NNs livsforsikring kunne  

 udgå.
Jeg vedlægges kopi af nævnte skrivelse (bilag 8).
På baggrund af det ovenfor anførte er der indgået en endelig  

 aftale den 31. januar 2003, og NN har ikke haft mulighed for at råde over sin  

 aktiepost, ligesom aftalen som følge af, at der var indgået en endelig aftale  

 den 31. januar 2003, ikke kunne være faldet negativt ud. 4. Arbejdsdirektoratets  

 bemærkninger til klagen Direktoratet skrev den 23. oktober 2003:
 Direktoratet sender klage over afgørelse af 19. september 2003.
 Der er ikke kommet nye oplysninger, der giver direktoratet  

 anledning til at ændre afgørelsen.
 Medlemmets advokat har i sin klage af 15. oktober 2003 anført, at  

 overdragelsesaftalen mellem medlemmet og X må anses for indgået den 31.  

 januar  

 2003, idet aftalen den dag blev underskrevet af medlemmet og accepteret af X  

 ved telefax.
Vedlagt medlemmets advokats klage af 15. oktober 2003 var kopi af  

 telefax af 31. januar 2003 fra X, hvoraf fremgår, at han har gennemgået  

 aftalen  

 og ikke finder anledning til anmærkninger.
Det fremgår ligeledes, at  

 forudsætningen for overtagelse af kautionsforpligtelsen var medlemmets  

 underskrift  

 på aftale og konkurrenceklausul.
Direktoratet finder ikke, at det af medlemmets advokat anførte kan  

 føre til et ændret resultat.
Direktoratet har herved tillagt det vægt, at  

 medlemmet  

 til a-kassen den 11. marts 2003 oplyste, at hun havde problemer med X, der  

 ikke  

 ville underskrive overdragelsesaftalen.
 Direktoratet må således fastholde, at der først ved  

 overdragelsesaftalens underskrivelse forelå en retligt bindende aftale om  

 overdragelse til X.
 Bilagsfortegnelse og alle bilag i sagen vedlægges.
Kopi af brevet er sendt til medlemmet, medlemmets advokat og  

 a-kassen. 5. Nyt efter  

 klagen De skrev den 10. februar 2004 på e-mail:
Jeg skal herved bekræfte min telefoniske oplysning af d.d. til  

 ankenævnet om, at X overtog NNs kautionsforpligtelse over for banken d. 3.  

 februar 2003, hvor han underskrev erklæring herom, således at NN samme dag  

 var  

 frigjort.
Jeg har ikke p.t. nogen dokumentation for dette, men jeg har fået  

 oplysningerne telefonisk d.d. fra banken.
Banken har lovet at sende mig en  

 skriftlig bekræftelse på oplysningerne, men på grund af travlhed i  

 vinterferien  

 kan jeg desværre først få bekræftelsen fremsendt i næste uge.
Så snart jeg  

 har  

 den i hænde, fremsender jeg kopi til Dem. Den 19. februar 2004 sendte De pr. telefax kopi af denne  

 erklæring.
6. Regler Lov om arbejdsløshedsforsikring m.v., jf.  

 lovbekendtgørelse nr. 799 af 24. september 2002 § 57.  

  

 Dagpenge kan kun udbetales til et medlem, som er ledigt, jf. dog kapitel 11  

 b Stk. 3.  

  

 En  

 selvstændig erhvervsdrivende anses for ledig, når hans personlige arbejde i  

 virksomheden er ophørt mere end midlertidigt.
Nærmere regler om, hvornår en  

 selvstændig erhvervsdrivendes personlige arbejde i virksomheden anses for  

 ophørt mere end midlertidigt, fastsættes af direktøren for  

 Arbejdsdirektoratet  

 efter forhandling med Landsarbejdsrådet.
§ 63.  

  

 Dagpenge må ikke udbetales, jf. stk. 4, til et medlem, hvis ledighed  

 skyldes, 1)  

 	  

 at medlemmet uden  

 fyldestgørende grund afslår et rimeligt arbejde, der er formidlet af  

 arbejdsformidlingen,  

 arbejdsløshedskassen eller andre efter kapitel 2 i lov om en aktiv  

 arbejdsmarkedspolitik, 2)  

 	  

 at medlemmet uden  

 fyldestgørende grund ophører med sit arbejde, Stk. 2.  

  

 Bestemmelsen i stk. 1, nr. 2, finder ikke anvendelse ved ophør af  

 selvstændig virksomhed, jf. § 57, stk. 3. I disse tilfælde  

 udbetales  

 dagpenge ikke for de første 3 uger efter ophøret.
Dog udbetales dagpenge  

 efter  

 den første uge i følgende tilfælde:
1)  

 	  

 ved ophør på grund af  

 konkurs, 2)  

 	  

 ved ophør på grund af  

 betalingsstandsning eller 3)  

 	  

 ved ophør på grund af  

 tvangsauktion.
Arbejdsdirektoratets bekendtgørelse nr. 850 af 16. oktober 2002 om  

 ophør med udøvelse af selvstændig virksomhed som hovedbeskæftigelse § 2.  

  

 Det  

 personlige arbejde anses for ophørt mere end midlertidigt, når medlemmet  

 opfylder en af betingelserne i §§ 3-16. Medlemmet skal være afmeldt  

 offentlige registre som selvstændig erhvervsdrivende, medmindre det  

 godtgøres,  

 at registreringen ikke skyldes fortsat udøvelse af selvstændig virksomhed.
 § 3.  

  

 Et  

 medlem anses for ophørt mere end midlertidigt med det personlige arbejde i  

 virksomheden, når medlemmet dokumenterer, at virksomheden endeligt er  

 overdraget eller lukket.
 Stk. 2.  

  

 Et medlem  

 kan anses for ophørt fra et tidligere tidspunkt end den endelige overdragelse  

 eller  

 lukning, hvis medlemmet dokumenterer at være afskåret fra fortsat at drive  

 virksomheden.
