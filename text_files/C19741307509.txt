 Indledning.
For transportmidler, der anvendes til transport af levnedsmidler, gælder  

 de i § 4 i bekendtgørelse nr. 367 af 27. juni 1974 om salg m.v. en gros af  

 levnedsmidler angivne bestemmelser.
I § 6 i denne bekendtgørelse er det  

 videre angivet, at veterinærdirektoratet kan fastsætte næremere  

 retningslinier for bl.a. indretning og drift af transportmidler.
Disse  

 retningslinier fremgår af det følgende.
Tilsynet med transportmidler omfattet af dette cirkulære udøves af den  

 lokale tilsynsmyndighed (kommunalbestyrelsen og vedkommende  

 levnedsmiddelkontrolenhed). Tilsynet med transportmidlerne bør normalt udøves  

 i forbindelse med tilsynet med autoriserede eller godkendte  

 levnedsmiddelvirksomheder og -lagre, men kan i øvrigt foretages af  

 transportmidler omfattet af dette cirkulære inden for den enkelte  

 tilsynsmyndigheds tilsynsområde.
Sidstnævnte tilsyn bør dog normalt kun  

 foretages stikprøveis, samt herudover hvor mistanke om overtrædelse af  

 bestemmelserne måtte foreligge.
 Det skal præciseres, at hvor transport af levnedsmidler er omfattet af  

 bestemmelser i en særlovgivning, er det bestemmelserne i denne særlovgivning,  

 der er gældende.
 Retningslinier for indretning, drift m.m. af transportmidler for  

 levnedsmidler.
1. Transportmidlernes indretning 1.1 . Transportmidler til engrostransport af levnedsmidler skal være  

 således indrettet, at levnedsmidlerne under transporten beskyttes mod  

 forurening, sollys og temperaturpåvirkninger, om fornødent være lukket (jfr.  

 1.2.) 1.2. Transportmidler skal være lette at rengøre, hensigtsmæssigt  

 indrettet til formålet samt vel vedligeholdte.
Transportmidler til transport  

 af let fordærvelige, uemballerede levnedsmidler skal være lukkede og skal  

 indvendig være beklædt med rustfrit stål eller andet til formålet egnet  

 materiale.
Sammenføjningen mellem eventuel beklædning af loft, vægge og bund  

 skal være fuldstændig tæt.
1.3. Transportmidler, der anvendes til transport af kølevarer og  

 dybfrosne levnedsmidler, skal være således indrettet, at de for disse  

 levnedsmidler givne temperaturbestemmelser kan overholdes f.eks. ved en  

 passende isolering og ved, at transportmidlet forsynes med passende køle-  

 eller fryseanordning.
I disse transportmidler skal forefindes installation  

 for temperaturmåling.
 2. Inventar i transportmidler.
 2.1. Alt inventar i transportmidler til levnedsmidler skal være rent, vel  

 vedligeholdt og let at rengøre.
2.2. Alt inventar i transportmidler til transport af let  

 fordærvelige, uemballerede levnedsmidler skal være af rustfrit stål,  

 aluminium eller egnede plastmaterialer.
Inventaret i sådanne transportmidler  

 skal let lade sig udtage af transportmidlet.
Fastsiddende kroge må således  

 ikke forefindes.
 3. Transport af levnedsmidler og samtransport af  

 levnedsmidler og andre varer end levnedsmidler.
3.1. Levnedsmidler skal anbringe i transportmidlet således, at forurening  

 såvel af levnedsmidler som af levnedsmiddelemballager undgås.
Let  

 fordærvelige levnedsmidler, der ikke er emballeret i tætte emballager, skal  

 placeres på tremmer, løse hylder eller ophænges i kroge.
3.2. Levnedsmidlerne skal transporteres beskyttet mod forurening,  

 sollys og temperaturpåvirkninger.
Under transporten skal døre, låger, lemme  

 o.lign. i transportmidlet således holdes lukkede, ligesom tildækningen skal  

 være effektiv bortset fra de tidsrum, hvor der sker af- og pålæsning.
3.3. Kølede levnedsmidler skal ved indladningen i transportmidlet  

 mindst være kølet til den for det pågældende levnedsmiddel påbudte,  

 anbefalede eller på emballagen angivne opbevaringstemperatur.
Transporten  

 skal foregå således, at denne temperatur ikke overskrides.
3.4. Dybfrosne levnedsmidler skal ved indladningen i  

 transportmidlet have en temperatur på - 18 grader C eller derunder.
Under  

 transporten må temperaturen i den varekasse, beholder og lign. hvori de  

 dybforsne levnedsmidler transporteres, ikke på noget tidspunkt overstige - 18  

 grader C, dog - 15 grader C hvis transporten af de dybfrosne levnedsmidler  

 gennemføres på mindre end 24 timer.
 3.5. transport af kølede levnedsmidler og dybforsne levnedsmidler  

 sammen med andre levnedsmidler, der ikke er kølede eller dybfrosne, må kun  

 ske, når de kølede levnedsmidler og de dybfrosne levnedsmidler opbevares i  

 særligt rum, beholder o.lign., indrettet således, at de i 3.3 og 3.4 anførte  

 temperaturforskrifter kan overholdes.
 3.6. Samtransport af emballerede, kølede eller dybfrosne  

 levnedsmidler og ander varer end levnedsmidler må kun ske, når de kølede og  

 de dybfrosne levnedsmidler opbevares i særligt rum, beholder og lign.,  

 indrettet således, at de i 3.3. og 3.4. anførte temperaturforskrifter kan  

 overholdes.
 3.7. Samtransport af emballerede, holdbare levnedsmidler og andre  

 varer end levnedsmidler kan tillades uden fuldstændig adskillelse, når det  

 sikres, at der ikke kan ske overførsel af skadelige stoffer, snavs og lugt  

 fra disse varer til levnedsmidlerne.
 3.8. Samtransport af uemballerede levnedsmidler og andre varer end  

 levnedsmidler må kun ske, såfremt levnedsmidlerne og de andre varer end  

 levnedsmidler er fuldstændig adskilt i hver sit rum i transportmidlet, og  

 såfremt der er særskilt dør eller luge fra det fri til rummene med  

 henholdsvis levnedsmidler og andre varer end levnedsmidler.
3.9. Omladning af dybfrosne levnedsmidler og kølevarer fra eet  

 transportmiddel til et andet er kun tilladt, når omladningen sker på en  

 levnedsmiddelvirksomhed eller et engroslager for levnedsmidler.
Omladningen  

 kan dog finde sted på andre steder, når stedet anmeldes for og godkendes af  

 den lokale tilsynsmyndighed, og når der for den lokale tilsynsmyndighed  

 anmeldes en ansvarlig, dels for at omladningen foregår således, at de for  

 disse levnedsmidler gældende temperaturer (jfr. 3.3. og 3.4.) overholdes,  

 dels for at transportmidlerne, hvortil omladningen sker, er rengjort m.m.  

 efter reglerne i pkt. 4. Omladningsperioden indgår i transporttiden, (jfr.  

 3.4.).
 3.10. Umiddelbart efter transportens afslutning skal  

 levnedsmidlerne fjernes fra transportmidlet og indføres i en godkendt eller  

 autoriseret virksomhed (lager). Færdigpakkede, dybfrosne levnedsmidler kan  

 dog opbevares i transportmidlet efter transportens ophør, såfremt  

 transportmidlet er indrettet med fryseanordning, således at de for transport  

 af dybfrosne levnedsmidler gældende temperaturkrav (3.4.) stedse kan  

 overholdes.
 4. Rengøring og vedligeholdelse m.m.
4.1. Samtlige transportmidler til levnedsmidler med inventar skal holdes i  

 god orden, rene og vel vedligeholdte.
Rengøring af transportmidlerne og  

 inventar skal foretages så hyppigt som nødvendigt, normalt een gang dagligt  

 for transportmidler, de anvendes til transport af uemballerede levnedsmidler,  

 og mindst een gang om ugen for transportmidler, der anvendes til transport af  

 emballede levnedsmidler.
 4.2. Fryse- og køleanordninger skal afrimes efter behov, dog  

 mindst een gang ugentligt.
4.3. Til rengøring af transportmidler og inventar skal normalt  

 anvendes varmt vand i rigelige mængder samt egnede rengøringsmidler.
Det til  

 rengøring anvente vand skal have en for rengøringen passende temperatur samt  

 opfylde kravene til godt drikkevand.
4.4. Rengøringen af transportmidler, der anvendes til transport af  

 uemballerede, let fordærvelige levnedsmidler, skal afsluttes med en  

 desinfektion.
Til desinfektion, som først må foretages efter bortskylning af  

 rengøringsmidler, må kun anvendes egnede desinfektionsmidler.
For flader, der  

 kommer i berøring med levnedsmidler, skal desinfektionsmidlet afskylles med  

 vand efter en passende virkningstid.
 4.5. Tilsynsmyndighederne (den lokale tilsynsmyndighed og  

 veterinærdirektoratet) kan på et hvilket som helst tidspunkt forbyde  

 anvendelsen af nærmere angivne rengørings- eller desinfektionsmidler, hvis  

 anvendelse af disse giver anledning til sundhedsmæssige betænkeligheder eller  

 befrygtes at forurene levnedsmidlerne.
 5. Personalets hygiejne- og sundhedstilstand.
 5.1 Personer, der er beskæftiget ved transport af levnedsmidler, skal  

 iagttage omhyggelig renlighed i deres arbejde og have god personlig hygiejne,  

 herunder vaske hænder så ofte, det af hygiejniske grunde er nødvendigt.
.5.2. Personer, som er beskæftiget ved transport af uemballerede,  

 let fordærvelige levnedsmidler, skal være iført en passende særlig  

 arbejdsdragt, f.eks. kittel, forklæde o.lign. af vaskbart stof samt  

 hovedbeklædning af passende udformning samt efter arbejdets beskaffenhed  

 særlige benklæder af vaskbart stof.
Arbejdsdragten skal holdes ren.
 5.3. Personer, som er beskæftiget ved transport af levnedsmidler,  

 må ikke i arbejdstiden være beskæftiget ved arbejde, der kan medføre  

 hygiejniske ulemper for levnedsmidlerne.
5.4. Personer, der lider af alvorlige smitsomme sygdomme, væskende  

 eller inficerede sår, udbredt eksem o.lign. må ikke være beskæftiget ved  

 transport af levnedsmidler.
Det samme gælder personer, der vides at være  

 smittefarlige bærere af smitstoffer for sådanne sygdomme.
 5.5 Personer, der har været udelukket fra transport af  

 levnedsmidler på grund af alvorlige smitsomme sygdomme eller som bærere af  

 smitstoffer fra sådanne sygdomme (jfr. 5.4.), må ikke på ny beskæftiges ved  

 transport af levnedsmidler, forinden embedslægeinstitutionen skriftligt har  

 tilladt dette.
 5.6. Det påhviler den ansvarlige for transport af levnedsmidler,  

 der omfattes af dette cirkulære, at gøre anmeldelse til den lokale  

 tilsynsmyndighed og vedkommende embedslægeinstitution, når det kommer til  

 hans kendskab, at der blandt personalet forekommer sygdomme, der formodes at  

 henhøre under de i 5.4. omhandlede alvorlige smitsomme sygdomme.
 6. Tilsynsbestemmelser.
 6.1. De centrale og lokale tilsynsmyndigheder skal have adgang til  

 samtlige transportmidler for levnedsmidler inden for deres tilsynsområde.
 6.2. De lokale tilsynsmyndigheder skal uopholdeligt underrettes om  

 tilfælde af uregelmæssigheder ved transporten.
 Veterinærdirektoratet, den 25. oktober  

 1974.
