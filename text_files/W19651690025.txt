Sag nr. 2: Gramex mod Danmarks Radio.
Vederlag til Gramex for  

 fonogramfremførelse i Danmarks Radio fastsat til 4,33 kr. pr. minut spilletid  

 for beskyttede fonogrammer.
 I sagen :
GRAMEX mod DANMARKS RADIO.
blev af nævnet angående vederlag for benyttelse af litterære og  

 kunstneriske værker samt fotografier den 19. maj 1965 afsagt sålydende kendelse.
Mellem klagerne, Gramex, og de indklagede, Danmarks Radio, er opstået  

 tvist om størrelsen af det vederlag, som tilkommer klagerne for anvendelse af  

 grammofonplader i radio- og fjernsynsudsendelser.
Da denne tvist ikke har  

 kunnet løses ved forhandling mellem parterne, har klagerne ved klageskrift af  

 29. februar 1964 indbragt tvisten for det i henhold til § 54 i lov nr. 158 af  

 31. maj 1961 nedsatte nævn angående vederlag for benyttelse af litterære og  

 kunstneriske værker samt fotografier.
I sagens behandling har deltaget højesteretsdommer Henrik Tamm,  

 landsretssagfører H.
Fischer-Hansen og professor, dr.jur.
Torben Lund.
 Klagernes endelige påstand er sålydende:
For anvendelse af grammofonplader, der er beskyttede i henhold til  

 ophavsretslovens § 47, jfr. § 59 og § 60, stk. 1, i radio- eller  

 fjernsynsudsendelser tilpligtes de indklagede med virkning fra 1. oktober  

 1961 (totalanvendelse omfatter brug af såvel beskyttede som ubeskyttede  

 grammofonplader), at udrede med de til enhver tid for statens honorarer i henhold til lov  

 nr. 154 af 7. juni 1958 med senere ændringer hjemlede honorartillæg, subsidiært at vederlægge klagerne med et grundbeløb pr. minut på kr. 6,50  

 at udrede som i den principale påstand nævnt.
 Når honorartillæg pr. 1. oktober 1961 tillægges, svarer de påståede beløb  

 til henholdsvis 10 kr., 15 kr., 21 kr., 28 kr., og 36 kr. pr. minut.
 Af det beløb, som tilkendes klagerne, påstås renter fra klageskriftets  

 dato at regne.
De indklagede påstår frifindelse mod betaling af et grundbeløb på kr. 2,17  

 pr. minut spilletid for her i landet i henhold til ophavsretslovens § 47,  

 jfr. §§ 59 og 60, stk. 1, beskyttede plader, at udrede med tillæg som af  

 klagerne påstået.
Med tillæg af honorartillæg pr. 1. oktober 1961 svarer 2,17  

 kr. til 5 kr. pr. minut.
 De indklagede har protesteret imod, at der tilkendes klagerne renter.
 I sagen har været afholdt mundtlig forhandling, og klagerne har herunder  

 erklæret, at de, når de opkræver vederlag på grundlag af nævnets afgørelse,  

 anser sig forpligtede til at friholde de indklagede for krav, der med hjemmel  

 i loven måtte blive rejst af rettighedsindehavere, som ikke er tilsluttet  

 klagerne.
 Sagens nærmere omstændigheder er følgende:
 I henhold til § 5 i lov nr. 149 af 26. april 1933 om forfatterret og  

 kunstnerret havde fabrikanten af grammofonplader samme ret til sit værk som  

 en forfatter og kunne således bl.a. modsætte sig udsendelse af en  

 grammofonplade i radio eller fjernsyn.
Ved overenskomster mellem Grammofon-Industriens Musikbeskyttelse (Gramo)  

 og de indklagede blev der givet disse ret til at udsende plader i radioen.  

 Ved den seneste overenskomst af 1. marts 1957 blev det fastsat, at  

 udsendelser af grammofonplader (excl. kortbølgeudsendelser til danske i  

 udlandet) i radioen ikke måtte overskride ialt 26 timers spilletid pr. uge,  

 og at de indklagede herfor skulle betale en årlig afgift af 150.000 kr.
For  

 fjernsynsudsendelsers vedkommende blev der ved en overenskomst af samme dato  

 med senere tillæg, senest af 8. maj 1959, fastsat en samlet udsendelsestid på  

 ikke over 4 timer ugentlig og en årlig afgift på 35.000 kr.
 For en samlet udsendelsestid på 30 timer ugentlig, svarende til 93.600  

 minutter årligt, blev således betalt ialt 185.000 kr., d.v.s. 1 kr. 98 øre  

 pr. minut.
 I § 47 i lov nr. 158 af 31. maj 1961 om ophavsretten til litterære og  

 kunstneriske værker, hvilken lov trådte i kraft den 1. oktober 1961, er det  

 bestemt, at såvel fremstilleren som de udøvende kunstnere, hvis fremførelser  

 gengives, har krav på vederlag, når grammofonplader indenfor et tidsrum af 25  

 år efter optagelsen anvendes til lydradio- eller fjernsynsudsendelse: efter  

 lovens § 59 gælder § 47 kun for grammofonplader, som er optaget i Danmark.  

 Der er ved § 60 givet hjemmel til under forudsætning af gensidighed at udvide  

 rækkevidden af lovens bestemmelser i forhold til andre stater, men en sådan  

 udvidelse har endnu ved denne kendelses afsigelse ikke fundet sted.
I motiverne til lovens § 47 (Folketingstidende 1959/60 till.
A sp.  

 2766-2769) udtales som begrundelse for det grammofonpladefabrikanterne givne  

 krav på vederlag følgende:
»Bagved opstillingen af denne regel ligger det synspunkt, at  

 radiofonien sparer betydelige beløb derved, at den delvis kan opfylde sin  

 forpligtelse til at forsyne lytterne med gode musikprogrammer ved at spille  

 kommercielle grammofonplader.
Derved udnytter radioen det arbejde og den  

 kapital, som grammofonpladefabrikanterne har investeret i  

 pladefremstillingen.
På en vis måde kan man sige, at radioen herved opnår en  

 gevinst på fabrikanternes bekostning.
Man kan også pege på, at den intensive  

 anvendelse af plader i radioen gør det naturligt, at radioen bidrager til den  

 for kulturlivet værdifulde indspilning af grammofonmusik med beløb udover  

 dem, der betales ved købet af pladerne.
Endelig kan man formodentlig ikke  

 helt afvise, at radioens brug af plader under visse omstændigheder kan skade  

 pladesalget«.
 Om de udøvende kunstneres krav på vederlag udtales i motiverne følgende:
»At tillægge kunstnerne en sådan ret må anses for rimeligt og  

 naturligt, når henses til den omfattende og intensive brug af  

 grammofonplader, der finder sted i radio og fjernsyn, og til det forhold, at  

 de pågældende kunstnere ikke står i noget kontraktforhold til  

 radioforetagendet og derfor ikke har mulighed for at sikre sig vederlag  

 gennem aftale.
Man kan desuden ikke afvise den betragtning, som har været  

 gjort gældende, at den stigende brug af mekanisk musik og anden udøvende  

 kunst mindsker de udøvende kunstneres arbejdsmuligheder og vanskeliggør en  

 tilfredsstillende rekruttering, særlig til musikerfaget.
Også ud fra dette  

 synspunkt må det anses for rimeligt, at der ydes en vis kompensation for den  

 benyttelse af musikernes præstationer, der sker gennem den mekaniske  

 kunst«.
Efter lovens § 47, stk. 1, sidste pkt, kan de udøvende kunstneres ret kun  

 gøres gældende gennem fremstilleren eller gennem et af  

 undervisningsministeren - nu ministeren for kulturelle anliggender - godkendt  

 fællesorgan for fremstillerne og de udøvende kunstnere: ministeren har den  

 13. marts 1963 meddelt klagerne denne godkendelse.
Det er oplyst, at de  

 indtægter, der tilfalder klagerne, deles lige mellem grammofonindustrien og  

 kunstnerne.
I den siden 1961 forløbne tid er der sket en meget betydelig udvidelse af  

 de indklagedes benyttelse af grammofonplader, særlig som følge af de ved  

 nytår 1963 begyndte udsendelser i »Musikradioen«.
Udsendelserne af  

 grammofonplader i radio og fjernsyn - inklusive kortbølgesenderen - har haft  

 følgende omfang:
 I finansåret 1962/63 udgjorde grammofonudsendelserne 41,6% af den samlede  

 sendetid og 73,3% af de samlede musikudsendelser.
 De indklagedes udgifter pr. minut til udsendelse af levende musik i  

 perioden 1. april - 31. december 1963 beløb sig fra 515 kr. for udsendelser  

 med symfoniorkestret til 23 kr. for underholdningsafdelingens transmissioner  

 fra restauranter.
De indklagede - hvis samlede licensindtægt i finansåret 1965/66 er  

 budgetteret til 49,8 mill. kr. fra radiolyttere og 105,8 mill. kr. fra  

 fjernsynsseere, ialt 155,6 mill. kr. - har i afgift til KODA for benyttelse  

 af ophavsretligt beskyttet musik i finansåret 1964/65 efter en foreløbig  

 beregning betalt 2.493.991,35 kr. for radioudsendelser og 1.720.009,86 kr.  

 for fjernsynsudsendelser, ialt 4.214.091,21 kr.
Afgiften til KODA afhænger af  

 licensindtægtens størrelse.
 Om salget af grammofonplader har Nordisk Polyphon Aktieselskab oplyst, at  

 dette selskabs salg i 1961 udgjorde 3,1. mill. plader, i 1962 3,2 mill. og i  

 1963 3 mill.
Af »Statistiske Efterretninger's opgørelse over de i statskassen  

 indgåede told- og forbrugsafgifter fremgår, at omsætningen af grammofonplader  

 fra fabrikant (importør) har udgjort Det er oplyst, at der i dette tidsrum ikke er sket nogen væsentlig  

 stigning i priserne på grammofonplader.
 Til støtte for deres påstand har klagerne anført, at det af lovens motiver  

 fremgår, at der ved anvendelsen af grammofonplader er tale om udnyttelse af  

 beskyttelsesværdige præstationer, som for fremstillernes vedkommende er  

 resultatet af en stor indsats af arbejde og kapital, og som i relation til de  

 udøvende kunstnere ækvivalerer meget betydelige honorarer til dirigenter,  

 solister, musikere og kor etc. - et værdi- eller berigelsessynspunkt - og at  

 den intensive brug af plader i radio og fjernsyn kan have skadelig  

 indvirkning på pladesalget og på kunstnernes erhvervsmuligheder - et  

 skadeforvoldelses- eller erstatningssynspunkt.
Ved fastsættelsen af, hvad der må skønnes at være det rimelige vederlag  

 for anvendelsen af grammofonplader i radio og fjernsyn, må det vel lægges til  

 grund, at udnyttelsen af plader ikke skal koste det samme som udsendelsen af  

 levende musik, og dette er der også taget hensyn til ved påstanden.
Som  

 udgangspunkt for skønnet over det rette vederlag må en sammenligning med  

 omkostningerne ved udsendelse af levende musik dog være rimelig, idet  

 grammofonplader kan erstatte tilsvarende udsendelser, produceret af radioen  

 selv.
Det bestrides, at rettighederne efter lovens § 47 skulle være af lavere  

 valeur, og at det fabrikanterne og kunstnerne tilkommende vederlag af denne  

 grund skulle fastsættes beskedent.
Den eksplosive udvidelse af sendetid for grammofonplader fra i 1961 ca.  

 93.000 minutter årligt til nu ca. 280.000 minutter årligt eller ca. 12 1/2  

 time i døgnet, svarende til 73,3% af de samlede musikudsendelser, må anses  

 som et umådeholdent forbrug af grammofonudsendelser, og gennem anvendelse af  

 transistorapparater og båndoptagere får disse udsendelser en langt større  

 udbredelse end hidtil: dette går ud over såvel pladesalget som de udøvende  

 kunstneres erhvervsmuligheder.
Det har da også vist sig, at salget af  

 grammofonplader i 1963 dalede og derefter er stagneret, når henses til den  

 almindelige forbrugsudvidelse.
Klagerne erkender, at udsendelsen af plader  

 kan være af reklamemæssig værdi, men hævder, at dette kun gælder for en lille  

 minoritet af pladeudsendelserne.
Den skade, udsendelsen af grammofonplader således forvolder såvel  

 fabrikanterne som kunstnerne, bør imødegås ved, at taksten for benyttelsen  

 forhøjes ved stigende anvendelse af grammofonpladeudsendelser, idet  

 skademomentet gør sig stærkere gældende med det stigende timetal: der vil  

 herved blive lagt en bremse på det umådeholdne forbrug.
Ved fastlæggelsen af  

 en progressiv skala bør der tages hensyn til den totale brug af  

 grammofonplader i radio og fjernsyn, uanset om en del af denne anvendelse  

 falder på ubeskyttede plader, idet udsendelsen af grammofonplader er lige  

 skadelig, hvad enten pladerne er beskyttede eller ej.
 Ved et forbrug på 273.000 minutter årligt, og således at 2o% af pladerne  

 er beskyttede, ville anvendelsen af den i påstanden omfattede progressive  

 skala pr. 1. oktober 1961 betyde et årligt vederlag på 806.000 kr. til  

 grammofonpladefabrikanterne og de udøvende kunstnere tilsammen.
 Det bestrides af klagerne, at de af de indklagede indtil 1961 til  

 grammofonpladefabrikanterne betalte beløb kan være vejledende.
De indklagede har til støtte for deres påstand gjort gældende, at den  

 nyttevirkning, der tilføres de indklagede ved, at de gennem udsendelsen af  

 grammofonplader nyder godt af fabrikkanternes og kunstnernes indsats, ikke  

 bør overvurderes.
De indklagede opnår ingen besparelse ved benyttelse af  

 plader, idet de, hvis de var udelukket herfra, ikke ville udsende levende  

 musik i tilsvarende omfang.
De indklagede bestrider, at udsendelsen af grammofonplader medfører nogen  

 skadevirkning for klagerne.
De i lovens motiver indeholdte bemærkninger herom  

 er forsigtige, og klagerne har ikke sandsynliggjort deres anbringende herom.  

 Stagnationen i salget af plader kan skyldes forbrugsomlægning og salg fra  

 fabrikanter, der står udenfor sammenslutningen, og statistikken over  

 arbejdsløse musikere viser nedgang.
På den inden side er de indklagedes  

 udgifter til levende musik i stigning.
En række henvendelser til de  

 indklagede fra grammofonpladeproducenter m.m. viser klart producenternes  

 interesse i at få plader bragt frem i radioen og i den hermed forbundne  

 reklamevirkning.
Selvom udsendelse af grammofonplader kunne antages at medføre en  

 skadevirkning, er der desuagtet ikke grundlag for at beregne afgiften efter  

 en progressiv skala.
Dette har for det første ingen støtte i loven og dens  

 motiver.
Men hertil kommer, at den skete udvidelse falder på tider, hvor der  

 i forvejen er udsendelser, eller uden for de udsendelsestider, hvor der  

 lyttes i større udstrækning.
Det bestrides, at de indklagedes forbrug af  

 grammofonplader er umådeholdent.
 Som grundlag for beregningen af taksterne for brugen af beskyttede plader  

 måtte i alle tilfælde benyttes ikke totalanvendelsen af plader, men alene de  

 beskyttede plader; kun en skala hvilende herpå ville give det rigtige og  

 rimelige resultat.
 Ved fastsættelsen af afgiften bør der tages hensyn til, at det drejer sig  

 om fabrikanter og fortolkere, ikke om ophavsmænd, og at de heromhandlede  

 rettigheder er sekundære, idet de pågældende allerede har opnået indtægt ved  

 salg af pladerne, og ved indspilningen; afgiften bør ikke fastsættes så højt,  

 at de udøvende kunstnere kan komme til at tjene mere ved  

 grammofonpladeudsendelser end ved at lade sig engagere til at udføre levende  

 musik.
 Efter de indklagedes opfattelse må det i deres påstand nævnte beløb, også  

 når henses til, at der indtil den 1. oktober 1961 betaltes  

 grammofonpladefabrikanterne 1,98 kr. pr. minut, anses for rimeligt.
Nævnet finder det efter det oplyste ikke godtgjort, at de indklagedes  

 benyttelse af grammofonplader til udsendelser i radioen eller fjernsynet har  

 medført nogen skadevirkning for grammofonpladefabrikanterne: nævnet har  

 herved lagt vægt såvel på de oplysninger, der foreligger om interessen i  

 udsendelse af grammofonplader, som på, at salget af grammofonplader efter de  

 foreliggende statistiske oplysninger over længere sigt ikke viser nogen  

 nedgang.
Men heller ikke for de udøvende kunstneres vedkommende findes der at  

 være påvist nogen skadevirkning på deres erhvervsmuligheder, og det af  

 klagerne anførte findes i hvert fald ikke at afgive grundlag for at fastsætte  

 den klagerne tilkommende afgift efter en progressiv skala.
 Idet spørgsmålet om, hvor vidt afgiften skal beregnes efter  

 totalanvendelsen af benyttede plader herefter bortfalder, bliver der for  

 nævnet at tage stilling til, hvilket grundbeløb pr. minut spilletid for  

 beskyttede plader de indklagede skal udrede til klagerne.
Afgørelsen af, hvilket vederlag der må anses for passende som betaling for  

 de indklagedes benyttelse af de af de udøvende kunstnere ydede præstationer  

 på grammofonplader og fabrikanternes indsats ved fremstillingen af plader,  

 findes at måtte bero på et skøn, i hvilket indgår en række faktorer.
Særlig  

 må nævnet tillægge det vægt, at der ved lovens § 47 er tillagt de udøvende  

 kunstnere en hidtil ukendt ret til vederlag begrundet med det rimelige og  

 naturlige i, at disse kunstnere opnår et passende vederlag, når deres  

 præstationer benyttes i form af grammofonplader; for  

 grammofonpladefabrikanternes vedkommende må retten til vederlag ved  

 udnyttelse af grammofonplader anses at være trådt i stedet for den efter den  

 tidligere lovgivning gældende ophavsret for fabrikanterne til deres værk.
For  

 så vidt klagerne har henvist til de indklagedes udgifter ved udsendelse af  

 levende musik, findes dette hensyn ikke at kunne være af afgørende betydning;  

 derimod finder nævnet ikke helt at kunne bortse fra, hvad der efter den med  

 KODA trufne ordning tilfalder komponisterne for musikudsendelser ved  

 grammofonplader.
 Efter det således foreliggende skønner nævnet, at et vederlag på 4,33 kr.  

 pr. minut spilletid - inklusive kortbølgesenderen - for beskyttede plader med  

 tillæg som påstået, svarende til ialt 10 kr. pr. 1. oktober 1961, må anses  

 for passende.
 For tilkendelse af renter af det således fastsatte beløb findes der ikke  

 at være tilstrækkeligt grundlag.
 Thi bestemmes:
 De indklagede, Danmarks Radio, bør for anvendelsen af grammofonplader i  

 radio- eller fjernsynsudsendelser med virkning fra 1. oktober 1961 vederlægge  

 klagerne, Gramex, med et grundbeløb på 4,33 kr. pr. minut spilletid for  

 plader, der her i landet er beskyttet i henhold til § 47, jfr. §§ 59 og 60, i  

 lov nr. 158 om ophavsretten til litterære og kunstneriske værker, at udrede  

 med de til enhver tid for statens honorarer i henhold til lov nr. 154 af 7.  

 juni 1958 med senere ændringer hjemlede honorartillæg.
H.
Fischer-Hansen Tamm.
Torben Lund.
