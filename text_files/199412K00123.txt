Nr LSF 123 Forslag til Lov om ændring af lov om Klagenævnet for Udbud (udbud af  

 bygge- og anlægsarbejder og indkøb i De Europæiske Fællesskaber) Fremsat af erhvervsministeren (Mimi Jakobsen) den 18. januar 1995 Vedtaget ved tredjebehandling den 21. marts 1995 Lov nr. 206 af 29/03/1995 § 1 I lov nr. 344 af 6. juni 1991 om Klagenævnet for Udbud (udbud af bygge- og  

 anlægsarbejder og indkøb i De Europæiske Fællesskaber), som ændret ved lov  

 nr. 1006 af 19. december 1992, foretages følgende ændringer:
 1. § 1, stk. 1, nr. 3, affattes således:
»3) bekendtgørelser udstedt i medfør af den i nr. 2 nævnte lov.« 2. § 3, stk. 2, affattes således:
 »Stk. 2. Ordregivere er i øvrigt:
1) Offentlige virksomheder, som driver virksomhed inden for vand- og  

 energiforsyning samt transport og telekommunikation som omhandlet i artikel 2  

 og artikel 6, stk. 2, i Rådets direktiv nr. 93/38/EØF af 14. juni 1993 om  

 samordning af fremgangsmåderne ved tilbudsgivning inden for vand- og  

 energiforsyning samt transport og telekommunikation, samt 2) virksomheder, som ikke er offentlige virksomheder, og som på grundlag  

 af særlig offentlig tilladelse driver virksomhed som nævnt i nr. 1.« 3. I §§ 4, 7 og 8 ændres  

 »industriministeren« til: »erhvervsministeren«, og i §  

 12 ændres »Industriministeren« til:  

 »Erhvervsministeren«.
 4. § 5 affattes således:
»§ 5. Klagenævnet kan afvise en sag eller afgøre den i  

 realiteten helt eller delvis, herunder annullere ulovlige beslutninger,  

 midlertidigt afbryde en udbudsprocedure eller pålægge ordregiveren at  

 lovliggøre udbudsforretningen.
Klagenævnet skal afvise sager mod en  

 ordregiver, der udnytter et geografisk område med henblik på efterforskning  

 efter eller udvinding af olie, gas, kul eller andet fast brændsel.
 Stk. 2. Krav om erstatning kan ikke behandles ved nævnet.
 Stk. 3. Klagenævnets afgørelser kan ikke indbringes for anden  

 administrativ myndighed.
Stk. 4. Klagenævnets afgørelser kan indbringes for domstolene  

 senest 8 uger efter, at afgørelsen er meddelt de pågældende.
Finder  

 indbringelsen ikke sted inden for fristen, er nævnets afgørelse endelig.  

 Klagenævnets afgørelse efter stk. 1, 2. pkt., om afvisning af en sag kan ikke  

 indbringes for domstolene.« 5. § 6 affattes således:
»§ 6. En ordregivers overtrædelse af de i § 1, stk. 1,  

 omhandlede bestemmelser straffes med bøde.
Er overtrædelse begået af et  

 selskab, en forening, en selvejende institution, en fond eller lignende, kan  

 der pålægges den juridiske person som sådan et bødeansvar.
Er overtrædelsen  

 begået af staten, en kommune eller et kommunalt fællesskab, jf. § 60 i lov om  

 kommunernes styrelse, kan der pålægges staten, kommunen eller det kommunale  

 fællesskab bødeansvar.
 Stk. 2. Sager om overtrædelse som nævnt i stk. 1 er undergivet  

 privat påtale, når den er begået af en ordregiver, der udnytter et geografisk  

 område med henblik på efterforskning efter eller udvinding af olie, gas, kul  

 eller andet fast brændsel.
Stk. 3. Under en sag som nævnt i stk. 2 eller under en selvstændig  

 sag kan der nedlægges påstand om annullation af ulovlige beslutninger,  

 midlertidig afbrydelse af en udbudsprocedure, eller at ordregiver skal  

 lovliggøre udbudsforretningen.
Sådanne påstande kan alene tages under  

 pådømmelse, såfremt der er sket offentlig påtale efter stk. 5 eller efter  

 retsplejelovens § 727, stk. 2 og 3. I modsat fald afvises sagen, for så vidt  

 angår sådanne påstande.
Stk. 4. Sag efter stk. 2 og 3 anlægges ved Sø- og Handelsretten i  

 København og behandles som hastesag.
For sådanne sager betales alene 500 kr.  

 i retsafgift.
Stk. 5. Såfremt en handling, der indeholder en lovovertrædelse,  

 som efter stk. 2 er henvist til privat forfølgning, tillige indeholder en  

 lovovertrædelse, der er undergivet offentlig påtale, og som kan medføre  

 højere straf end bøde, kan påtalemyndigheden uanset bestemmelsen i stk. 2  

 forfølge begge lovovertrædelser under et.
En sag med privat påtale efter stk.  

 2 afvises i så fald af Sø- og Handelsretten, for så vidt angår påstanden om  

 straf.« 6. Efter § 13 indsættes:
»§ 13 a.
En ordregiver omfattet af § 3 er  

 erstatningsansvarlig over for en virksomhed, såfremt virksomheden kan  

 godtgøre, at ordregiveren har overtrådt regler nævnt i § 1, stk. 1, der  

 vedrører gennemførelsen af Rådets direktiv nr. 93/38/EØF af 14. juni 1993 om  

 samordning af fremgangsmåderne ved tilbudsgivning inden for vand- og  

 energiforsyning samt transport og telekommunikation, og at en reel mulighed  

 for virksomheden for at få tildelt ordren er forspildt som følge af  

 overtrædelsen.
Virksomhedens tab omfatter i denne situation samtlige  

 dokumenterede omkostninger i forbindelse med udarbejdelsen af tilbud og  

 deltagelse i udbudsproceduren.
§ 13 b.
Medmindre højere straf er forskyldt efter anden  

 lovgivning, straffes med bøde den, der forsætligt eller groft uagtsomt  

 undlader at efterkomme forbud eller påbud fra Klagenævnet efter § 5, stk. 1,  

 eller fra domstolene efter § 6, stk. 3.
§ 13 c.
I tilfælde, hvor en klager får helt eller delvist medhold  

 i en for Klagenævnet indbragt klage, kan nævnet pålægge ordregiveren at  

 godtgøre klageren de sagsomkostninger, denne har afholdt i forbindelse med  

 klagesagen.
§ 13 d.
Enhver, der har eller har haft interesse i at få tildelt  

 en kontrakt, der er omfattet af de i § 1, stk. 1, nævnte regler i det omfang,  

 disse vedrører gennemførelsen af Rådets direktiv nr. 93/38/EØF af 14. juni  

 1993 om samordning af fremgangsmåderne ved tilbudsgivning inden for vand- og  

 energiforsyning samt transport og telekommunikation, og som mener, at en  

 ordregiver som nævnt i § 3 har overtrådt disse regler, kan anmode om, at  

 forholdet undersøges i en særlig forligsprocedure, der administreres af  

 Europa-Kommissionen.
Anmodning herom fremsættes skriftligt over for  

 Europa-Kommissionen eller Konkurrencerådets sekretariat, dog for bygge- og  

 anlægskontrakter over for Bygge- og Boligstyrelsen.
Stk. 2. Hvis ordregiveren giver sit samtykke til iværksættelse af  

 forligsproceduren, foreslår Europa-Kommissionen en forligsmand fra en liste  

 over uvildige personer.
Hver part i forligsproceduren erklærer, om den  

 accepterer den foreslåede forligsmand, og udpeger en supplerende forligsmand.  

 Forligsmændene skal søge at opnå en aftale mellem parterne, der er i  

 overensstemmelse med fællesskabsretten.
Forligsmændene underretter  

 Kommissionen om deres konklusioner.
Stk. 3. Hvis en anden i forbindelse med den samme udbudsprocedure  

 har indbragt sagen for Klagenævnet eller domstolene, underretter ordregiveren  

 forligsmændene herom.
Forligsmændene skal tilbyde den pågældende at indtræde  

 i forligsproceduren.
Forligsmændene kan beslutte at bringe forligsproceduren  

 til ophør, hvor forholdene taler herfor.
Stk. 4. I øvrigt gælder om forligsproceduren artikel 9-11 i  

 direktiv 92/13/EØF om samordning af love og administrative bestemmelser  

 vedrørende anvendelse af EF-reglerne for fremgangsmåden ved tilbudsgivning  

 inden for vand- og energiforsyning samt transport og telekommunikation samt  

 de nærmere bestemmelser, som Europa-Kommissionen måtte fastsætte i medfør af  

 de nævnte bestemmelser i direktivet.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 344 af 6. juni 1991 som ændret ved lov nr. 1006 af 19. december  

 1992 om Klagenævnet for Udbud (udbud af bygge- og anlægsarbejder og indkøb i  

 De Europæiske Fællesskaber) foretages følgende ændringer:
 1. § 1, stk. 1, nr. 3, affattes således:
 »3) bekendtgørelser udstedt i medfør af den i nr. 2 nævnte  

 lov.«.
 2. § 3, stk. 2, affattes således:
 »Stk. 2. Ordregivere er iøvrigt:
1) Offentlige virksomheder, som driver virksomhed inden for vand- og  

 energiforsyning samt transport og telekommunikation som omhandlet i artikel 2  

 og art. 6, stk. 2, i Rådets direktiv nr. 93/38/EØF af 14. juni 1993 om  

 samordning af fremgangsmåderne ved tilbudsgivning inden for vand- og  

 energiforsyning samt transport og telekommunikation, samt 2) virksomheder, som ikke er offentlige virksomheder, og som på grundlag  

 af særlig offentlig tilladelse driver virksomhed som nævnt i nr. 1.«.
 3. »I §§ 4, 7 og 8 ændres  

 »industriministeren« til »erhvervsministeren«, og i § 12  

 ændres »Industriministeren« til »Erhvervsministeren«.
 4. § 5 affattes således:
»§ 5. Klagenævnet kan afvise en sag eller afgøre den i  

 realiteten helt eller delvis, herunder annullere ulovlige beslutninger,  

 midlertidigt afbryde en udbudsprocedure eller pålægge ordregiveren at  

 lovliggøre udbudsforretningen.
Klagenævnet skal afvise sager mod en  

 ordregiver, der udnytter et geografisk område med henblik på efterforskning  

 efter eller udvinding af olie, gas, kul eller andet fast brændsel.
 Stk. 2. Krav om erstatning kan ikke behandles ved nævnet.
 Stk. 3. Klagenævnets afgørelser kan ikke indbringes for anden  

 administrativ myndighed.
Stk. 4. Klagenævnets afgørelser kan indbringes for domstolene  

 senest 8 uger efter, at afgørelsen er meddelt de pågældende.
Finder  

 indbringelsen ikke sted inden for fristen, er nævnets afgørelse endelig.  

 Klagenævnets afgørelse efter stk. 1, 2. pkt., om afvisning af en sag kan ikke  

 indbringes for domstolene.«.
 5. § 6 affattes således:
»§ 6. En ordregivers overtrædelse af de i § 1, stk. 1,  

 omhandlede bestemmelser straffes med bøde.
Er overtrædelse begået af et  

 selskab, en forening, en selvejende institution, en fond eller lignende, kan  

 der pålægges den juridiske person som sådan et bødeansvar.
Er overtrædelsen  

 begået af staten, en kommune eller et kommunalt fællesskab, jf. § 60 i lov om  

 kommunernes styrelse, kan der pålægges staten, kommunen eller det kommunale  

 fællesskab bødeansvar.
 Stk. 2. Sager om overtrædelse som nævnt i stk. 1 er undergivet  

 privat påtale, når den er begået af en ordregiver, der udnytter et geografisk  

 område med henblik på efterforskning efter eller udvinding af olie, gas, kul  

 eller andet fast brændsel.
Stk. 3. Under en sag, som nævnt i stk. 2, eller under en  

 selvstændig sag, kan der nedlægges påstand om annullation af ulovlige  

 beslutninger, midlertidig afbrydelse af en udbudsprocedure, eller at  

 ordregiver skal lovliggøre udbudsforretningen.
Sådanne påstande kan alene  

 tages under pådømmelse, såfremt der er sket offentlig påtale efter stk. 5  

 eller efter retsplejelovens § 727, stk. 2 og 3. I modsat fald afvises sagen  

 for så vidt angår sådanne påstande.
Stk. 4. Sag efter stk. 2 og 3 anlægges ved Sø- og Handelsretten i  

 København og behandles som hastesag.
For sådanne sager betales alene 500 kr.  

 i retsafgift.
Stk. 5. Såfremt en handling, der indeholder en lovovertrædelse,  

 som efter stk. 2 er henvist til privat forfølgning, tillige indeholder en  

 lovovertrædelse, der er undergivet offentlig påtale, og som kan medføre  

 højere straf end bøde, kan påtalemyndigheden uanset bestemmelsen i stk. 2  

 forfølge begge lovovertrædelser under et.
En sag med privat påtale efter stk.  

 2 afvises i så fald af Sø- og Handelsretten, for så vidt angår påstanden om  

 straf.«.
 6. Efter § 13 indsættes:
»§ 13A.
En ordregiver omfattet af § 3 er erstatningsansvarlig  

 over for en virksomhed, såfremt virksomheden kan godtgøre, at ordregiveren  

 har overtrådt regler nævnt i § 1, stk. 1, der vedrører gennemførelsen af  

 Rådets direktiv nr. 93/38/EØF af 14. juni 1993 om samordning af  

 fremgangsmåderne ved tilbudsgivning inden for vand- og energiforsyning samt  

 transport og telekommunikation, og at en reel mulighed for virksomheden for  

 at få tildelt ordren er forspildt som følge af overtrædelsen.
Virksomhedens  

 tab omfatter i denne situation samtlige dokumenterede omkostninger i  

 forbindelse med udarbejdelsen af tilbud og deltagelse i udbudsproceduren.
§ 13B.
Medmindre højere straf er forskyldt efter anden lovgivning,  

 straffes med bøde den, der forsætligt eller groft uagtsomt undlader at  

 efterkomme forbud eller påbud fra Klagenævnet efter § 5, stk. 1, eller fra  

 domstolene efter § 6, stk. 3.
§ 13C.
I tilfælde, hvor en klager får helt eller delvist medhold i  

 en for Klagenævnet indbragt klage, kan nævnet pålægge ordregiveren at  

 godtgøre klageren de sagsomkostninger, denne har afholdt i forbindelse med  

 klagesagen.
§ 13D.
Enhver, der har eller har haft interesse i at få tildelt en  

 kontrakt, der er omfattet af de i § 1, stk. 1, nævnte regler i det omfang,  

 disse vedrører gennemførelsen af Rådets direktiv nr. 93/38/EØF af 14. juni  

 1993 om samordning af fremgangsmåderne ved tilbudsgivning inden for vand- og  

 energiforsyning samt transport og telekommunikation, og som mener, at en  

 ordregiver som nævnt i § 3 har overtrådt disse regler, kan anmode om, at  

 forholdet undersøges i en særlig forligsprocedure, der administreres af  

 Europa-Kommissionen.
Anmodning herom fremsættes skriftligt over for  

 Europa-Kommissionen eller Konkurrencerådets Sekretariat, dog for bygge- og  

 anlægskontrakter over for Bygge- og Boligstyrelsen.
Stk. 2. Hvis ordregiveren giver sit samtykke til iværksættelse af  

 forligsproceduren, foreslår Europa-Kommissionen en forligsmand fra en liste  

 over uvildige personer.
Hver part i forligsproceduren erklærer, om den  

 accepterer den foreslåede forligsmand, og udpeger en supplerende forligsmand.  

 Forligsmændene skal søge at opnå en aftale mellem parterne, der er i  

 overensstemmelse med fællesskabsretten.
Forligsmændene underretter  

 Kommissionen om deres konklusioner.
Stk. 3. Hvis en anden i forbindelse med den samme udbudsprocedure  

 har indbragt sagen for Klagenævnet eller domstolene, underretter ordregiveren  

 forligsmændene herom.
Forligsmændene skal tilbyde den pågældende at indtræde  

 i forligsproceduren.
Forligsmændene kan beslutte at bringe forligsproceduren  

 til ophør, hvor forholdene taler herfor.
 Stk. 4. Iøvrigt gælder om forligsproceduren artikel 9-11 i  

 direktiv 92/13/EØF om samordning af love og administrative bestemmelser  

 vedrørende anvendelse af EF-reglerne for fremgangsmåden ved tilbudsgivning  

 inden for vand- og energiforsyning samt transport og telekommunikation samt  

 de nærmere bestemmelser, som Europa-Kommissionen måtte fastsætte i medfør af  

 de nævnte bestemmelser i direktivet.«.
§ 2 Loven træder i kraft dagen efter offentliggørelsen i lovtidende.
Bemærkninger til lovforslaget Almindelige bemærkninger Til EF-direktiverne om udbud er knyttet to kontroldirektiver, som  

 forpligter medlemsstaterne til at indføre særlige nationale klagemuligheder  

 for overtrædelse af udbudsreglerne.
 De to kontroldirektiver er henholdsvis Rådets direktiv 89/665/EØF af 21.  

 december 1989 om anvendelsen af klageprocedurer i forbindelse med indgåelse  

 af offentlige kontrakter og Rådets direktiv 92/13/EØF om anvendelse af  

 EF-reglerne for fremgangsmåden ved tilbudsgivning inden for vand- og  

 energiforsyning samt transport og telekommunikation.
 Kontroldirektiverne er gennemført i dansk ret ved lov nr. 344 af 6. juni  

 1991 om Klagenævnet for Udbud som ændret ved lov nr. 1006 af 19. december  

 1992. Denne lov kaldes i det følgende klagenævnsloven.
Efter begge kontroldirektiver har medlemsstaterne mulighed for at  

 annullere ulovlige beslutninger, midlertidigt afbryde en udbudsprocedure  

 eller give pålæg om lovliggørelse af en udbudsforretning.
Efter  

 kontroldirektivet for forsyningsvirksomhed er der mulighed for at anvende  

 bødesanktion som en alternativ sanktion.
Ved lov nr. 1006 af 19. december 1992 indførte man den særlige  

 bødesanktion i forhold til ordregivere, der udnytter et geografisk område med  

 henblik på efterforskning eller udvinding af olie, gas, kul eller andet fast  

 brændsel på grund af de særlige forhold inden for off-shore branchen.
Over  

 for de øvrige kategorier af ordregivere inden for forsyningsvirksomhed gælder  

 de traditionelle reaktionsmuligheder.
 På baggrund af sin gennemgang af loven har Europa-Kommissionen meddelt, at  

 den på visse punkter finder, at kontroldirektivet for forsyningsvirksomhed er  

 mangelfuldt gennemført i dansk ret.
 Kommissionen har anført, at den gældende bestemmelse i lovens § 5, stk. 2,  

 om administrativt bødeforlæg fører til, at der i visse tilfælde ikke er  

 indgrebsmuligheder ved overtrædelse af forsyningsvirksomhedsdirektivet.
 Kommissionen har endvidere påpeget, at klagenævnslovens definition af  

 »ordregivere« er for snæver i forhold til direktivet.
 Herudover finder Kommissionen, at der mangler en bestemmelse i  

 klagenævnsloven, der sanktionerer overtrædelse af nævnets afgørelser.
Endelig har Kommissionen anført, at visse særlige bestemmelser i  

 kontroldirektivet ikke er udtrykkeligt gennemført i loven.
Bestemmelserne  

 drejer sig om erstatningskrav, om ordregiveres adgang til at lade deres  

 udbudsprocedurer attestere, samt regler om en særlig forligsprocedure.
På denne baggrund foreslås det at ændre klagenævnsloven på de anførte  

 punkter, jf. nærmere bemærkningerne til lovforslagets enkelte bestemmelser  

 nedenfor.
Det bemærkes dog, at det findes mest hensigtsmæssigt, at  

 direktivets bestemmelser om en attesteringsordning af udbudsprocedurer  

 indarbejdes i gennemførelsesbekendtgørelserne for  

 forsyningsvirksomhedsdirektivet.
 Den væsentligste ændring består i, at klager over ordregivere, som  

 udnytter et geografisk område med henblik på efterforskning efter eller  

 udvinding af olie, gas, kul eller andet fast brændsel, ikke længere skal  

 behandles af Klagenævnet for Udbud, men derimod af Sø- og Handelsretten.  

 Samtidig indføres der mulighed for anvendelse af de almindelige sanktioner  

 (annullation m.v.), hvis en sådan ordregiver har gjort sig skyldig i en  

 overtrædelse, der er undergivet offentlig påtale, og som kan medføre højere  

 straf end bøde, eller hvis der i medfør af retsplejelovens § 727, stk. 2 og  

 3, sker offentlig påtale.
 Med denne ændring sikres det, at en tilbudsgiver altid vil have et  

 reaktionsmiddel til sin rådighed, hvis en ordregiver overtræder  

 udbudsreglerne.
I overensstemmelse med Kommissionens ønske, indeholder forslaget endvidere  

 bestemmelser om - en særlig bevisregel, hvis der kræves erstatning for tab som følge af  

 overtrædelse af direktivet om tilbudsgivning inden for vand- og  

 energiforsyning samt transport og telekommunikation, - at der skal være sanktioner mod de ordregivere, der ikke overholder  

 Klagenævnets eller rettens forbud eller påbud, og om - anvendelse af en særlig forligsprocedure, der administreres af  

 Kommissionen, såfremt der foreligger overtrædelse af direktivet om  

 tilbudsgivning inden for vand- og energiforsyning samt transport og  

 telekommunikation.
 Med henblik på at forbedre klagerens retstilling foreslås endvidere, at  

 Klagenævnet skal kunne pålægge den ordregiver, der taber en klagesag, at  

 betale sagsomkostninger til klageren.
Som påpeget i en rapport fra Erhvervsministeriets arbejdsgruppe om  

 offentlig/privat konkurrence bør der gives øget mulighed for, at  

 virksomhederne kan opretholde anonymitet ved at lade deres organisation  

 indgive klage.
Der er dog ikke behov for en lovændring, idet ændringer i  

 kredsen af klageberettigede vil kunne ske i en bekendtgørelse udstedt i  

 medfør af loven.
 Lovforslaget har været forelagt følgende til udtalelse:
 Samtlige ministerier, Dommerforeningen, Sø- og Handelsretten,  

 advokatrådet, Amtsrådsforeningen, Arbejderbevægelsens Erhvervsråd,  

 Arkitekt-Ingeniør-Rådet, Assurandør-Societetet, Brancheorganisationen for  

 Forbruger Elektronik, Danmarks Rederiforening, Danmarks Sparekasseforening,  

 Dansk Arbejdsgiverforening, Dansk Handel og Service, Dansk Industri, Dansk  

 Ingeniørforening, Dansk Olie og Naturgas A/S, Mærsk Olie og Gas A/S, Danske  

 Andelsselskaber, Danske Elværkers Forening, Danske Fjernvarmeværkers  

 Forening, Danske Vognmænd/Vognsmandsfagets Arbejdsgiverforening, Det Danske  

 Handelskammer, Det Fælleskommunale EF-sekretariat, Elektricitetsrådet,  

 Entreprenørforeningen, Finansrådet, Forbrugerrådet, Foreningen af Danske  

 Privathavne, Foreningen af Registrerede Revisorer, Foreningen af Rådgivende  

 Ingeniører, Foreningen af Statsautoriserede Revisorer, Frederiksberg og  

 Københavns kommuner, Kommunernes Landsforening, Fællesrepræsentationen af  

 Private Vandværker i Danmark, Hovedstadsområdets Trafikselskab,  

 Håndværksrådet, Komgas Foreningen af Regionale Naturgasselskaber,  

 Landsorganisationen i Danmark, Oliebranchens Fællesrepræsentation,  

 Praktiserende Arkitekters Råd, Sammenslutningen af Danske Havne, Statens og  

 Kommunernes Indkøbsservice samt Turistvognmændenes Landsforening.
Lovforslagets administrative og økonomiske konsekvenser En vedtagelse af forslaget skønnes ikke at ville medføre administrative  

 eller udgiftsmæssige konsekvenser.
Dog vil offentlige ordregivere kunne få  

 øgede udgifter i forbindelse med pålæg om betaling af sagsomkostninger til  

 klager.
Disse udgifter skønnes dog at være af ubetydeligt omfang og skyldes  

 iøvrigt, at udbudsreglerne ikke har været overholdt af den pågældende  

 ordregiver.
Lovforslagets erhvervsøkonomiske konsekvenser Forslaget vil ikke pålægge erhvervslivet øgede omkostninger.
For  

 erhvervslivet indebærer forslaget bedre muligheder for at klage over  

 overtrædelse af udbudsreglerne.
Bemærkninger til lovforslagets enkelte bestemmelser Til § 1 Til nr. 1.
 Forslaget er af redaktionel karakter.
 Forslaget præciserer, at de i § 1, stk. 1, nr. 3, nævnte bekendtgørelser  

 er de gennemførelsesbekendtgørelser for de enkelte udbudsdirektiver, der  

 udstedes i medfør af den i nr. 2 nævnte bemyndigelseslov, jf.  

 lovbekendtgørelse nr. 600 af 30. juni 1992.
 Til nr. 2.
 Formålet med forslaget er at præcisere, at begrebet  

 »ordregivere« tillige omfatter offentlige virksomheder, der ikke  

 driver virksomhed på grundlag af en særlig offentlig tilladelse.
Til nr. 3 Der er alene tale om en redaktionel ændring, idet  

 »industriministeren« ændres til »erhvervsministeren«.
 Til nr. 4.
Den foreslåede § 5 indeholder reglerne om Klagenævnets kompetence og om  

 indbringelse af Klagenævnets afgørelser for domstolene.
Bestemmelsen svarer -  

 med undtagelse af stk. 1, 2. pkt., og stk. 4, 3. pkt. - i det alt væsentlige  

 til de gældende bestemmelser i § 5, stk. 1 og stk. 3, samt i § 6.
 Den foreslåede bestemmelse i § 5, stk. 1, 2. pkt., indebærer, at  

 Klagenævnet ikke i fremtiden vil have kompetence til at behandle sager mod en  

 ordregiver, der udnytter et geografisk område med henblik på efterforskning  

 efter eller udvinding af olie, gas, kul eller andet fast brændsel.
 Sådanne sager skal efter lovforslaget behandles af Sø- og Handelsretten  

 efter reglerne i den foreslåede § 6.
En afvisning af en sag i medfør af § 5, stk. 1, 2. pkt., skal ske uanset  

 om den der indbringes for Klagenævnet er den formelle rettighedshaver eller  

 det operatørselskab, der på vegne af rettighedshaveren forestår det praktiske  

 arbejde i forbindelse med efterforskning og udvinding af olie og gas.
Uanset  

 om udbudet gennemføres af den formelle rettighedshaver eller af et særligt  

 operatørselskab - således som det er sædvanlig praksis indenfor  

 olieindustrien - vil der nemlig kunne anlægges sag efter § 6 mod såvel den  

 formelle rettighedshaver som mod det operatørselskab, der på vegne af  

 rettighedshaveren forestår efterforskningen og/eller udvindingen af olie og  

 gas m.v.
Den foreslåede bestemmelse i stk. 4 indeholder regler om adgangen til at  

 indbringe Klagenævnets afgørelser for domstolene.
Som noget nyt præciseres  

 det i stk. 4, 3. pkt., at Klagenævnets afgørelse om afvisning af en sag efter  

 stk. 1, 2. pkt., ikke kan indbringes for domstolene, idet bestemmelsen i § 6  

 giver mulighed for, at der anlægges selvstændig retssag mod de ordregivere,  

 der er omhandlet i stk. 1, 2. pkt.
 Til nr. 5.
Den foreslåede § 6, stk. 1 , indeholder en generelt gældende  

 straffebestemmelse for overtrædelse af udbudsreglerne.
Overtrædelse kan  

 straffes med bøde.
 I de tilfælde, hvor Klagenævnet efter § 5, stk. 1, 1. pkt., kan anvende  

 annullation m.v., vil der normalt ikke være behov for, at det offentlige  

 rejser tiltale efter § 6, stk. 1, idet de i § 5, stk. 1, 1. pkt., nævnte  

 reaktionsmuligheder normalt vil være tilstrækkelige til at håndhæve  

 udbudsreglerne.
 Kontroldirektivet for forsyningsvirksomhed (direktiv 92/13) giver  

 medlemsstaterne mulighed for på den ene side at vælge mellem de fra  

 kontroldirektivet for offentlige kontrakter kendte reaktionsmuligheder -  

 annullation af ulovlige beslutninger, afbrydelse af udbudsproceduren eller  

 pålæg om lovliggørelse - eller på den anden side krav om betaling af et  

 bestemt beløb, såfremt overtrædelsen ikke bringes til ophør eller undgås, jf.  

 artikel 2, stk. 1, litra c, i kontroldirektivet for forsyningsvirksomhed.
 Efter den gældende klagenævnslov er der alene mulighed for at anvende  

 bødesanktionen over for ordregivere, der på grundlag af særlige eller  

 eksklusive rettigheder udnytter et geografisk område med henblik på  

 efterforskning eller udvinding af olie, gas, kul eller andet fast brændsel.
 De foreslåede bestemmelser i § 6, stk. 2 - 5 , der alene gælder for  

 en ordregiver, som udnytter et geografisk område med henblik på  

 efterforskning efter eller udvinding af olie, gas, kul eller andet fast  

 brændsel, indebærer, at man fastholder princippet om, at bødesanktionen skal  

 være det primære sanktionsmiddel over for disse særlige ordregivere, hvis de  

 overtræder udbudsreglerne.
 Som nævnt i bemærkningerne til nr. 5, skal udrykket »ordregiver, som  

 udnytter et geografisk område med henblik på....« forstås således, at  

 såvel den formelle rettighedshaver som et eventuelt operatørselskab er  

 omfattet af bestemmelsen, det vil sige, at såvel rettighedshaveren som  

 operatørselskabet kan sagsøges efter bestemmelserne i § 6.
Ved fastsættelse af bødens størrelse over for disse ordregivere skal der  

 tages højde for, at artikel 2, stk. 5, i direktiv 92/13 (kontroldirektivet  

 for forsyningsvirksomhed) blandt andet foreskriver, at »Det beløb, der  

 skal betales i henhold til stk. 1, litra c, skal være stort nok til at  

 afholde ordregiveren fra at begå en overtrædelse eller fortsætte med en  

 overtrædelse.« Den foreslåede bestemmelse i stk. 3 åbner muligheder for, at Sø- og  

 Handelsretten over for disse ordregivere i visse tilfælde også vil kunne  

 annullere ulovlige beslutninger, afbryde udbudsproceduren eller give pålæg om  

 lovliggørelse af deres udbudsforretninger.
 Efter stk. 3 kan disse reaktionsmidler alene anvendes af Sø- og  

 Handelsretten, såfremt det offentlige rejser en straffesag mod den pågældende  

 ordregiver, som kan medføre højere straf end bøde, eller hvis det offentlige  

 indtræder i en sag, som en privat har rejst i medfør af stk. 2. Når det  

 offentlige rejser en sådan straffesag, skal Sø- og Handelsretten efter  

stk. 5 afvise en privat sagsøgers påstand om bødestraf efter  

 bestemmelserne i stk. 1 og 2, men Sø- og Handelsretten kan i stedet anvende  

 de reaktionsmidler, der er nævnt i stk. 3 - forudsat at den private sagsøger  

 nedlægger påstand herom.
 Af samme grund foreskriver stk. 3 , at der kan nedlægges påstand om  

 anvendelse af de nævnte reaktionsmidler, uanset om dette sker i forbindelse  

 med en privat straffesag, der er anlagt i medfør af stk. 2, eller om der  

 anlægges en sag mod en sådan ordregiver, hvor den private sagsøger alene  

 nedlægger påstand om anvendelse af de i stk. 3 nævnte reaktionsmidler.
 En sag, hvor en privat sagsøger alene nedlægger påstand om anvendelse af  

 de i stk. 3 nævnte reaktionsmidler, kan for eksempel finde sted, hvis det  

 offentlige allerede har rejst tiltale efter bestemmelsen i stk. 5, men hvor  

 en tilbudsgiver samtidig ønsker at kunne retsforfølge ordregiveren.
Bestemmelserne i stk. 2-5 indebærer således, at en tilbudsgiver  

 altid vil have mulighed for at retsforfølge en ordregiver, der har overtrådt  

 udbudsreglerne.
Det må antages, at en privat sagsøger i praksis oftest vil  

 nedlægge påstand om såvel bødestraf som om anvendelse af de i stk. 3 nævnte  

 reaktionsmidler.
 Samtidig indebærer bestemmelserne, at Sø- og Handelsretten ikke på en og  

 samme tid kan anvende såvel bødesanktionen som de i stk. 3 nævnte  

 reaktionsmidler (annullation m.v.) over for en ordregiver, der udnytter et  

 geografisk område med henblik på efterforskning efter eller udvinding af  

 olie, gas, kul eller andet fast brændsel.
Det følger af bestemmelsen i stk. 4 , at en sådan retsforfølgning  

 skal ske ved Sø- og Handelsretten.
Samtidig præciseres det, at der alene skal  

 betales 500 kr. i retsafgift, og at Sø- og Handelsretten skal behandle sagen  

 som en hastesag.
 Kravet om, at sådanne sager skal behandles som hastesager, er en følge af,  

 at artikel 2, stk. 1, litra c, i direktiv 92/13 stiller krav om, at sådanne  

 sager behandles »som hastesag, hvis det lader sig gøre«.
 Til nr. 6.
Ad § 13A Den foreslåede bestemmelse skal præcisere, at det følger af artikel 2,  

 stk. 7, i kontroldirektivet for forsyningsvirksomhed, at der altid foreligger  

 et ansvarsgrundlag, hvis en virksomhed kan bevise, at fællesskabsretten  

 angående tilbudsgivning eller nationale regler til gennemførelse heraf er  

 overtrådt, samt at virksomheden ville have haft en reel mulighed for at få  

 ordre, hvis overtrædelsen ikke var blevet begået.
Begrebet virksomhed  

 omfatter såvel fysiske som juridiske personer.
 Der er alene tale om en bevisregel, som kun gælder for de  

 udbudsforretninger, der foretages i henhold til direktivet om  

 forsyningsvirksomheder (direktiv 93/38).
Ad § 13B For at imødekomme kravet i artikel 2, stk. 8, i kontroldirektivet for  

 forsyningsvirksomhed om, at de afgørelser, der træffes af de for  

 klageprocedurerne ansvarlige instanser, kan gennemføres effektivt, foreslås  

 indsat en ny bestemmelse i loven, hvorefter forsætlig eller grov uagtsom  

 undladelse af at efterkomme forbud eller påbud i afgørelser truffet af  

 Klagenævnet efter § 5, stk. 1, eller af domstolene efter § 6, stk. 3, kan  

 medføre strafansvar.
Ad § 13C De hidtidige erfaringer fra Klagenævnets virksomhed tyder på, at især små  

 og mellemstore virksomheder afholder sig fra at indgive klage til nævnet,  

 idet en klage ofte vil kræve advokatbistand bl.a. på grund af udbudsreglernes  

 ret komplicerede udformning.
Dette kan være så omkostningskrævende for  

 virksomhederne, at de undlader at klage.
 Med henblik på at afbøde dette forhold foreslås det, at der gives  

 Klagenævnet mulighed for at pålægge ordregiveren at godtgøre sagsomkostninger  

 i forbindelse med en klagesag, hvori klageren får helt eller delvis medhold.  

 Det forudsættes, at Klagenævnet pålægger ordregiveren at betale  

 sagsomkostninger til klageren, med mindre Klagenævnet finder, at der ikke var  

 rimelig anledning til, at klageren indbragte sagen for Klagenævnet.
Det antages, at Klagenævnet ved fastlæggelsen af beløbets størrelse vil  

 følge de kriterier, der er nævnt i retsplejelovens § 312, og som anvendes af  

 domstolene ved afgørelse af sagsomkostninger i civile søgsmål.
Det følger  

 heraf, at klageren skal have erstattet de udgifter, der har været fornødne  

 for sagens forsvarlige udførelse, og at beløbet fastsættes under et til en  

 rund sum, således at udgifter til advokatsalær erstattes med et passende  

 beløb, og øvrige omkostninger så vidt muligt erstattes fuldt ud.
 Reglen vil også finde anvendelse på de sager, der er indbragt for  

 Klagenævnet inden lovens ikrafttræden, og som på dette tidspunkt ikke er  

 afgjort af Klagenævnet.
Ad § 13D Artikel 9-11 i kontroldirektivet for forsyningsvirksomhed indeholder  

 regler om en særlig forligsprocedure.
Forligsproceduren tilsigter, at  

 uoverensstemmelser kan afgøres i mindelighed.
Såvel en ordregiver som den  

 tilbudsgiver, der føler sig forbigået i forbindelse med en udbudsforretning,  

 kan have interesse i en forligsmæssig løsning fremfor at indlede en formel  

 klageprocedure.
 Forligsproceduren kan anvendes af enhver, der har eller har haft interesse  

 i at få tildelt en kontrakt, der er omfattet af reglerne i  

 forsyningsvirksomhedsdirektivet, og som mener at have lidt eller at risikere  

 at lide en skade som følge af manglende overholdelse af reglerne.  

 Forligsproceduren kan anvendes som et alternativ til adgangen til at  

 indbringe en klage for Klagenævnet.
 Da det er ønskeligt, at denne forligsprocedure fremgår af loven, foreslås  

 det, at direktivets bestemmelse om adgangen til anvendelse af en  

 forligsprocedure udtrykkeligt nævnes i loven.
Til § 2 Af hensyn til hurtig gennemførelse af de ændringer, der har til formål at  

 sikre en korrekt gennemførelse af EU-reglerne, foreslås det, at lovændringen  

 træder i kraft dagen efter offentliggørelsen i lovtidende.
