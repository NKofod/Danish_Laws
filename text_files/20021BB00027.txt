Fremsat den 1. november 2002 af  

 Anne Grete Holmsgaard (SF) og Aage&nbsp  

 ;Frandsen (SF) Forslag til folketingsbeslutning om en offensiv konkurrencestrategi, der udnytter open  

 source-software og åbne standarder Folketinget opfordrer regeringen til:
1.	at skabe optimale muligheder og rammer for en hurtig etablering af  

 en række strategiske projekter, der implementerer betydelige elementer  

 af open source-software i den offentlige forvaltning i Danmark, 2.	systematisk at indsamle danske og udenlandske erfaringer med  

 anvendelse af open source-software i den digitale offentlige forvaltning,  

 dels for at forbedre og udbygge rådgivningen til forvaltningsenheder i  

 fremtidige investeringsbeslutninger, dels for at fastholde og udnytte det  

 betydelige økonomiske råderum, en sund konkurrence åbner  

 mulighed for, og dels for at reducere installations- og  

 tilpasningsomkostningerne, 3.	at udarbejde en koordineret »koncernstrategi«  

 for indførelse af åbne standarder og for udveksling af  

 dokumenter i den digitale offentlige forvaltning samt fremlægge en  

 strategi for national uafhængighed af enkelte producenter, 4.	at fremlægge et forslag til en politik for intellektuel  

 ejendomsret, der sikrer mangfoldighed i udbuddet og åben og fair  

 konkurrence.
Bemærkninger til forslaget Socialistisk Folkeparti fremsatte den 3.  

 marts 2000 beslutningsforslag nr.
B 114, Dette beslutningsforslag fremsættes som  

 opfølgning på beslutningsforslag nr.
B 114, Folketingets  

 Forskningsudvalgs beretning og anbefalingerne i Teknologirådets  

 arbejdsgruppes rapport.
Beslutningsforslaget fremsættes også for  

 at sikre, at Danmark fastholder og udnytter det økonomiske  

 råderum, som open source-software i dag åbner mulighed for.
 De nævnte rapporter peger på, at open  

 source-software er et seriøst teknisk og økonomisk fordelagtigt  

 alternativ til leverandørejet software.
Gennem anvendelse af åbne standarder får  

 brugeren en højere grad af uafhængighed af leverandøren,  

 større frihed med hensyn til valg af software og bedre kommunikation  

 med andre brugere på tværs af de enkelte softwareprodukter.  

 Gennem anvendelse af open source-software får brugeren et større  

 udbud af software, adgang til billigere eller gratis software, større  

 konkurrence mellem konsulenter, længere levetid for hardware, mulighed  

 for selv at tage initiativ til fejlrettelse i software og færre  

 udgiftskrævende opdateringer.
Meget tyder endvidere på, at  

 brugeren også får større it-sikkerhed på grund af  

 mulighed for en uafhængig gennemgang af sikkerheden.
 Der er således ganske væsentlige argumenter  

 for at implementere åbne standarder og derigennem gøre det  

 muligt at tage open source-produkter i betragtning ved anskaffelse og  

 udskiftning af software i den offentlige sektor.
Økonomien i en lang række open  

 source-installationer er påvist at være bedre end sammenlignelige  

 leverandørejede softwareinstallationer i udlandet og i Danmark, idet  

 der er besparelser på licensbetaling,  hardwareanskaffelser og  

 it-administration.
Dertil kommer økonomiske fordele af en øget  

 konkurrence på software og konsulentydelser.
 Teknologirådets arbejdsgruppes skøn over den  

 offentlige sektors anvendelse af open source-software viser omfattende  

 økonomiske effekter, idet de årlige merudgifter, der er  

 forbundet med løsninger, der er baseret på leverandørejet  

 software i dag, skønnes at beløbe sig til milliarder af kroner  

 for det offentlige.
 Regeringen har lanceret den digitale forvaltning med et  

 krav om en gennemgribende forbedring af de offentlige myndigheders service  

 ved stærkt øget anvendelse af it.
 Regeringen har lagt op til, at forvaltningsledelserne  

 må udvikle en strategi for at kunne realisere visionerne inden for  

 ganske få år.
En strategi for digital forvaltning bør ikke bygge  

 på en lukket, leverandørejet standard i en  

 nøgleteknologi, dels fordi det er principielt uacceptabelt, hvis  

 virksomheder og borgere ikke har mulighed for at vælge mellem  

 forskellige leverandører, dels fordi det er afgørende for den  

 samfundsøkonomiske rentabilitet af en vidtgående digital  

 forvaltning, at der kan etableres en konkurrencesituation og principiel  

 national uafhængighed af leverandører.
En væsentlig  

 forudsætning herfor er, at der anvendes åbne standarder.
Det potentielle økonomiske råderum, der  

 opnås ved brug af open source-software, realiseres således ikke  

 af sig selv.
Det kræver velovervejede strategier.
 Teknologirådets arbejdsgruppe anbefaler, at staten  

 og øvrige myndigheder i fællesskab formulerer principper og  

 målsætninger for anskaffelse af software ud fra blandt andet  

 følgende iagttagelser:
 Det er nødvendigt, at en række beslutninger i relation  

 til it træffes på en koordineret måde, hvor staten,  

 herunder samtlige ministerier og styrelser m.m., optræder som en  

 koncern og tager fælles beslutninger ud fra en flerårig  

 planlægningshorisont.
 Fælles beslutninger er nødvendige for at indføre  

 åbne standarder, hvilket er en væsentlig forudsætning for,  

 at der i højere grad kan etableres en konkurrencesituation, hvor  

 anvendelse af open source er en af mulighederne.
 Endvidere er centrale beslutninger nødvendige for at give  

 økonomisk støtte til pilotprojekter og for at udarbejde  

 rammeaftaler, kontraktudkast m.v., som kan fungere som tilbud eller  

 alternativer for lokale beslutningstagere.
 På kort sigt anbefaler Teknologirådets  

 arbejdsgruppe følgende:
Staten skal ikke lægge alle æg i én kurv.
For alle  

 typer software skal det sikres, at hver enkelt forvaltningsenhed har en reel  

 valgmulighed i et konkurrencepræget marked.
 Open source-software skal vurderes på samme vilkår som  

 leverandørejet software, og ved udbud og ved andet køb skal  

 open source vurderes ud fra en realistisk kalkule, der tager hensyn til alle  

 økonomiske faktorer.
Investeringsbeslutninger kan ofte være en blanding af open  

 source-software og leverandørejet software.
Der er ikke tale om en  

 enten-eller-beslutning, hvorfor der ikke bør dikteres køb af  

 open source-software som generelt princip.
Der skal inden for kort tid etableres et indledende pilotprojekt med  

 implementering af open source-software, f.eks.
StarOffice/OpenOffice, i en  

 mellemstor offentlig forvaltning.
Pilotprojektet vil tjene til at indsamle  

 erfaringer om produkternes brugervenlighed og kvalitet i det hele taget, om  

 løsningen af selve omlægningsopgaven, f.eks. uddannelse af  

 brugere og it-personale, samt om omfanget og løsningen af  

 kompatibilitetsproblemer i forbindelse med elektronisk udveksling i  

 Microsoft-formater.
Disse erfaringer stilles til rådighed for alle  

 andre forvaltninger.
 Ved vurdering af valgmuligheder skal værdien af den  

 åbne kildekode prioriteres særskilt, herunder den langsigtede  

 værdi, der ligger i leverandøruafhængighed med hensyn til  

 vedligeholdelse og i, at sikkerheden kan underkastes uafhængige  

 reviews.
 På længere sigt anbefaler  

 Teknologirådets arbejdsgruppe følgende:
 Etablering, f.eks. inden for 1-1½ år, af et større  

 opfølgende projekt, hvor en række forvaltningsenheder bruger  

 open source-software, f.eks. skifter til StarOffice/OpenOffice, og udnytter  

 de tidligere indhøstede erfaringer for at reducere installations- og  

 tilpasningsomkostninger.
Udarbejdelse af en strategi for indførelse af en åben  

 standard for udveksling af tekstbehandlede dokumenter.
Arbejdsgruppen  

 anbefaler, at der udvikles et standarddokumentformat dels til en  

 uproblematisk udveksling af dokumenter, dels til integration i systemer, der  

 bruges i den digitale forvaltning.
En strategi for indførelse af en  

 åben standard for udveksling af tekstbehandlede dokumenter er vigtig,  

 fordi der på desktopområdet p.t. ikke er reel konkurrence,  

 hvilket i høj grad skyldes, at Microsofts formater udgør de  

 facto-standarder for elektronisk dokumentudveksling, og blandt disse er  

 formatet til tekstbehandling det vigtigste.
Teknologirådets arbejdsgruppe har desværre  

 ikke behandlet spørgsmålet om patenter og intellektuel  

 ejendomsret.
Forslagsstillerne mener, at der er et akut behov for at sikre  

 fælles goder såsom, at retten til frit at anvende  

 programmeringssprog, algoritmer og basale designelementer friholdes for  

 patentering.
Derfor anmodes regeringen om at komme med et forslag til en  

 politik for intellektuel ejendomsret.
Skriftlig fremsættelse Anne Grete Holmsgaard Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om en offensiv  

 konkurrencestrategi, der udnytter open source-software og åbne  

 standarder.
(Beslutningsforslag nr.
B 27).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
