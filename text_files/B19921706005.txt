 I medfør af § 82 i lov om luftfart, jf. lovbekendtgørelse nr. 408 af 11.  

 september 1985, fastsætter Statens Luftfartsvæsen herved efter bemyndigelse  

 fra Trafikministeriet, jf. bekendtgørelse nr. 93 af 8. marts 1982 om  

 flyvesikringstjeneste, luftrumsorganisation, lufttrafikregler og  

 luftfartsinformationstjeneste, § 13, og bekendtgørelse nr. 171 af 28. april  

 1985 om driftsforskrifter for luftfart med danske luftfartøjer, § 1,  

 følgende:
1. Referencedokumenter 1.1 Aeronautical Information Publication (AIP) Danmark.
 1.2 Aeronautical Information Publication (AIP) Grønland og Færøerne.
2. Definitioner Charterflyvning (Charter flight):
 Ikke-regelmæssig, erhvervsmæssig transport af passagerer udført med  

 luftfartøjer, som er godkendt til befordring af mere end 10 passagerer, og  

 ikke-regelmæssig, erhvervsmæssig transport af fragt udført med luftfartøjer,  

 hvis højst tilladte startmasse overstiger 5.700 kg.
 Taxaflyvning (Taxi flight):
 Ikke-regelmæssig, erhvervsmæssig transport af passagerer udført med  

 luftfartøjer, som er godkendt til befordring af højst 10 passagerer, og  

 ikke-regelmæssig, erhvervsmæssig transport af fragt, udført med luftfartøjer,  

 hvis højst tilladte startmasse ikke overstiger 5.700 kg.
3. Generelt 3.1 Denne BL fastsætter bestemmelser for VFR-flyvning uden jordens eller  

 havets overflade i syne, i det følgende kaldet jordsigt, med flyvemaskiner  

 inden for dansk område samt for VFR-flyvning uden jordsigt med danske  

 flyvemaskiner uden for dansk område.
 3.1.1 En flyvemaskine betragtes som dansk, når den er dansk registreret  

 eller opereres i henhold til en dansk driftstilladelse, jf. luftfartslovens §  

 4, stk. 2.
3.1.2 For flyvning inden for dansk område skal bestemmelserne i denne BL  

 følges.
For flyvemaskiner, der ikke er omfattet af pkt. 3.1.1, skal kun  

 bestemmelserne i afsnit 4, pkt. 6.1, pkt. 6.2 og pkt. 6.3 samt afsnit 7  

 følges.
 3.1.3 Ved flyvning med danske flyvemaskiner over en fremmed stats  

 territorium skal bestemmelserne i denne BL følges med de afvigelser, som er  

 fastsat af den pågældende stat.
 3.1.4 Ved flyvning med danske flyvemaskiner over åbent hav og områder,  

 hvor ingen stat hævder suverænitet, skal bestemmelserne i denne BL følges med  

 de afvigelser, som inden for hver flyveinformationsregion er fastsat af  

 vedkommende ATS-myndighed.
 3.2 Rute-, charter- og taxaflyvning med danske flyvemaskiner må kun  

 udføres som VFR-flyvning uden jordsigt af luftfartsforetagender, der har  

 tilladelse til IFR-flyvning, og kun med flyvemaskiner, der i henhold til  

 luftfartsforetagendets Air Operators Certificate (AOC) er godkendt til  

 IFR-flyvning.
4. Ansvar Luftfartøjschefen er ansvarlig for, at bestemmelserne i denne BL  

 overholdes.
5. Instrumentering og udstyr 5.1 Danske flyvemaskiner, jf. pkt. 3.1.1, skal i henhold til  

 flyvehåndbogen være godkendt og udstyret til IFR-flyvning.
 5.1.1 Ved VFR-flyvning uden jordsigt over Grønland skal flyvemaskiner uden  

 for områder med fuld VHF-dækning være udstyret med mindst en HF-radio.
 5.2 Ved VFR-flyvning uden jordsigt over Grønland skal flyvemaskiner  

 desuden være udstyret med mindst et navigationshjælpemiddel, beregnet til  

 langdistanceflyvninger.
6. Planlægning af flyvningen 6.1 Flyvningen må kun påbegyndes, når de tilgængelige meteorologiske  

 oplysninger angiver, at det er muligt at gennemføre hele flyvningen under  

 visuelle vejrforhold (VMC).
 6.2 I flyvepladsudsigten (TAF) for bestemmelsesstedet eller i udsigten for  

 et påtænkt landingsområde må mængden af de skyer, der overflyves, højst  

 udgøre 4/8, og sigtbarheden ved jorden skal være angivet til mindst 5 km.
 6.3 Ved en flyvnings påbegyndelse skal der under hensyntagen til den vind  

 og de øvrige meteorologiske forhold, som kan forventes at forekomme under  

 flyvning i de højder, i hvilke flyvningen agtes udført, ud over brændstof til  

 flyvning til bestemmelsesstedet medføres brændstof til flyvning i mindst 45  

 minutter ved normal marchfart.
 6.4 Rute-, charter- og taxaflyvning skal planlægges således, at flyvningen  

 til enhver tid vil kunne overgå til flyvning efter instrumentflyvereglerne og  

 gennemføres under overholdelse af de bestemmelser for IFR-flyvning, der er  

 indeholdt i luftfartsforetagendets driftshåndbog.
7. Udførelse af flyvningen 7.1 Der skal afgives flyveplan for den pågældende flyvning.
 7.2 VFR-flyvning uden jordsigt må kun udføres inden for den daglige  

 periode for VFR-flyvning, som er publiceret i AIP Danmark, henholdsvis AIP  

 Grønland og Færøerne.
8. Personel VFR-flyvning uden jordsigt må kun udføres af luftfartøjschefer, som har  

 mindst 150 timers flyvetid som flyvebesætningsmedlem.
Heraf skal mindst 75  

 timer være udført på flyvemaskine.
9. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL 10. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
11. Straf Med bøde, hæfte eller fængsel indtil 2 år straffes i medfør af  

 luftfartsloven, § 149, stk. 8, den, der planlægger eller udfører en flyvning  

 i strid med bestemmelserne i denne BL.
12. Ikrafttræden Denne BL træder i kraft den 2. april 1992.
