En ansøgning om adoption blev afslået med henvisning til, at der ikke  

 forelå særlige omstændigheder, således at der kunne dispenseres fra  

 aldersbetingelserne Adoptionsnævnet stadfæstede samrådets afslag på dispensation fra  

 aldersbetingelserne i adoptionsbekendtgørelsens § 6, stk. 1, nr. 1.
 Ansøgerne var henholdsvis 42 år og 45 år og havde et biologisk barn, der  

 var født den 13. juni 1993.
Den 19. august 1991 havde ansøgerne indgivet en ansøgning om godkendelse  

 som adoptant til et udenlandsk barn i alderen 0-36 måneder.
Den 10. december  

 1991 blev ansøgerne godkendt som adoptanter.
Samrådet havde derved  

 dispenseret fra § 6, stk. 1, nr. 1, i adoptionsbekendtgørelsen.
 I begyndelsen af november 1992 orienterede ansøgerne amtskommunen om, at  

 ansøgerinden var gravid.
 Den 21. august 1995 meddelte ansøgerne amtskommunen, at de ønskede deres  

 sag genoptaget.
 Samrådet behandlede sagen som en ny ansøgning og fandt ikke grundlag for  

 at dispensere fra § 6, stk. 1, nr. 1, i bekendtgørelsen.
 Ved Adoptionsnævnets afgørelse lagde nævnet til grund, at der kan være  

 grund til at dispensere fra alderskravene i § 6, stk. 1, nr. 1, i  

 bekendtgørelsen, når der søges i rimelig tid efter et biologisk barns fødsel.  

 Nævnet fandt imidlertid ikke, at ansøgningen var indgivet inden rimelig tid,  

 og man fandt ikke, at der i øvrigt forelå særlige omstændigheder, der kunne  

 begrunde en dispensation fra alderskravene i bekendtgørelsen.
