 I henhold til § 8 i lov nr. 258 af 8. juni 1983 om handelshøjskoler og  

 handelshøjskoleafdelinger fastsættes:
 § 1.  På Handelshøjskolen i København og på  

 Handelshøjskolen i Århus afholdes translatøreksamen.
 Stk.2.  Translatøreksamen afholdes i sprog, der ikke  

 indgår i handelshøjskolernes erhvervssproglige kandidatstudier.
§ 2.  Indstilling til translatøreksamen er betinget  

 af, at ansøgeren har bestået en egnethedsprøve.
Egnethedsprøven består af en  

 skriftlig prøve på 4 timer i almindeligt sprog med oversættelse fra dansk til  

 det fremmede sprog og fra det fremmede sprog til dansk, samt eventuel  

 tilhørende sproglig kommentar.
 Stk. 2.  Forud for prøven skal ansøgeren fremlægge en  

 skriftlig redegørelse for, hvordan kundskaberne i det fremmede sprog og i  

 dansk er erhvervet.
§ 3.  Studiet til translatøreksamen forudsættes  

 gennemført som selvstudium.
Der kan ydes den studerende vejledning, jfr.  

 tillige § 6 om specialeafhandlingen.
 § 4.  Ved translatøreksamen skal det godtgøres, at  

 eksaminanden har følgende kundskaber og færdigheder i dansk og det valgte  

 sprog:
 1. Almindeligt sprog: Eksaminanden skal have et  

 nøjagtigt og omfattende kendskab til de to sprog i almindelighed i nutidig  

 skikkelse, praktisk beherske sprogene både ved mundtlig og skriftlig brug  

 samt have en rimelig korrekt udtale.
 2. Fagligt sprog: Eksaminanden skal have et indgående  

 kendskab til merkantilt/økonomisk, juridisk og teknisk sprog og skal både  

 mundtligt og skriftligt kunne beherske de karakteristiske fagsproglige  

 elementer.
3. Realiaviden: Eksaminanden skal have sådanne  

 almindelige kundskaber om handelsforhold, retsforhold og teknik, som er  

 nødvendige til forståelse af faglige tekster.
Eksaminanden skal endvidere  

 have indgående kendskab både til samfundsforholdene generelt i det/de  

 land(e), hvor det fremmede sprog er hjemmehørende, og til de tilsvarende  

 danske samfundsforhold.
4. Oversættelsesfærdighed: Eksaminanden skal have  

 kendskab til generelle principper for oversættelse til og fra det fremmede  

 sprog.
Eksaminanden skal mundtligt og skriftligt kunne oversætte både  

 almindelige og merkantile/økonomiske, juridiske og tekniske tekster til og  

 fra det fremmede sprog.
Gengivelsen skal være fuldt ud dækkende og udtrykt i  

 et klart, naturligt og korrekt sprog.
 § 5.  Translatøreksamen består af en  

 specialeafhandling og af skriftlige og mundtlige prøver.
 § 6.  Specialeafhandlingen udarbejdes over et emne,  

 valgt af den studerende.
Stk. 2.  Den studerende aftaler specialeemnets  

 formulering og afgrænsning med en vejleder, som højskolen udpeger.
Vejlederen  

 godkender emnet.
Specialeafhandlingen skal udgøre mindst 40 og højst 80  

 maskinskrevne sider i A 4-format.
Stk. 3.  Det kan bestemmes, at der skal afholdes en  

 mundtlig eksamination, efter at afhandlingen er færdigudarbejdet.
Bedømmelsen  

 sker i så fald på grundlag af den studerendes samlede præstation.
Stk. 4.  Afhandlingen skal affattes på dansk.
Højskolen  

 kan godkende, at afhandlingen affattes på det fremmede sprog, hvis særlige  

 forhold taler for det.
 § 7.  Der er følgende skriftlige prøver:
Almindeligt sprog 1. En 5-timers fri skriftlig fremstilling på det  

 fremmede sprog om et socialt, kulturelt eller politisk emne af generel art.
 2. En 4-timers skriftlig opgave i oversættelse fra  

 dansk til det fremmede sprog.
 3. En 4-timers skriftlig opgave i oversættelse fra det  

 fremmede sprog til dansk.
Fagligt sprog 4. En 4-timers skriftlig opgave i merkantilt/økonomisk  

 sprog bestående af oversættelse fra dansk til det fremmede sprog og  

 oversættelse fra det fremmede sprog til dansk.
 5. En 4-timers skriftlig opgave i juridisk sprog  

 bestående af oversættelse fra dansk til det fremmede sprog og oversættelse  

 fra det fremmede sprog til dansk.
 6. En 4-timers skriftlig opgave i teknisk sprog  

 bestående af oversættelse fra dansk til det fremmede sprog og oversættelse  

 fra det fremmede sprog til dansk.
 Stk. 2.  For hver af prøverne 1-3 gives een karakter.  

 For hver af prøverne 4-6 gives to karakterer, een karakter for oversættelse  

 fra dansk til det fremmede sprog og een karakter for oversættelse fra det  

 fremmede sprog til dansk.
 § 8.  Der er følgende mundtlige prøver:
 1. En mundtlig prøve bestående af  

 ekstemporaloversættelse af en tekst i almindeligt sprog fra og/eller til det  

 fremmede sprog med tilhørende sproglig kommentar.
 2. En samtale på det fremmede sprog om  

 samfundsforholdene i det/de land(e), hvor det fremmede sprog er  

 hjemmehørende.
3. En mundtlig prøve bestående af en samtale på det  

 fremmede sprog med udgangspunkt i en tekst om et merkantilt/økonomisk,  

 juridisk eller teknisk emne.
Grundlaget for prøven skal ligge inden for  

 tekster, der på forhånd er godkendt af højskolen.
 4. En mundtlig prøve i merkantilt/økonomisk, juridisk  

 samt eventuelt teknisk sprog bestående af ekstemporaloversættelse fra og til  

 det fremmede sprog samt fortolkning af teksterne.
 5. En prøve i tolkning fra og til det fremmede sprog.
 § 9.  Indstillingen til prøverne i §§ 7 og 8 kan først  

 ske, når eksaminanden har opnået mindst karakteren 6 for  

 specialeafhandlingen.
§ 10.  De skriftlige prøver i § 7 og de mundtlige  

 prøver i § 8 aflægges samlet som to grupper af prøver.
Den studerende kan  

 først deltage i de mundtlige prøver, når alle skriftlige prøver er bestået.
 § 11.  Bedømmelsen af prøverne ved translatøreksamen  

 foretages efter 13-skalaen efter de fælles bestemmelser om karaktergivning  

 ved de højere uddannelsesinstitutioner.
§ 12.  Undervisningsministeriet beskikker efter  

 forhandling med industriministeriet censorer til translatøreksamen.
Ingen kan  

 beskikkes efter det fyldte 70. år.
§ 13.  Alle prøver bestås for sig.
Beståede prøver kan  

 ikke tages om.
 Stk. 2.  Prøverne i § 7, nr. 4-6 er bestået, når begge  

 eksaminandens karakterer er mindst 6, jfr. § 7, stk. 2. Prøverne kan kun  

 tages om i deres helhed.
 Stk. 3.  En studerende kan højst 3 gange indstille sig  

 til en prøve.
 § 14.  Afholdelse af eksamen, herunder udarbejdelse af  

 opgaver, brug af hjælpemidler ved prøverne m.v. følger de almindelige regler  

 for de erhvervssproglige kandidatstudier.
 § 15.  Handelshøjskolen udsteder bevis for bestået  

 translatøreksamen med angivelse af de opnåede karakterer.
 § 16.  Hvor særlige forhold foreligger, kan  

 undervisningsministeriet efter forhandling med industriministeriet godkende  

 fravigelser fra bekendtgørelsens bestemmelser.
 § 17.  Bekendtgørelsen træder i kraft ved  

 bekendtgørelsen i Lovtidende.
 Stk. 2.  Bekendtgørelse nr. 259 af 14. maj 1973 om  

 translatøreksamen på handelshøjskolerne ophæves.
Undervisningsministeriet, den 4. oktober  

 1983 P.
M.
V.
