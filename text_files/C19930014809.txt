CIRKULÆRE OM HONORERING AF SIKKERHEDSREPRÆSENTANTER M.FL.
 1. På baggrund af voldgiftskendelser vedrørende  

 fortolkning af arbejdsmiljølovens § 10, stk. 1, skal Finansministeriet  

 meddele, at følgende retningslinier er gældende for honorering af  

 sikkerhedsrepræsentanter m.fl. inden for staten og folkekirken m.v. i  

 forbindelse med deltagelse i sikkerhedsarbejde i henhold til  

 arbejdsmiljølovens kap. 2, herunder deltagelse i § 9-sikkerhedskurser.
2. Erstatning for tab af arbejdstidsbestemte ydelser Hvis den ansatte i henhold til aftale, overenskomst m.v. er berettiget til  

 arbejdstidsbestemte ydelser (natpenge, skifteholdstillæg o.lign) udbetales  

 erstatning herfor i det omfang, udførelsen af hvervet som  

 sikkerhedsrepræsentant medfører tab af sådanne ydelser.
3. Overarbejdsbetaling Sikkerhedsrepræsentanters deltagelse i sikkerhedsudvalgsmøder betragtes  

 som almindeligt arbejde og medregnes i arbejdstidsopgørelsen.
Der vil derfor  

 kunne udbetales overarbejdsbetaling i det omfang, der i henhold til  

 overenskomst m.v. i den konkrete situation er grundlag herfor.
 For ansatte uden højeste arbejdstid vil deltagelse i  

 sikkerhedsudvalgsmøder tilsvarende kunne indgå i vurderingen af merarbejdets  

 omfang.
4. Sikkerhedsrepræsentanters deltagelse i §  

 9-sikkerhedskurser Deltagelse i § 9-sikkerhedskurser indgår i arbejdstidsopgørelsen efter  

 reglerne i Finansministeriets cirkulære af 18. marts 1991 om aftale om  

 ar-bejdstidsregler m.v. i forbindelse med kursusdeltagelse.
5. Ikrafttræden Cirkulæret træder i kraft den 1. april 1993. Samtidig ophæves  

 Finansministeriets cirkulære af 3. maj 1982 om visse ydelser til  

 sikkerhedsrepræsentanter inden for staten, folkeskolen og folkekirken m.v. i  

 forbindelse med deltagelse i sikkerhedsarbejde i henhold til  

 arbejdsmiljølovens kapitel 2.
København, den 1. september 1993 Finansministeriet P.M.V.
 E.B.
