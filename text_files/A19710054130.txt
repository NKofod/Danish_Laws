 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Til delvis dækning af udgifterne ved driften af  

 statens skoleskib »DANMARK« skal ejeren af registreringspligtigt  

 dansk skib på over 300 registertons brutto betale en afgift til statskassen.
§ 2.  Afgiften udgør 50 øre årlig pr. registerton  

 netto.
Afgiften forfalder til betaling den 31. december, første gang den 31.  

 december 1972.
§ 3.  Afgiften opkræves af chefen for skibsregistret  

 efter regler fastsat af handelsministeren.
Afgiften kan inddrives ved  

 udpantning.
 Stk. 2.  Chefen for skibsregistret kan eftergive  

 afgiften.
 § 4.  Loven træder i kraft den 1. januar 1972 og har  

 gyldighed indtil udgangen af 1975.
 § 5.  Loven gælder ikke for Færøerne.
 Givet på Amalienborg, den 17. december  

 1971.
 Under Vor Kongelig Hånd og Segl.
 FREDERIK R.
 Erling Jensen.
