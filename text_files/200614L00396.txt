Betænkning afgivet af Arbejdsmarkedsudvalget den 25. april  

 2007 Betænkning over Forslag  

 til lov om ændring af lov om kompensation til handicappede i  

  

 erhverv m.v.
(Udvidelse af målgruppe for personlig assistance) [af  

 beskæftigelsesministeren (Claus Hjort Frederiksen)] 1. Ændringsforslag Enhedslistens medlem af udvalget har stillet 2 ændringsforslag  

 til lovforslaget.
2. Udvalgsarbejdet Lovforslaget blev fremsat den 7. februar 2007 og var til 1.  

 behandling den 28. februar 2007. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 15. december 2006 dette udkast  

 til udvalget, jf. alm. del  bilag 99. Den 7. februar 2007 sendte  

 beskæftigelsesministeren  

 de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 2 skriftlige  

 henvendelser fra Landsforeningen af nuværende og tidligere psykiatribrugere  

 (LAP).
 Beskæftigelsesministeren har over for udvalget kommenteret de  

 skriftlige henvendelser.
Deputationer Endvidere har Landsforeningen af nuværende og tidligere psykiatribrugere  

 (LAP) redegjort for sin holdning til lovforslaget.
Spørgsmål Udvalget har stillet 5 spørgsmål til beskæftigelsesministeren  

 til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
 Flertallet bemærker, at behovet for støtte til personer med en  

 midlertidig sindslidelse har været drøftet under udvalgets behandling af  

 lovforslaget, herunder ved Landsforeningen af nuværende og tidligere  

 psykiatribrugeres  

 (LAP) foretræde for udvalget.
 Flertallet har aftalt, at der iværksættes et forsøg med  

 bevilling af sociale mentorer til personer, der har en midlertidig  

 sindslidelse.
Forsøget skal afdække behovet for støtte hos målgruppen med hensyn  

 til at blive fastholdt og integreret på arbejdsmarkedet.
Det kan bl.a. dreje  

 sig om støtte til udførelse af arbejdsfunktioner i svære perioder og ikke  

 mindst funktioner, der har en mere social eller personlig karakter såsom  

 hjælp  

 til stabilitet og fremmøde i forbindelse med et job.
I forsøget kombineres  

 således støtte til både socialt rettede behov og behov i forbindelse med  

 arbejdsfunktioner.
En del af disse støttefunktioner svarer til opgaver for en  

 social mentor.
Samtidig er der behov for støtte, der kan minde om den  

 eksisterende mentorordning eller personlig assistance-ordningen.
Forsøget  

 skal  

 derfor samtidig være med til at afklare behovet for ordningen i forhold til  

 de  

 eksisterende ordninger inden for både Beskæftigelsesministeriets og  

 Socialministeriets områder.
Det gælder f.eks. mentorer i lov om en aktiv  

 beskæftigelsesindsats og  

 støtte- og  

 kontaktpersonordningen i serviceloven.
Forsøget vil indgå som en del af regeringens initiativ med  

 forsøg med sociale mentorer i »Nye veje til arbejde« fra marts 2006. Forsøget  

 finansieres af midler, der er afsat til regeringens samlede initiativ med  

 sociale mentorer.
Til at dække forsøgsudgifterne i 1½ år reserveres der 4  

 mio.  

 kr. af de samlede midler på i alt 7 mio. kr. til forsøget.
 Forsøget evalueres sammen med de øvrige forsøg, der er iværksat  

 under initiativet med sociale mentorer.
 Et  

  

 mindretal  

  

 i  

 udvalget (EL) indstiller lovforslaget til  

  

 vedtagelse  

  

 med de stillede ændringsforslag.
 Enhedslistens medlem af udvalget opfatter lovforslaget som et  

 skridt i retning af at skabe et mere inkluderende arbejdsmarked, men finder,  

 at  

 lovforslaget har en alt for begrænsende definition af målgruppen, nemlig  

 psykisk handicappede med »varig og betydelig funktionsnedsættelse«.  

 Enhedslisten  

 anerkender, at lovforslaget åbner for, at visse grupper af psykisk  

 handicappede  

 kan få tilskud til personlig bistand, men finder det problematisk, at f.eks.  

 mennesker med diagnosen »stressbetinget angstneurose« udelukkes fra  

 lovforslagets målgruppe.
Dermed sker der også en indsnævring i forhold til den gruppe,  

 regeringen ønskede at omfatte i oplægget til lovforslaget i »Nye veje til  

 arbejde«.
Enhedslistens ændringsforslag fjerner denne indsnævring, således at  

 lovgivningen tager højde for, at mange psykiske lidelser ikke følger en  

 bestemt  

 og forudsigelig bane, og at derfor også psykisk syge med betydelig og  

 længerevarende eller periodisk nedsat funktionsevne omfattes.
 Dermed tages der også hensyn til, at bestemmelsen af psykisk  

 sygdom som »varig«, dvs. uhelbredelig, kan være direkte skadelig for den  

 syges  

 mulighed for at komme videre i en bedringsproces.
 Det vil samtidig bringe loven i bedre samklang med  

 formålsartiklen i FN-konventionen om handicappedes rettigheder (december  

 2006),  

 der fastslår: »Mennesker med handicap omfatter dem, der har en langvarig  

 (long  

 term) fysisk, mental, intellektuel eller sensorisk funktionsnedsættelse  «  

 (DSIs oversættelse  konventionen har endnu ingen officiel dansk  

 oversættelse).
Enhedslisten konstaterer, at satspuljepartierne har besluttet at  

 benytte 4 af de 7 mio. kr., der er afsat til bevilling af sociale mentorer,  

 til  

 et forsøg over 1½ år med bevilling af sociale mentorer til personer, der har  

 en  

 midlertidig sindslidelse.
Der er efter Enhedslistens opfattelse ingen grund  

 til  

 at afvente dette forsøg for at udvide målgruppen i dette lovforslag.  

 Enhedslisten beklager derfor, at satspuljepartierne har valgt at bruge  

 forsøget  

 som en syltekrukke i stedet for med det samme at udvide lovforslagets  

 målgruppe.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (EL):
Til § 1 1)  

  

 I den under  

  

 nr.1  

  

 foreslåede affattelse af  

  

 §  

 4  

  

 udgår »eller psykisk«, og efter »funktionsnedsættelse« indsættes  

 ordene: »eller på grund af en betydelig og længerevarende eller  

 periodisk  

 nedsat psykisk funktionsevne«.
[Udvidelse af målgruppe] 2)  

  

 I den under  

  

 nr. 2  

  

 foreslåede affattelse af  

  

 §  

 5, stk. 2,  

  

 udgår »eller psykisk«, og efter »funktionsnedsættelse« indsættes  

 ordene: »eller på grund af en betydelig og længerevarende eller  

 periodisk  

 nedsat psykisk funktionsevne«.
[Udvidelse af målgruppe] Bemærkninger Til nr. 1 og 2 Ændringsforslagene udvider  

 personkredsen, som bliver omfattet af forslaget, således at lovgivningen  

 tager  

 højde for, at mange psykiske lidelser ikke følger en bestemt og forudsigelig  

 bane, og at derfor også psykisk syge med betydelig og længerevarende eller  

 periodisk nedsat funktionsevne omfattes.
 Dermed tages også hensyn  

 til, at bestemmelsen af psykisk sygdom som »varig«, dvs. uhelbredelig, kan  

 være  

 direkte skadelig for den syges mulighed for at komme videre i en  

 bedringsproces.
Charlotte Antonsen (V)   

 Ulrik Kragh (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Lars Barfoed (KF)   

 Jakob Axel Nielsen (KF)   

 Thomas Adelskov (S)   

 Hüseyin Arac (S)   

 Jytte Andersen (S)  

  

  nfmd.  

  

 Anne‑Marie Meldgaard (S)   

 Lone Møller (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 149 Bilagsnr.
Titel 1 Høringssvar og høringsnotat, fra beskæftigelsesministeren 2 Henvendelse af 2/3-07 fra Landsforeningen af nuværende og  

 tidligere psykiatribrugere (LAP) 3 Udkast til tidsplan for udvalgets behandling af  

 lovforslaget 4 Tidsplan for udvalgets behandling af lovforslaget 5 1. udkast til betænkning 6 Henvendelse af 17/4-07 fra Landsforeningen af nuværende  

 og tidligere psykiatribrugere (LAP) 7 2. udkast til betænkning Oversigt over spørgsmål og svar vedrørende L 149 Spm.nr.
