 Justitsministeriet er af Dansk Forening for International  

 Motorkøretøjsforsikring (DFIM) blevet underrettet om, at Albanien er optaget  

 som medlem i grønkortordningen med virkning fra den 1. januar 1993 samt at  

 ordningen fra den 1. juli 1993 gælder imellem Danmark og Estland.
Førere af køretøjer fra Albanien kan herefter i hjemlandet tegne et grønt  

 internationalt forsikringskort, der er gyldigt ved kørsel i Danmark.  

 Nationalitetskoden er AL.
Fra den 1. juli 1993 kan førere af køretøjer fra  

 Estland ligeledes i Estland tegne et grønt internationalt forsikringskort,  

 der er gyldigt ved kørsel i Danmark.
Nationalitetsmærket er EW.
 DFIM har endvidere oplyst, at det hidtidige tjekkoslovakiske  

 grøntkortbureau indestår for tjekkoslovakiske, tjekkiske og slovakiske  

 køretøjer i hele 1993. De pågældende køretøjer forventes udover det  

 tjekkoslovakiske nationalitetsmærke: CS at have følgende nationalitetsmærker:  

 CR og SO.
 Efter § 16, stk. 2, i Justitsministeriets bekendtgørelse nr. 504 af 22.  

 juli 1987 om udenlandske køretøjers adgang til Danmark, som senest ændret ved  

 bekendtgørelse nr. 419 af 1. juni 1992, skal told- og skatteregionerne  

 kontrollere, at albansk og estisk indregistrerede køretøjer under kørsel i  

 Danmark er omfattet af en gyldig ansvarsforsikring.
 Justitsministeriet skal herefter og efter aftale med Skatteministeriet  

 anmode om, at det ved indpassage af køretøjer fra Albanien og Estland påses,  

 at føreren er i besiddelse af et gyldigt internationalt grønt  

 forsikringskort, og at føreren i modsat fald som betingelse for indrejse i  

 Danmark tegner særskilt dansk grænseforsikringspolice på sædvanlige vilkår.  

 For køretøjer registreret i Estland skal det frem til den 1. juli 1993 ved  

 indpassage påses, at føreren er i besiddelse af et gyldigt internationalt  

 grønt forsikringskort tegnet i et andet grønkort-medlemsland eller en dansk  

 grænseforsikringspolice.
For køretøjer hjemmehørende i Tjekkoslovakiet anses forsikringspligten  

 efter bekendtgørelse om udenlandske køretøjers adgang til Danmark § 2, stk.  

 2, uden videre for opfyldt.
Efter Justitsministeriets opfattelse må det samme  

 gælde indtil 1. januar 1994 for de køretøjer hjemmehørende i Tjekkiet og  

 Slovakiet, som det tidligere tjekkoslovakiske grøntkortbureau indestår for.  

 Med undtagelse af de køretøjer, der er nævnt i bekendtgørelsens bilag 3, skal  

 Justitsministeriet herefter anmode om, at kontrol af om køretøjer registreret  

 i Tjekkiet eller Slovakiet undlades frem til den 1. januar 1994, jf. herved  

 bekendtgørelse om udenlandske køretøjers adgang til Danmark § 16, stk. 2, 2.  

 pkt.
 Cirkulæreskrivelsen træder i kraft straks.
P.M.V.
E.B.
