Betænkning afgivet af Beskæftigelsesudvalget den 22. maj 2013 Betænkning over Forslag til lov om barselsudligning for selvstændigt erhvervsdrivende [af beskæftigelsesministeren (Mette Frederiksen)]:
1. Udvalgsarbejdet Lovforslaget blev fremsat den 21. marts 2013 og var til 1. behandling den 4. april 2013. Lovforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og beskæftigelsesministeren sendte den 4. februar 2013 dette udkast til udvalget, jf.
BEU alm. del  bilag 86. Den 21. marts 2013 sendte beskæftigelsesministeren de indkomne høringssvar og et notat herom til udvalget.
Samråd Udvalget har stillet 1 spørgsmål til beskæftigelsesministeren til mundtlig besvarelse, som denne har besvaret i et åbent samråd med udvalget den 24. april 2013. Beskæftigelsesministeren har efterfølgende sendt udvalget det talepapir, der lå til grund for ministerens besvarelse af spørgsmålet.
Spørgsmål Udvalget har stillet 11 spørgsmål til beskæftigelsesministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, RV, SF og EL) indstiller lovforslaget til vedtagelse uændret.
 Et mindretal i udvalget (V, DF, LA og KF) indstiller lovforslaget til forkastelse ved 3. behandling.
Venstres og Det Konservative Folkepartis medlemmer af udvalget ville gerne have en rimelig løsning på problemet med barselsordning for selvstændige.
Men regeringens løsning med at pålægge alle selvstændigt erhvervsdrivende flere byrder undergraver Danmark i den alvorlige økonomiske situation, vi befinder os i.
Danmark har brug for flere selvstændigt erhvervsdrivende.
Derfor skal vi ikke gøre det sværere at være selvstændig.
Det gør regeringen med dette lovforslag.
Lovforslaget illustrerer også med tydelighed, hvorfor regeringen ikke ville være med til et byrdestop, da lovforslaget pålægger erhvervslivet flere byrder.
Dansk Folkepartis medlemmer af udvalget finder det betænkeligt med tvungen deltagelse for alle selvstændige.
Selvstændige vil normalt gerne have fuld kontrol med deres egen virksomhed, og den kontrol vil til dels blive frataget dem.
Det står uklart, hvor meget de må beskæftige sig med egen virksomhed.
Desuden har DF trods flere spørgsmål ikke kunnet få svar på, hvilket arbejde en honorarmodtager skal have for at være berettiget til at være med under barselsordningen.
Det gør det endnu mere betænkeligt, at alle selvstændige skal være underlagt et tvunget medlemsbidrag.
 Inuit Ataqatigiit, Siumut, Sambandsflokkurin og Javnaðarflokkurin  var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Ane Halsboe-Jørgensen (S) Bjarne Laustsen (S) Jens Joel (S) Jan Johansen (S) Leif Lahn Jensen (S) Lennart Damsbo-Andersen (S) fmd.
Rasmus Horn Langhoff (S) Nadeem Farooq (RV) Andreas Steenberg (RV) Eigil Andersen (SF) Anne Baastrup (SF) Ole Sohn (SF) Finn Sørensen (EL) Christian Juhl (EL) Jørgen Arbo-Bæhr (EL) Hans Andersen (V) Louise Schack Elholm (V) Claus Hjort Frederiksen (V) Jacob Jensen (V) Peter Juel Jensen (V) Inger Støjberg (V) Ulla Tørnæs (V) Fatma Øktem (V) Bent Bøgsted (DF) nfmd.
Jens Henrik Thulesen Dahl (DF) René Christensen (DF) Pia Adelsteen (DF) Joachim B.
Olsen (LA) Benedikte Kiær (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 194 Bilagsnr.
