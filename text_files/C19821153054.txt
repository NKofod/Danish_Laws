Til brug for registrering af personalets tjenestetid, mistede fridage og  

 særlige ydelser m.v. indføres der fra den 21. september 1982 en ny blanket,  

 der benævnes lønordre 9B »opgørelsesbladet«. (* 1) Blanketten dækker een måned fra den 21. til den 20. i den efterfølgende  

 måned og er trykt i et samlet sæt med forskelligt farvede sider.
 Forsiden af blanketten (brun farve) skal bruges til indkodning af særlige  

 ydelser og overtid via SCL (statens centrale lønanvisning). Den erstatter den  

 nuværende lønordre 9A.
 For det personale, der skal have udbetalt overtid og særlige ydelser, skal  

 forsiden indsendes til direktoratet efter de hidtil gældende regler for  

 lønordre 9A.
Ved indsendelse til direktoratet skal samtlige blanketter stemples med  

 tjenestestedets navn og forsynes med attestering af tjenestestedets leder.  

 Dette skal ske øverst på blanketten i det brune område.
Ved genoptryk af  

 blanketten vil denne blive forsynet med et specielt felt til tjenestestedets  

 navn og attestering.
 Den anden side i blanketsættet (rød farve) forbliver hos  

 tjenestelisteføreren og arkiveres på tjenestestedet.
Den sidste side i blanketsættet (hvid farve) skal udleveres til den  

 person, som blanketten omhandler.
Den pågældende får herved en ajourført  

 oversigt over, hvor mange særlige ydelser og overarbejdstimer, der vil blive  

 udbetalt ved næste lønanvisning samt en status over tilgodehavende overtid  

 m.v.
Blanketten skal føres løbende for opsyns- og værkpersonalet.
Forsiden i  

 blanketsættet skal således også indsendes til direktoratet, selv om der ikke  

 sker anvisning af overtid eller særlige ydelser.
Til de enkelte tjenestesteder vedlægges et antal blanketter, der er  

 forstemplet med cpr. nr. og navn på det tjenstgørende personale.
Der  

 vedlægges endvidere et antal blanketter, der ikke er forstemplet.
Disse kan  

 bl.a. anvendes til det personale, der midlertidigt er udstationeret, eller  

 hvis der af anden årsag mangler blanketter.
 Yderligere blanketter rekvireres i direktoratets 1. kontor (assistent  

 Jytte Andersen, lokal 256).
Ved indførelsen af blanket 9B udgår »det røde kort«, der hidtil  

 har været anvendt til registrering af overtid, mistede fridage m.v.
De indtil  

 den 20. september 1982 udfyldte »røde kort« skal opbevares på  

 tjenestestedet til brug for eventuel senere revision.
 Eventuelle spørgsmål kan rettes til direktoratets 1. kontor (vagtmester  

 Leif Jørgensen, lokal 281).
 E.B.
Jon Johnsen Samtlige arrestinspektører.
