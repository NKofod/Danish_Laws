Formålet med registeret er at registrere oplysninger om de patienter med bopæl i Ribe Amtskommune, der henvises til indlæggelse/ambulant behandling på sygehuse uden for amtskommunen, og som amtet kautionerer for, med henblik på at samle oplysninger om den enkelte patients kontakt med udenamts sygehuse, at føre kontrol med at givne kautioners løbetid overholdes, at lette det daglige administrative arbejde på sygehusene omkring administration af kautioner, at danne grundlag for amtets planlægning af sundhedsvæsenet, samt at kunne foretage løbende opgørelser af de omkostninger, som er forbundet med indlæggelse/ambulant behandling på udenamts sygehuse, bl.a. med henblik på budgetopfølgning.
Personkreds: Registeret må kun indeholde oplysninger om personer, som Ribe Amts sundhedsvæsen er henvist til indlæggelse/ambulant behandling på udenamts sygehuse, og som amtskommunen kautionerer for.
 Ikrafttrædelsesdato: 12/10/1995. Erstatter tidligere forskrifter.
