Fremsat den 21. maj 2003 af Bjarne Laustsen (S),  

 Lene Garsdal (SF), Anders Samuelsen (RV)  

  

 og Søren Søndergaard (EL) Forslag til folketingsbeslutning om  

 udvidet brug af administrative bøder ved overtrædelse af  

 arbejdsmiljølovgivningen Folketinget opfordrer regeringen til inden 1. januar 2004 at  

 fremsætte lovforslag, der skaber hjemmel i arbejdsmiljøloven til, at  

 beskæftigelsesministeren kan give Arbejdstilsynet bemyndigelse til at afgøre  

 sager om overtrædelse af arbejdsmiljølovgivningen med administrative bøder i  

 tilfælde, hvor der sker ensartede og ukomplicerede overtrædelser af nærmere  

 angivne formelle regler ud over de materielle (BST-tilslutning,  

 sikkerhedsorganisation og arbejdspladsvurdering), og hvor der ikke optræder  

 bevismæssige tvivlsspørgsmål.
Bemærkninger til forslaget Forslagsstillerne ønsker uden at svække retssikkerheden at  

 give Arbejdstilsynet mulighed for at reagere hurtigt over for visse  

 overtrædelser, fordi det bidrager til at øge den præventive virkning af  

 Arbejdstilsynets indsats.
Effekten af den indsats, Arbejdstilsynet som  

 tilsynsmyndighed udfører, afhænger bl.a. af, om Arbejdstilsynet har mulighed  

 for umiddelbart at give et bødeforlæg, når Arbejdstilsynet konstaterer en  

 overtrædelse.
Forslaget indebærer en opprioritering af anvendelsen af  

 bøder for overtrædelser af formelle regler.
Hensigten er, at Arbejdstilsynet  

 i  

 højere grad skal forfølge og anvende administrative bødeforelæg ved  

 overtrædelse af regler af mere formel karakter, fordi overholdelse af disse  

 regler har en dokumenteret betydning for virksomhedernes egen indsats på  

 arbejdsmiljøområdet.
Det gælder ikke mindst de arbejdsmiljøregler, der  

 direkte  

 eller indirekte er møntet på forebyggelse og dermed har stor betydning for  

 arbejdsmiljøet.
Som eksempel kan nævnes manglende udarbejdelse af en  

 arbejdspladsvurdering.
Selve udarbejdelsen af en arbejdspladsvurdering (APV)  

 indebærer en proces, hvor ledelsen i samarbejde med medarbejderne sætter  

 fokus  

 på arbejdsmiljøet, vurderer eksisterende sundhedsrisici og herudfra sætter  

 sig  

 konkrete forebyggelsesmål.
I en kort periode før den nuværende regerings tiltræden,  

 hvor Arbejdstilsynet havde den her foreslåede mulighed, fik tusindvis af  

 virksomheder travlt med at få sikkerhedsorganisationen til at fungere, få  

 lavet  

 arbejdspladsvurdering m.v.
Selve bevidstheden om, at virksomheden kunne få en  

 bøde af en vis størrelse for ikke at arbejde systematisk med arbejdsmiljøet  

 som  

 foreskrevet i arbejdsmiljøloven, satte mange virksomheder i gang med en  

 forebyggende indsats.
For ikke at svække retssikkerheden kræver det imidlertid,  

 at visse nærmere betingelser er opfyldt.
Kravene til grundlaget for et  

 bødeforelæg skal derfor være de samme som ved andre straffesager.  

 Bødeforelæggene skal ligeledes kun kunne udstedes ved overtrædelser af  

 nærmere  

 angivne formelle og materielle regler, hvor overtrædelserne er ensartede og  

 ukomplicerede, og hvor der ikke foreligger bevismæssig tvivl.
Overtrædelserne  

 skal således være klare og umiddelbart konstaterbare og uden skønsmæssige  

 elementer.
Endvidere skal det være en forudsætning, at den pågældende  

 overtrædelse ikke kan ventes at medføre højere straf end bøde.
 Hertil kommer, at den, der får et bødeforelæg fra  

 Arbejdstilsynet, erkender sig skyldig i overtrædelsen og erklærer sig  

 indforstået med, at sagen afgøres administrativt med betaling af en bøde.  

 Såfremt den, som modtager et bødeforelæg, ikke er indforstået med at lade  

 sagen  

 afgøre administrativt (f.eks. ikke betaler bøden), skal Arbejdstilsynet  

 oversende sagen til politiet og anklagemyndigheden med henblik på videre  

 foranstaltning.
Målt i forhold til Arbejdstilsynets indsats tyder alt på,  

 at samfundet hermed fik en ganske betydelig positiv arbejdsmiljøeffekt i form  

 af forebyggende tiltag på virksomhederne.
Når der således kan skabes effektiv  

 arbejdsmiljøindsats uden at svække på retssikkerheden, bør det gøres.
Skriftlig fremsættelse Bjarne Laustsen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om udvidet brug af administrative bøder ved overtrædelse  

 af arbejdsmiljølovgivningen.
(Beslutningsforslag nr.
B 173).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
