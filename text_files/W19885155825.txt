En klager, hvis arbejdsforhold normalt betingede fradrag efter  

 ligningslovens § 9 B, havde i et år kun arbejdet på arbejdspladser i et  

 begrænset område i betydelig afstand fra bopælen.
Han blev anset for  

 berettiget til fradrag efter § 9 B, idet reglen om, at arbejde under 1 1/2 år  

 på samme sted normalt ikke hindrede fortsat anvendelse af § 9 B, også måtte  

 gælde i dette tilfælde.
 A klagede over, at de stedlige skattemyndigheder for indkomståret 1984  

 havde beskåret hans fradrag for befordringsudgifter fra 22.439 kr. til 12.178  

 kr.
Det fremgik af sagens oplysninger, at klageren var beskæftiget som jord-  

 og betonarbejder i firmaet B og i 1984 havde arbejdet på forskellige  

 byggepladser i Arhus, Brabrand, Egå, Viby og Skejby.
Klageren havde opgjort  

 det selvangivne befordringsfradrag i henhold til reglerne om fradrag for  

 befordringsudgifter i forbindelse med skiftende eller flere samtidige  

 arbejdssteder i ligningslovens § 9 B.
 Ved ansættelsen var henvist til, at alle klagerens arbejdssteder havde  

 ligget inden for et begrænset geografisk område i en betydelig afstand fra  

 bopælen, og der var derfor for kørslen fra klagerens bopæl til området alene  

 givet fradrag i henhold til ligningslovens § 9 C om befordring mellem hjem og  

 arbejdssted, medens der for kørslen inden for området var givet fradrag i  

 henhold til ligningslovens § 9 om kørsel til skiftende arbejdssteder.
Klagerens revisor påstod over for Landsskatteretten det selvangivne  

 befordringsfradrag godkendt, idet han gjorde gældende at, den arbejdsform,  

 klageren var ansat under nødvendiggjorde en flerhed af skiftende  

 arbejdssteder.
Det var alene tilfældigheder, der gjorde, at klageren i 1984  

 ikke som i de omkringliggende år havde haft arbejdssteder uden for et  

 begrænset område.
Revisoren fandt desuden ikke reglen om kørsel til et  

 begrænset område anvendelig på klagerens tilfælde, da hans arbejdsgiver ikke  

 var fast etableret i området.
Endelig gjorde revisoren gældende, at reglerne  

 om kørsel til et begrænset område ikke kunne anvendes i klagerens tilfælde,  

 hvor arbejdsperioden i området ikke oversteg 1 1/2 år, idet forholdet efter  

 praksis ville have været omfattet af ligningslovens § 9 B, hvis klageren i  

 den omhandlede periode kun havde haft et enkelt arbejdssted i området.
Statsskattedirektoratet udtalte under sagens behandling, at 1 1/2-års  

 reglen efter hidtidig praksis kun havde betydning med hensyn til, hvornår et  

 skiftende arbejdssted ændrede karakter til et fast arbejdssted, hvorimod  

 reglen ikke var tillagt betydning i forbindelse med områdekørsel.  

 Direktoratet fandt derfor, at klagerens kørsel måtte anses for omfattet af  

 reglerne om områdekørsel.
Landsskatteretten bemærkede, at klagerens arbejde  

 efter det oplyste var af en sådan karakter, at hans kørsel principielt måtte  

 anses for omfattet af bestemmelsen i ligningslovens § 9 B om kørsel til  

 skiftende arbejdssteder.
Dette bevirkede, at kørslen til Arhus-området i den  

 omhandlede periode på under 1 1/2 år efter praksis ville have været omfattet  

 af ligningslovens § 9 B, såfremt klageren kun havde haft et enkelt  

 arbejdssted i området.
Retten fandt, at det samme måtte gælde under de foreliggende  

 omstændigheder, hvor arbejdsperioden med flere arbejdssteder i området ikke  

 havde oversteget 1 1/2 år, og retten kunne således tiltræde klagerens  

 påstand.
Den påklagede ansættelse blev herefter nedsat til det selvangivne  

 beløb.
 LV 1987, U 3.5.
