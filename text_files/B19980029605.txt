 I henhold til bestemmelserne i § 73, stk. 6, i lov om individuel  

 boligstøtte, jf. lovbekendtgørelse nr. 167 af 12. marts 1998, fastsættes  

 følgende:
Indsendelse af klager og genvurdering § 1.  Kommunen skal genvurdere en afgørelse, der  

 klages over.
Klagen indgives til den kommune, der har truffet afgørelsen.
 Stk. 2.  Hvis klageren sender sin klage direkte til det  

 sociale nævn, sendes klagen straks videre til kommunen med anmodning om  

 genvurdering, med mindre klagefristen ikke er overholdt.
 Stk. 3.  Hvis en klage ikke er indgivet inden fristen,  

 skal kommunen straks sende klagen videre til det sociale nævn med angivelse  

 af, at klagefristen ikke er overholdt.
 § 2.  Hvis kommunen efter genvurderingen fuldt ud  

 giver klageren medhold, sendes der en ny afgørelse inden 4 uger efter, at  

 klagen er modtaget.
Stk. 2.  Hvis kommunen kun delvist kan give klageren  

 medhold, skal klageren inden 4 uger meddele, om klagen fastholdes.
Hvis  

 klageren fastholder klagen, sendes denne inden 14 dage til det sociale nævn  

 med begrundelse for afgørelsen.
 Stk. 3.  Hvis kommunen ikke kan færdiggøre sin  

 genvurdering inden for fristen på 4 uger på grund af, at der skal skaffes  

 yderligere oplysninger, vurderinger o.lign., skal klageren have besked herom,  

 og om hvornår genvurderingen forventes afsluttet.
 § 3.  Hvis kommunen vurderer, at afgørelsen ikke skal  

 ændres, sendes genvurderingen med begrundelse til det sociale nævn inden 4  

 uger efter, at klagen er modtaget.
Det sociale nævn § 4.  Når en klage modtages, afgør formanden straks,  

 om nævnet er kompetent til at behandle klagen.
 Stk. 2.  Hvis dette ikke er tilfældet, får klageren  

 meddelelse om det, og så vidt muligt sendes klagen videre til den rigtige  

 myndighed.
 § 5.  Formanden sørger for at sagen bliver forsvarligt  

 oplyst og forberedt, herunder med hensyn til udtalelser fra klageren samt  

 eventuelle andre parter.
Stk. 2.  Afgørelse i de enkelte sager træffes ved  

 almindeligt flertal.
Hvis stemmerne står lige, er formandens stemme  

 afgørende.
Stk. 3.  Nævnets afgørelser skrives ind i et  

 beslutningsreferat.
Et medlem kan kræve at få en kort begrundelse for sit  

 standpunkt skrevet ned.
 Stk. 4.  Nævnets afgørelser skal være skriftlige og  

 begrundede.
 Stk. 5.  Formanden afgør om en sag kan genoptages.
 Stk. 6.  En afgørelse, der er truffet på et møde i det  

 sociale nævn, kan kun ændres på et nyt møde i nævnet.
§ 6.  Ud over formanden deltager medlemmet indstillet  

 af henholdsvis kommuneforeningen, amtskommunen og De Samvirkende  

 Invalideorganisationer.
Nævnet er beslutningsdygtigt, når formanden og 2  

 andre medlemmer er til stede.
 § 7.  Formanden for det sociale nævn kan overlade  

 formandskabet og sine øvrige beføjelser til medarbejderne fra sekretariatet.
 § 8.  Formanden bestemmer, at en sag kan afgøres uden  

 forelæggelse i et møde, hvis formanden skønner, at der er tilvejebragt et  

 forsvarligt grundlag, og at der ikke er tvivl om afgørelsen.
 Stk. 2.  Formanden orienterer medlemmerne om nævnets  

 praksis i disse sager.
§ 9.  Sager som formanden skønner egnet til forenklet  

 mødebehandling, udsendes til medlemmerne med indstilling om afgørelsen.
Disse  

 sager kan kræves drøftet på et møde, hvis et medlem anmoder om det.
Ikrafttræden § 10.  Bekendtgørelsen træder i kraft den 1. juli  

 1998. Samtidig ophæves Bygge- og Boligstyrelsens bekendtgørelse nr. 28 af 22.  

 januar 1993.
Bolig- og Byministeriet, den 20. maj  

 1998 p.m.v.
 e.b.
