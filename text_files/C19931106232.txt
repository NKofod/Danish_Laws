 Udbyttekonfiskation i narkotikasager.
Bestemmelsen i straffelovens § 75, stk. 1, om udbyttekonfiskation er  

 fakultativ.
I sager om narkotikakriminalitet, hvor gerningsmanden antages at  

 have haft en fortjeneste i forbindelse med overtrædelsen, kunne der derfor  

 være anledning til at lade ressourcehensyn indgå i anklagemyndighedens  

 afgørelse af, om der bør nedlægges påstand om konfiskation af fortjenesten,  

 således at påstand undlades, hvis den tiltalte ikke umiddelbart skønnes at  

 være i stand til at udrede et idømt konfiskationsbeløb.
 Ud fra lighedsbetragtninger, retshåndhævelseshensyn og præventive hensyn  

 findes det imidlertid rettest, at påstand om udbyttekonfiskation nedlægges  

 uden hensyntagen til tiltaltes formodede betalingsevne efter følgende  

 retningslinier.
 1. Såfremt salgssummen for stoffet helt eller delvis  

 er i behold, påstås konfiskation af salgssummen i medfør af § 75, stk. 1, og  

 stk. 2, nr. 3, jf. stk. 3.
 2. I det omfang, konfiskation ikke kan ske efter det  

 under 1. anførte, påstås konfiskation af et beløb, der svarer til udbyttet, i  

 medfør af § 75, stk. 1, bortset fra bagatelagtige beløb.
3. Udgangspunktet for beregningen af udbyttet er det  

 beløb, som er kommet ind ved salget, med fradrag af indkøbsprisen.
Betaling  

 for medvirken ved salget fradrages ikke, og konfiskeres således eventuelt  

 dobbelt.
 4. Kan oplysningerne om indkøbspris og salgspris ikke  

 sandsynliggøres, påstås konfiskation af et skønsmæssigt beløb, der med  

 sikkerhed må antages at dække fortjenesten, jf. § 75, stk. 1, 2. pkt.
5. Det beløb, der påstås konfiskeret, anføres i  

 anklageskriftet.
I beskrivelsen i anklageskriftet angives omfanget af hvert  

 forhold så vidt muligt ved mængde, subsidiært salgspris, idet en angivelse af  

 både indkøbs- og udsalgspris kan virke præjudicerende, hvis der bliver  

 spørgsmål om konfiskation af et større beløb end differencen.
 6. I forhold med flere gerningsmænd må  

 anklagemyndigheden på grundlag af et skøn foretage en fordeling, eventuelt  

 ligedeling, og nedlægge konfiskationspåstand over for hver enkelt af de  

 tiltalte, idet der ikke er adgang til at idømme flere tiltalte solidarisk  

 konfiskation, jf. § 76, stk. 1, og højesteretsdommen i U 1993.48.
 7. Ra cis 43/69-7 af 15.9.1969 ophæves.
 Asbjørn Jensen.
