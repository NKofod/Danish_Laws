Bilag 1 Bilag 2 Betænkning afgivet af Skatteudvalget den 28. april 2010 Betænkning over Forslag til lov om ændring af ligningsloven, skattekontrolloven og lov om aktiv socialpolitik (Fradrag for private donationer til forskning og højere bundfradrag ved udlejning af fritidsboliger m.v.) [af skatteministeren (Troels Lund Poulsen)] 1. Ændringsforslag 2. Udvalgsarbejdet Møder Høring Spørgsmål 3. Indstillinger og politiske bemærkninger 4. Ændringsforslag med bemærkninger Ændringsforslag a Ændringsforslag om deling af lovforslaget Af skatteministeren, tiltrådt af udvalget:
 1) Lovforslaget deles i to lovforslag med følgende titler og indhold: A. »Forslag til lov om ændring af ligningsloven, skattekontrolloven og lov om aktiv socialpolitik. (Fradrag for private donationer til forskning m.v.)« omfattende § 1, nr. 1-6, og §§ 2-4. B. »Forslag til lov om ændring af ligningsloven. (Højere bundfradrag ved udlejning af fritidsboliger)« omfattende § 1, nr. 7 og 8, og § 4, stk. 1.
[Forslag om deling af lovforslaget] b Til § 1 2) I det under nr. 2 foreslåede § 7 F, stk. 1, nr. 7, indsættes efter »tilskud«: »til forbrugere«.
[Skattefritagelse af tilskud efter lov om fremme af besparelser i energiforbruget indskrænkes] 3) I den under nr. 3 foreslåede affattelse af § 7 F, stk. 1, nr. 11, der bliver nr. 10, indsættes efter »tilskud«: »til forbrugere«.
[Skattefritagelse af tilskud efter lov om statstilskud til produktrettede energibesparelser indskrænkes] Til § 4 4) I stk. 5 udgår »7 og 8,«.
[Konsekvensændring som følge af opdeling af lovforslag] 5) I stk. 6 ændres »1. maj 2010« til: »1. juni 2010«.
[Ikrafttræden for soldaterlegater til modtagere af kontant- og starthjælp udskydes] c Til § 4 6) I stk. 1 ændres », jf. dog stk. 6« til: »og har virkning fra og med indkomståret 2010«.
[Konsekvensændring som følge af opdeling af lovforslag] Bemærkninger Til nr. 1, 4 og 6 Til nr. 2 og 3 Til nr. 5 Torsten Schack Pedersen V Karsten Lauritzen V Mads Rørvig V Jacob Jensen V Mikkel Dencker DF Pia Adelsteen DF Mike Legarth KF Rasmus Jarlov KF Anders Samuelsen LA nfmd.
Nick Hækkerup S John Dyrby Paulsen S Klaus Hækkerup S René Skau Björnsson S Thomas Jensen S Jesper Petersen SF Niels Helveg Petersen RV fmd.
Frank Aaen EL Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
Bilag 1 Oversigt over bilag vedrørende L 150 Oversigt over spørgsmål og svar vedrørende L 150 Bilag 2 Et af udvalgets spørgsmål til skatteministeren og dennes svar herpå.
 Spørgsmålet og svaret er optrykt efter ønske fra udvalget.
 Spørgsmål 6:
Ministeren bedes oplyse, hvad beskatningen vil være for en sommerhusejer, der udlejer sit sommerhus for 207.000 kr. om året og derudover benytter sommerhuset privat.
Beregningen bedes foretaget ved såvel positiv som negativ kapitalindkomst.
 Derudover bedes oplyst, hvad beskatningen vil være, når Forårspakken 2.0 er indfaset.
 Samme beregning bedes foretaget med den ændrede forudsætning, at sommerhuset udlejes for 107.000 kr. pr. år og for 57.000 kr. pr. år.
 Svar:
Efter gældende regler kan ejere af fritidsboliger, der udlejes en del af året, anvende en skematisk opgørelsesmetode, således at der ved opgørelsen af den skattepligtige indkomst for det første fradrages et bundfradrag på 7.000 kr. i bruttolejeindtægten pr. fritidsbolig.
Af den reducerede lejeindtægt, der fremkommer efter fradrag for bundfradraget på 7.000 kr., kan der for det andet fradrages yderligere 40 pct.
Det herefter fremkomne beskatningsgrundlag beskattes som kapitalindkomst.
Med forslaget foreslås bundfradraget forhøjet fra 7.000 kr. til 10.000 kr.
Endvidere foreslås det, at det reguleres årligt efter personskattelovens § 20.
Tabel 1 viser konsekvenserne for en sommerhusudlejer, der har lejeindtægter på 207.000 kr. før fradrag.
Der vises dels konsekvenserne i 2010, dels i 2019, hvor ændringen i fradraget for negativ nettokapitalindkomst som følge af Forårspakke 2.0 er fuldt indfaset.
Endvidere er vist beskatningen afhængig af, om udlejeren har negativ eller positiv nettokapitalindkomst og med forskellige forudsætninger om størrelsen af den negative eller positive nettokapitalindkomst.
 Tilsvarende vises konsekvenserne i tabel 2 og 3 for sommerhusudlejere med en årlig lejeindtægt på henholdsvis 107.000 kr. og 57.000 kr.
 Af tabel 1 kan uddrages følgende:
Beskatning i 2010 Udlejeren med en lejeindtægt på 207.000 kr. vil have et beskatningsgrundlag på 120.000 kr. efter bundfradrag på hhv. 7.000 kr. og 40 pct. af resten.
Forhøjelsen af bundfradraget fra 7.000 til 10.000 kr. reducerer beskatningsgrundlaget med 1.800 kr. til 118.200 kr.
Beskatningen heraf afhænger af kapitalindkomstforholdene:
 Hvis nettokapitalindkomsten er negativ, er den gennemsnitlige skatteprocent 33,6 pct. inkl. kirkeskat.
Reduktionen i beskatningsgrundlaget med 1.800 kr. medfører en reduktion i skatten på ca. 606 kr.
  Hvis nettokapitalindkomsten er positiv, men der ikke betales topskat af kapitalindkomst, er den gennemsnitlige skatteprocent 37,3 pct. inkl. kirkeskat, og skatten reduceres med 672 kr.
  Hvis nettokapitalindkomsten er positiv og der betales topskat, er den gennemsnitlige skatteprocent 52,2 pct. inkl. kirkeskat, og skatten reduceres med 940 kr.
Beskatning i 2019 I 2019 vil bundfradraget på 7.000 kr. efter gældende regler udgøre 5.132 kr. omregnet til 2010-niveau.
Det skyldes, at bundfradraget efter gældende regler ikke reguleres efter personskattelovens § 20 og dermed falder realt over tid.
Dermed bliver beskatningsgrundlaget 121.121 kr. i 2010-niveau.
Med lovforslaget reduceres det til 118.200 kr. i 2010-niveau.
 Det bemærkes, at efter gældende regler stiger beskatningsgrundlaget realt over tid, mens det med forslaget vil være realt uændret over tid, som følge af at bundfradraget foreslås reguleret.
 Beskatningen afhænger af udlejerens kapitalindkomstforhold:
  Hvis nettokapitalindkomsten er negativ, men under bundgrænsen for negativ kapitalindkomst på 50.000 kr. for enlige og 100.000 kr. for ægtefæller, vil skattesatsen være uændret 33,6 pct. i en gennemsnitskommune inkl. kirkeskat, og skatten reduceres med 983 kr.
  Hvis nettokapitalindkomsten er negativ, men over bundgrænsen for negativ kapitalindkomst på 50.000 kr. for enlige og 100.000 kr. for ægtefæller, vil skattesatsen være reduceret til 25,6 pct., og skatten reduceres med 749 kr.
  Hvis nettokapitalindkomsten er positiv, men der ikke betales topskat af kapitalindkomst, er den gennemsnitlige skatteprocent 37,3 pct. inkl. kirkeskat, og skatten reduceres med 1.090 kr.
  Hvis nettokapitalindkomsten er positiv og der betales topskat, er den gennemsnitlige skatteprocent 52,2 pct. inkl. kirkeskat, og skatten reduceres med 1.526 kr.
Tabel 2 og 3 viser de tilsvarende beregninger for lejeindtægter på henholdsvis 107.000 kr. og 57.000 kr.
Reduktionen i beskatningen som følge af lovforslaget er  givet kapitalindkomstforholdene  den samme som ved lejeindtægter på 207.000 kr.
Det skyldes, at der i forslaget er tale om ændring af et bundfradrag, og alle med lejeindtægter over bundfradraget berøres på samme måde.
