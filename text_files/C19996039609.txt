Retningslinier  

 For udlejning af  

 Fritidsboliger på Christiansø og Frederiksø Udlejning af fritidsboligerne har til formål at  

 sikre en hensigtsmæssig udnyttelse af ejendommene under hensyntagen til  

 øens særlige karakter, øboernes trivsel og boligernes  

 muligheder.
Christiansø bruges i det følgende som samlet  

 betegnelse for såvel Christiansø som Frederiksø.
I det omfang boliglejemål på  

 Christiansø ikke findes egnede til helårsbeboelse, søges  

 de udlejet som fritidsboliger.
Ved udlejningen lægges der vægt  

 på øens erhvervs-, kultur- og rekreative interesser.
 Christiansøs Administration forvalter  

 fritidsboligerne på Christiansø. Aftaler om leje af de enkelte  

 boliger skal dog godkendes af Forsvarsministeriets Fæstnings- og  

 Natursekretariat.
Medmindre lejemålene skal anvendes af  

 Administrationen, herunder til udlejning på korttidsbasis, eller af  

 andre offentlige myndigheder, genudlejes de ved ledighed.
Fritidsboliger, der  

 ikke er hytter, vil dog som udgangspunkt ikke blive genudlejet som  

 fritidsboliger, men søges anvendt til andre formål, herunder  

 f.eks. som helårsboliger.
 Ledige fritidslejemål udlejes af Christiansøs  

 Administration efter nedenstående retningslinier.
 1. Alle personer over 18 år er berettiget til  

 at søge om leje af en fritidsbolig.
 Såfremt lejemålet ikke udelukkende skal tjene  

 som fritidsbolig for lejerens hustand, men også skal tjene andre  

 formål, herunder erhvervsmæssig virksomhed, skal dette  

 anføres i ansøgningen.
2. Der oprettes en venteliste.
Begæring om  

 optagelse på ventelisten skal indgives skriftligt til Administrationen.  

 Ansøgere skrives op i den rækkefølge ansøgninger  

 modtages.
Modtages flere ansøgninger samtidigt, sker placering efter  

 lodtrækning.
 3. Fritidsboliger tildeles den ansøger, der  

 har størst anciennitet på ventelisten, jf. dog pkt.6.
Ved afslag på boligtilbud skal det skriftligt  

 tilkendegives, om man fortsat ønsker at stå på  

 ventelisten.
Fremkommer der ikke en sådan tilkendegivelse, eller  

 afslås 3 tilbud om fritidsbolig, slettes man af ventelisten.
 5.  Der kan ikke i videre omfang end fastsat ved  

 den almindelige lejelovgivning gives lejere tilsagn om afståelsesret,  

 være sig til familie eller andre.
 6. Forsvarsministeriets Fæstnings- og  

 Natursekretariat kan i helt særlige tilfælde dispensere fra  

 ovenstående retningslinier.
Christiansøs Administration kan endvidere efter  

 samråd med Ø-rådet og godkendelse fra Forsvarsministeriets  

 Fæstnings- og Natursekretariat fravige ventelisten til fordel for  

 organisationer, erhvervsdrivende eller andre, der ønsker at leje en  

 hytte til erhvervsmæssige, kunstudøvende eller almennyttige  

 formål.
Der vil i forbindelse hermed blive lagt vægt på, om  

 aktiviteteten inddrager eller gavner øens beboere, erhvervsmuligheder  

 og turismen.
