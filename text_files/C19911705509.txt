 Til samtlige amtsråd/kommunalbestyrelser der bistår staten ved bestyrelse  

 af hovedlandevejene.
Vejdirektoratets cirkulæreskrivelse nr. 107 Vedr.: Udbuds- og anlægsforskrifter for vejautoværn kabelautoværn SK,  

 december 1990.
I fortsættelse af vor cirkulæreskrivelse nr. 100, 8. juni 1990 fremsendes  

 vedlagt ovennævnte forskrifter indeholdende almindelig arbejdsbeskrivelse (AAB) paradigma for særlig arbejdsbeskrivelse (SAB-P), tilbuds- og  

 afregningsgrundlag (TAG-P) samt tilbudsliste (TBL-P) typetegninger.
 Med sidste udsendelse afmeldtes hovedparten af følgende tidligere  

 udsendelser:
475 Paradigma til særlige betingelser og beskriverlser samt tilbudsliste  

 for udførelse af autoværn, maj 1975 675 Regler for vejautoværn, maj 1975 675-B Tegningsbilag, maj 1975 Med denne udsendelse afmeldes de nævnte forskrifter helt tillige  

 med 375-2 Kabelautoværn, maj 1975.
 Udbuds- og anlægsforskrifter for plastfiberarmeret betonautoværn forventes  

 udsendt i løbet af vinteren til erstatning for udsendelserne med numrene  

 375-3, 475-tillæg og 675-tillæg, alle med dateringen november 1977.
 Opmærksomheden henledes på, at de nye beskrivelser for kabelautoværn skal  

 følges ved kommende udbydelser.
 Yderligere eksemplarer af forskrifterne kan fås ved henvendelse til  

 Vejdirektoratet, Vejregelsekretariatet, Postboks 1569, 1020 København K.
 Tlf. 31 18 62 66.
Med venlig hilsen Johannes Sloth 1. ALMENT 1.1. Omfang Arbejdet omfatter levering og opsætning af kabelautoværn i midterrabat  

 samt eventuelt en supplerende overfladebehandling af ståltovene, dog ikke  

 demonterbare tove.
1.2 Generelt Kabelautoværn type SK er et fleksibelt autoværn, der består af 3 ståltove,  

 forankret i betonblokke i jorden og ophængt på stålstolper.
 Stålkvaliteter skal være i henhold til DS/ISO 3506, samt DS/ISO 630 og  

 AISI, American Iron and Steel Institute.
 Varmeforzinkning udføres i henhold til ASTM, A 741-76 samt DS/ISO 1459,  

 DS/ISO 1460 og DS/ISO 1461.
 Stålarbejdet skal generelt udføres i henhold til DS 412, Norm for  

 stålkonstruktioner, april 1983.
 Betonarbejdet skal generelt udføres i henhold til DS 411, Norm for  

 betonkonstruktioner, marts 1984.
 Ovennævnte standarder er gældende, i det omfang nærværeende bestemmelser  

 ikke erstatter tilsvarende i standarderne.
2. MATERIALER Dokumentation for stålkvaliteter f.eks. værksattest skal fremsendes af  

 entreprenøren inden arbejdets påbegyndelse.
Tidligere anvendte dele må  

 normalt ikke genanvendes.
 Styrker- og kvalitetsbetegnelse for kontruktionsstål er angivet på  

 tegningerne.
Ved leveringen kræves dokumentation fra varmforzinkningsanstalten for  

 varmforzinkningens kvalitet, bestemt ved magnetiske målinger.
Typen af  

 anvendt måleapparatur skal oplyses.
2.1 Ståltove Der anvendes Ø 19 mm, 3 x 7 (6/1), formlagte ståltove med 3 dugter, hver  

 med 6 varmforzinkede tråde omkring 1 varmforzinket kernetråd.
De 6 yderste  

 tråde skal have en nominel diameter på 3,0 mm, kernetråden en dominel  

 diameter på 3,15 mm.
 Den enkelte tråd skal have en brudforlængelse på min. 5 pct. ved en  

 målelængde på 100 200 mm.
 Trådene skal være forzinket i overensstemmelse med ASTM, A741-76  

 (Reapproved 1980) »Zinc-Coated Steel Wire Rope and Fittings for Highway  

 Guardrails«, Class B:
2.2 Stolper Normale stolper  INP 80 skal have en længde på 1,35 m.
Stolper til  

 gennemkørselsåbninger er dog kun 1,25 m lange.
 Specielle stolper med fodplade, jf. tegninger, anvendes på broer  

 og lignende.
 2.3 Befæstelseselementer mv.
Tallerkenfjedre skal være rustfri som type nr. 304 i tabel 8 i  

 »Pocketbook of AISI«, august 1985, Standard Steels.
Underlagsskiver  

 skal være A2 i henhold til DIN 125A. Øvrige befæstelseselementer (herunder  

 båndjern samt bolte og inserts til brostolper type D og pinol-skruer på  

 V-stolper) skal være rustfaste i kvalitet A2-50 i henhold til DS/ISO 3506.  

 Mærkningen skal være i overensstemmelse med DS/ISO 3506.
2.4 Stolpefundamenter, fundamentsfliser og forankringsblokke Der stilles følgende krav til beton:
Miljøklasse: Moderat (fck >= 30 MN/(m2)) Maksimal stenstørrelse: 20 mm Tilsætningsstoffer må ikke anvendes Cement: PFC (A/MS/LA/G), PC (A/HS/EA/G) eller evt.
PC(R/IS/MA/G), jf.
DS  

 427.
 Der skal anvendes armeringsstål gruppe a, Fe 360 i henhold til DS/ISO 630,  

 i overensstemmelse med DS 411.
3. UDFØRELSE Bygherren skal holdes orienteret om fabrikation og levering.
3.1 Ståltove 3.1.1 Det færdige ståltov Ståltovets elasticitetskoefficient, baseret på forlængelse ved en  

 belastning på 120 kN og tovets nominelle areal (150,5 (mm2)), skal være  

 mindst 150 kN/(mm2).
 Hvert tov forbelastes på fabrikken med et træk på 80kN og elasticiteten  

 måles, efter at tovet har været forbelastet.
 Hver tovende afsluttes med påpressede rustfrie rørfittings fremstillet af  

 materiale TRA 50 eller tilsvarende.
 Samlingen udføres således, at den afslutede påpresning fremtræder som 6-  

 eller 8-kant for nøglegreb.
 Samling mellem rørfittings og gevindstykker henholdsvis øjebolte sikres  

 ved limning i gevindfladen med en styrke på mindst 9 N/(mm2) gevindflade.  

 Samlingen forsynes med 5 mm inspektionshul.
Ved forankringslængde indtil 320 m - undtagen i gennemkørselsåbninger -  

 forsynes hvert tov med 3 bardunstrammere og 1 trækindikator.
Ved  

 forankringslængder over 320 m forøges antallet af bardunstrammere med 1 for  

 hver påbegyndt 150 m forøgelse af forankringslængden.
Bardunstrammerne for de 3 tove anbringes henholdsvis 6,0 m, 8,0 m og 10,5  

 m fra forankringsblokkene (vandret afstand fra midte af bardunstrammer til  

 forankringspunkt), mens de resterende bardunstrammere anbringes jævnt fordelt  

 over længden mellem de førstnævnte bardunstrammere.
Trækindikatoren anbringes  

 7,5 m fra den bardunstrammer, der er nærmest midten af tovet.
 Ståltovenes effektive brudstyrke (med samlinger ved rørfittings,  

 bardunstrammere, trækindikatorer og øjebolte) skal være mindst 140 kN.
 På trækindikatorerne skal der være præget mærker, der angiver træk i  

 tovene ved 12 og 15 kN.
3.1.2 Slåning Såfremt der kræves supplerende overfladebehandling, skal alle enkelttråde  

 overfladebehandles under slåningen på en sådan måde, at alle indvendige  

 hulrum i det færdige tov opfyldes fuldstændig med et petrolatum-baseret  

 rustbeskyttelsesmiddel som Nyrosten N113.
 Af hensyn til midlets vedhæftning til trådene stilles følgende krav til  

 trådoverfladernes renhed:
 - Hvis trådene er forurenede med et smøremiddel, skal de affedtes inden  

 tovproduktionen.
 Hele tovproduktionen skal normalt foregå uden anvendelse af smøremidler.
 Påføring af beskyttelsesmidlet udføres i øvrigt i henhold til  

 leverandørens anvisninger.
 3.2 Stolper mv.
 Stolper, muffer til bardunstrammere og trækindikatorer samt øjebolte  

 varmforzinkes efter DS/ISO 1459 og DS/ISO 1461.
For samtlige emnetyper med godstykkelser mellem 1 og 5 mm kræves en  

 gennemsnitlig zinklagstykkelse på 0,090 mm med en tolerance på 0,025 mm  

 nedadtil.
For godstykkelser større end 5 mm er kravet klasse B.
Der skal ved  

 varmforzinkningen tages hensyn til den valgte stålkvalitet.
Matte og grynede  

 overflader kan ikke godkendes.
 Efter varmforzinkningen må der ikke foretage svejsning eller yderligere  

 bearbejdning.
3.3 Stolpefundamenter og fundamentsfliser Stolpefundamenter skal være 600 mm høje præfabrikerede betoncylindre med  

 diameter 200 mm og 50 x 85 x 450 mm udsparinger i cylindermidte samt forsynet  

 med 20 mm afvandingshul.
 Fundamentsfliser til X-, U- og V-stolper skal være 80 mm høje  

 præfabrikerede betonprismer med 500 x 500 mm retvinklet grundflade og  

 forsynet med 20 mm afvandingshul.
 Betonen skal vibreres i henhold til DS 411 under udstøbningen.
 3.4 Transport mv.
Alle materialer, der indgår i autoværnene, skal transporteres, aflæsses og  

 opsættes, således at varmforzinkningen ikke beskadiges, og autoværnsdelene  

 ikke deformeres.
Deformerede dele udskiftes.
 Såfremt der kræves supplerende overfladebehandling af ståltovene, skal der  

 tages forholdsregler, der sikrer, at tovene ikke forurenes under transport,  

 oplagring og montage, herunder at de ikke placeres direkte på terræn.
3.5 opsætning Kabelautoværnet, der skal følge vejens geometriske form uden synlige knæk  

 i såvel horisontal som vertikal retning, opsættes med stolperne lodrette og  

 normalt med øverste tov 0,75 m over referencelinie.
Tovets højde over  

 referencelinien må aldrig være større end 0,80 m eller mindre end 0,67 m.
Referencelinien er en i rabatoverfladen beliggende fiktiv linie i  

 afstanden 0,5 m fra kabelautoværnets midtlinie.
Såfremt referencelinien på de  

 2 sider af autoværnet har forskellig højde, anvendes middelhøjden.
 Eventuelle nødvendige ændringer i højden ved gennemkørselsåbning,  

 krydsning med andet autoværn eller lignende foretages om muligt over en  

 længde på 500 gange højdeforskellen.
Gennemkørselsåbninger Det demonterbare autoværn placeres symmetrisk omkring  

 gennemkørselsåbningens midtpunkt.
Ved gennemkørselsåbninger forsynes hvert tov med en bardunstrammer (men  

 ikke trækindikator) 3.5.1 Stolpefundamenter og forankringsblokke Forankringsblokkene støbes så vidt muligt mod jord.
 I forankringsblokkene indstøbes 4 stk. ø 30 mm varmforzinkede bøjler.
 Betonen skal vibreres i henhold til DS 411 under udstøbningen.
3.5.2 Stolper Normal stolpeafstand er 2,5 m.
 Ved en eventuel forskydning af stolperne af hensyn til eksisterende brønde  

 mv. må den maksimale afvigelse fra de på tegningen angivne afstande mellem  

 stolperne højst være 0,2 m.
 Stolpefundamenterne anbringes i ca. 0,65 m dybe, borede huller i jorden.  

 Ved X-, U- og V-stolper anbringes under stolpefundamenter en betonflise på  

 0,25 m faststampet sand.
Hullerne udføres med en diameter, der er ca. 100 mm større end  

 fundamentsklodsens diameter henholdsvis flisens diagonal.
Efter anbringelse  

 af fundamenterne fyldes hullerne under stampning således, at der opnås mindst  

 samme tæthed som i de tilgrænsende jordlag.
 Efter at stolperne er anbragt i udsparingerne, udfyldes disse med sand,  

 som stampes fast.
 Ved Z-stolper efterfyldes ikke med sand.
3.5.3 Ståltove Hvert tov monteres med en forspænding svarende til 13,5 kN ved 15 graderC.
 Efter opsætning og opspænding skal bardunstrammere være således  

 sammenspændt, at de kan forlænges med mindst 100 mm og forkortes med mindst  

 200 mm (ved 15 graderC). De 2 gevindstykker skal være skruet lige langt ind i  

 bardunstrammerens muffe.
 Forankringslængderne overlapper hinanden med 8,40 m, og tovene fra 2 på  

 hinanden følgende forankringslængder føres op over en X-stolpe.
 Ved alle X og V stolper, hvorover der kun trækkes et sæt tove, anbringes  

 til fiksering af stolpen en 5 mm varmforzinket tråd fra stolpens top til  

 forankringsblokken.
 Bardunstrammere og trækindikatorer for de 3 tove må ikke anbringes i samme  

 2,5 m stolpemellemrum, og de skal være således anbragt, at afstanden fra de  

 rustfaste rørfittings til stolper efter opspænding af tovene er mindst 0,4 m.
 Trækindikatorerne fyldes med konsistensfedt.
3.6 Efterbetaling 3.6.1 Reparation Såfremt der ved montagen er sket mindre skader på varmforzinkningen, skal  

 en reparation foretages ved slibning til rent metal efterfulgt af et antal  

 strygninger med zinkrig maling til en tykkelse på mindst 0,150 mm.  

 Malingstype skal forelægges tilsynet til accept.
3.6.2 Supplerende overfladebehandling Såfremt der kræves supplerende overfladebehandling af ståltovene, skal de  

 efter placering på stolperne påføres udvendig overfladebehandling med et  

 petrolatum-baseret rustbeskyttelsesmiddel svarende til midlet, der påførtes  

 ved slåningen.
Den enkelte tovlængde opspændes til den foreskrevne træklast.
Derefter  

 udføres overfladebehandlingen manuelt med malerhandske.
Ved alle stolper løftes tovet tilstrækkeligt højt til, at man med handske  

 kan behandle tovet, hvor det hviler i beslag på stolpen.
Hvis dette ikke er  

 hensigtsmæsigt i den opspændte tilstand, kan den endelige opspænding udføres  

 efter overfladebehandlingen, men opspændingen skal være så høj som praktisk  

 muligt under overfladebehandlingens udførelse.
 Hvis ståltovet er blevet forurenet med jord, sand eller lignende, skal  

 dette fjernes med en stiv børste før overfladebehandlingen.
 Alle trådoverflader skal være dækket med beskyttelsesmiddel, og endvidere  

 skal alle spalter mellem dugterne og mellem de enkelte tråde i overfladen  

 være fyldt helt ud.
 For overfladebehandlingen gælder følgende:
 Ståltovene skal altid være tørre før påføring af beskyttelsesmiddel, dvs.  

 at der hverken må være dug eller vanddråber på tovene, specielt skal  

 spalterne mellem trådene kontrolleres for vand.
 Den relative luftfugtighed må aldrig være over 85 pct. under  

 påføringsarbejdet.
 Ståltovets overfladetemperatur skal være mindst 3 graderC over den  

 aktuelle dugpunktstemperatur.
 Til registrering af klimaforhold skal der altid på arbejdspladsen  

 forefindes følgende justerede instrumenter:
Termometer til lufttemperaturmåling Termometer til ståltovstemperaturmåling Termometer til dugpunktstemperaturmåling Luftfugtighedsmåler.
 Klimaforholdene skal registreres hver dag, før påføringsarbejdet startes,  

 og når vejrændringer gør det påkrævet.
4. KONTROL 4.1 Trådmateriale Kopi af trådleverandørens certifikater for trådcoil, der påregnes anvendt  

 til fremstillingen af ståltovene, udleveres til tilsynet, som derefter  

 udvælger 2 coil pr. km kabelautoværn for stikprøvekontrol af specificerede  

 krav vedrørende zinktykkelse, brudforlængelse, vedhæftning og udseende.
 Zinktykkelse kontrolleres ved vægttabsprøvning ifølge DS/ISO 1460.
 Brudforlængelse udføres ifølge DIN 51210 eller tilsvarende.
 Vedhæftning kontrolleres ifølge DIN 51215, ASTM A 741 eller  

 tilsvarende.
 Udseende skal være som beskrevet i ASTM A 741.
Kontrollen udføres af entreprenøren, men således at der gives tilsynet  

 lejlighed til at overvære kontrollen.
Alle enkeltprøver skal opfylde de  

 specificerede krav.
4.2 Ståltove og samlinger Der udtages:
3 prøver af ståltovene til bestemmelse af brudstyrke og  

 elasticitetskoefficient, 1 prøve af ståltovets samling med bardunstrammer, 1 prøve af ståltovets samling med trækindikator, 1 prøve af ståltovets samling med øjebolt.
 Under prøvningen må der ikke ske skridning af tovet ved samlingerne.
 De nævnte stikprøver udtages hos ståltovsproducenten, og kontrollen  

 udføres i dennes laboratorium i overværelse af en kompetent person fra en  

 statsanerkendt prøvningsinstitution, der efter kontrol og afprøvning udsteder  

 certifikater på de opnåede prøvningsresultater.
4.3 Stolper og tilbehør Kotrol af varmforzinkning udføres af entreprenøren, men således at der  

 gives tilsynet lejlighed til at overvære kontrollen.
Kontrollen udføres på  

 leveringsstedet, dvs. på byggepladsen eller en af bygherren godkendt  

 oplagsplads, og skal udføres snarest efter, at materialerne er bragt til  

 leveringsstedet, inden sammenbygning eller opstilling finder sted.  

 Entreprenøren er forpligtet til at anmelde enhver dellevering af  

 autoværnsdele til tilsynet senest den påfølgende arbejdsdag.  

 Kontrolmålingerne foretages af entreprenøren af hver autoværnsdel (stolpe,  

 muffe etc.) for sig og afleveres til tilsynet straks efter, at de er  

 foretaget.
 Kontrollen sker ved udtagelse af en stikprøve ved tilfældigt valg fra hele  

 leverancen, således at stikprøven er repræsentativ for det leverede.
 1 stolpe med tilbehør pr. 300 leverede enheder, dog mindst 5 stk.
2 muffer til bardunstrammere, 1 muffe til trækindikator og 1 øjebolt.
 Kontrolmålingerne udføres som magnetiske lagtykkelsesmålinger med  

 Elcometer 256, eller andet måleinstrument med mindst samme målenøjagtighed.
Målingerne skal udføres på tørre overflader, fri for urenheder.
En  

 enkeltmåling består af gennemsnittet af 3 aflæsninger inden for et område på  

 ca. 50 cm(2). For hver autoværnsdel skal der udføres mindst 5 enkeltmålinger,  

 jævnt fordelt på overfladen på tilfældigt valgte områder.
Gennemsnittet af  

 disse enkeltmålinger tages som udtryk for autoværnsdelens målte lagtykkelse  

 af varmforzinkningen.
 Hver enkeltmåling skal opfylde kravet til »minimumsværdi for hver  

 enkelt prøve« som anført i afsnit 3.2. Gennemsnittet af de foretagne  

 enkeltmålinger på et emne skal opfylde kravet til »minimum  

 gennemsnitsværdi for aftalte antal prøver« i DS/ISO 1461.
4.4 Betonarbejdet Betonarbejdet kontrolleres svarende til normal kontrol i overensstemmelse  

 med DS 411.
4.4.1 Stolpefundamenter Entreprenøren udtager 1 præfabrikeret stolpefundament pr. 300 leverede  

 enheder til bestemmelse af betonstyrke, dog mindst 5.
 Hvert stolpefundament oversaves 150 mm fra bund.
 Prøven udføres efter DS 400.2, pkt. 4.2.3.
 Mindste brudbelastning for den 450 mm høje cylinger skal være 500 kN og  

 for den 150 mm høje cylinder 750 kN.
4.4.2 Forankringsblokke Entreprenøren skal kontrollere forankringsblokkenes betonstyrke på  

 udstøbte prøvelegemer.
 Der udtages en prøve pr. forankringsblok på tilsynets forlangende.
 Særlig arbejdsbeskrivelse for kabelautoværn er supplerende, særlig  

 beskrivelse til »Almindelig arbejdsbeskrivelse (AAB) for  

 kabelautoværn« af december 1990.
1. ALMENT 1.1 Omfang Her anføres arbejdets omfang generelt som supplement til tegninger og  

 tilbudsliste.
 Særlige oplysninger om:
placering med henvisning til entreprisetegningerne overgange mellem forskellige autoværnstyper, herunder særlige oplysninger  

 om tilslutning til eksisterende vej- og broautoværn.
 placering af gennemkørselsåbninger.
 anvendelse af specielle stolper.
 strækninger med lokale ændringer af autoværnet.
 eventuelle ændringer i autoværnshøjde.
 Evt. anføres:
 Der skal eventuelt udføres en supplerende overfladebehandling af  

 ståltovene.
 Evt. anføres:
 Projekt- og udstyrsplanerne viser bygherrens forslag til placering af  

 forankringer under hensyn til gennemkørselsåbninger, brønde mv. Ændringer må  

 kun ske efter nærmere aftale med tilsynet.
1.2 Generelt 2. MATERIALER 2.1. Ståltove 2.2 Stolper 2.3 Befæstelseselementer mv.
2.4 Stolpefundamenter, fundamentsfliser og forankringsblokke 3. UDFØRELSE 3.1 Ståltove 3.1.1 Det færdige ståltov 3.1.2 Slåning 3.2 Stolper mv.
3.3 Stolpefundamenter og fundamentsfliser 3.4 Transport mv.
3.5 Opsætning 3.5.1 Stolpefundamenter og forankringsblokke 3.5.2 Stolper 3.5.3 Ståltove 3.6 Efterbehandling 3.6.1 Reparation 3.6.2 Supplerende overfladebehandling 4. KONTROL 4.1 Trådmateriale 4.2 Ståltove og samlinger 4.3 Stolper og tilbehør 4.4 Betonarbejdet 4.4.1 Stolpefundamenter 4.4.2 Forankringsblokke 07.02 Kabelautoværn (SK) 07.02/01-02 Autoværn med normale stolper De i tilbudslisten anførte mængder er fastsat som de teoretiske længder,  

 vandret målt mellem forankringsblokkene (forankringpunkt-forankringspunkt).
 Ydelserne betales med faste enhedspriser pr. lb.m og omfatter alle  

 arbejder i forbindelse med levering og opsætning af kabelautoværn på fri  

 strækning henholdsvis ved gennemkørselsåbning.
07.02/04 Tillægspris for korte stolper Ydelsen betales med fast enhedspris pr. stolpe som en tillægspris til  

 enhedsprisen under 07.02/01-02 og skal omfatte alle ekstraudgifter i  

 forbindelse med levering og opsætning eller nedgravning af specialstolper.
07.02/9 Supplerende overfladebehandling af kabelautoværnets tove 07.02/91 Tillægspris for indvendig behandling og 07.02/92 Tillægspris for udvendig behandling Ydelsen betales med en fast enhedspris pr. lb.m autoværn (3 ståltove) og  

 skal omfatte alle udgifter ved levering og påføring af supplerende  

 overfladebehandling i forbindelse med tovenes fremstiling henholdsvis montage  

 jf.
AAB Kabelautoværn.
 TEGNINGSOVERSIGT:
 TYPETEGNINGER FOR KABELAUTOVÆRN, SK:
52.01 Type SK 1.2 52.02 Standardtilbehør og monteringsdetaljer 52.03 Demonterbart, gennemkørselsåbninger 52.04 Specielle stolper 52.05 Krydsning med halvstift autoværn GENERALNOTE:
 MÅL:
 Alle ubenævnte mål er mm.
 Tal i parentes angiver højde over referencelinien.
 STÅLKVALITETER:
 Tallerkenfjedre: Rustfrie som type nr. 304 i tabel 8 i AISI, pocketbook,  

 august 1985.
Skiver: A2 i.h.t.
DIN 125A.
 Øvrige befæstelseselementer (båndjern, bolte og inserts): A2-50 eller  

 bedre, DS/ISO 3506.
 Øvrige dele: Fe 360A eller Fe 360B, DS/ISO 630.
 SVEJSNING:
DS 412 OVERFLADEBEHANDLING:
 Tråde til ståltove: ASTM, A 741-76, class B.
 Øvrige dele: DS/ISO 1459 og DS/ISO 1461, dog belægningsmasse og  

 lagtykkelse:
Minimum gennemsnitsværdi for aftalte antal prøver = 0,090 mm Minimumværdi for hver enkelt prøve = 0,065 mm.
 BETON:
Fck >= MN/(m2) Ingen.
