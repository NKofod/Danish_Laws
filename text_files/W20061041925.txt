Klage over utilstrækkelig behandling af udflåd fra penis (peniskræft) Nævnet fandt ikke grundlag for kritik af den praktiserende læge, men fandt, at det havde været hensigtsmæssigt, om denne havde fulgt op på det fundne og havde rådgivet patienten om at være opmærksom på forandringer eller havde aftalt kontrol.
Nævnet lagde herved vægt på, at lægen løbende foretog relevante undersøgelser og iværksatte relevant behandling.
Nævnet lagde videre vægt på, at lægen burde have fulgt de enkelte undersøgelser op med kontrol eller have forklaret patienten, hvordan udviklingen kunne følges og hvilke faretegn, patienten skulle være opmærksom på, da der var tale om en knude af uafklaret natur.
