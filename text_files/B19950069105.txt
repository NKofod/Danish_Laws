(Oplægningsordningen) I medfør af § 9, stk. 2, § 12 og § 13, i lov om støtte til visse  

 strukturforanstaltninger inden for fiskeriet m.v., jf. lovbekendtgørelse nr.  

 282 af 30. april 1993, fastsættes:
 § 1.  Der kan med virkning fra den 1. september 1995  

 ydes oplægningsstøtte til ejere af fiskerfartøjer, som på  

 ansøgningstidspunktet er tilmeldt fiskeriet efter torsk i Østersøen på vilkår  

 af årsmængder.
 § 2.  Ansøger skal på ansøgningstidspunktet:
 Stk. 2.  Der kan ikke ydes støtte til fartøjer, der helt  

 eller delvist ejes af bierhvervsfiskere, jf. § 4 i lov om saltvandsfiskeri.
 Stk. 3.  Ansøgere, der modtager oplægningsstøtte efter  

 denne ordning, kan ikke derefter træde ud af ordningen vedrørende fiskeri på  

 årsmængder.
 § 3.  Ansøger må ikke drive selvstændigt, aktivt  

 fiskeri i oplægningsperioden, og ikke deltage som besætningsmedlem i fiskeri  

 med et fartøj, der har tilladelse til torskefiskeri i Østersøen.
Stk. 2.  Der må ikke under oplægningen drives fiskeri  

 eller foretages nogen form for sejlads med fartøjet.
Fartøjet må ikke  

 oplægges på land i forbindelse med værft eller værksted, ligesom der alene må  

 foretages normale løbende vedligeholdelsesarbejder om bord.
 § 4.  Den maksimale oplægningspriode, til hvilken der  

 kan ydes støtte, afhænger for det enkelte fartøj af, i hvilket omfang  

 årsmængderne i torskefiskeriet kan forhøjes til de mængder, der fremgår af §  

 29 i bekendtgørelse nr. 981 af 7. december 1994 om reguleringen af visse  

 fiskerier i 1995. Der anvendes følgende udgangspunkt:
 Stk. 2.  Hvis årsmængderne kan forhøjes, så de mindst  

 svarer til de mængder, der blev meldt ud i reguleringsbekendtgørelsen for  

 1995, afbrydes oplægningsstøtten fra den 15. september.
 Den mindste periode, der kan søges om, er 1 måned, og oplægningen skal  

 påbegyndes den 1. eller den 15. i den aktuelle måned.
 Stk. 3.  Strukturdirektoratet fastsætter nærmere  

 retningslinier for oplægningsperioder, herunder muligheden for at afvikle  

 oplægningsperioden i halve måneder.
§ 5.  Ansøgningen skal være Fiskerikontrollen i hænde,  

 senest 15 dage før oplægningen ønskes påbegyndt.
Sidste frist for indlevering  

 af ansøgninger om oplægningsstøtte i henhold til denne bekendtgørelse er den  

 15. november 1995. Oplægningen kan tidligst påbegyndes den 1. september og  

 skal være afsluttet den 31. december 1995.
 § 6.  Støttesatserne pr. dag fremgår af skemaet i  

 bilag I.
 Stk. 2.  Såfremt fartøjets tonnage, iflg.  

 Fiskeridirektoratets fartøjsregister, kun foreligger i BT, anvendes dette  

 mål.
 § 7.  Afgørelser efter nærværende bekendtgørelse  

 træffes af Strukturdirektoratet.
 Stk. 2.  Afgørelser, der i medfør af nærværende  

 bekendtgørelse træffes af Strukturdirektoratet, kan påklages til landbrugs-  

 og fiskeriministeren.
§ 8.  Efter lov om støtte til visse  

 strukturforanstaltninger inden for fiskeri m.v., bortfalder støtte efter  

 loven, hvis Stk. 2.  Landbrugs- og fiskeriministeren kan i de i stk.  

 1 nævnte tilfælde bestemme, at ydede beløb skal tilbagebetales.
 Stk. 3.  Når forholdene taler derfor, kan landbrugs- og  

 fiskeriministeren gøre undtagelse fra stk. 1 og 2.
§ 9.  Efter lov om støtte til visse  

 strukturforanstaltninger inden for fiskeri m.v., straffes den, der til brug  

 for afgørelser efter loven og Det Europæiske Økonomiske Fællesskabs  

 forordninger, som nævnt i § 1, stk. 2, eller forskrifter fastsat i medfør af  

 loven afgiver urigtige eller vildledende oplysninger, med bøde, medmindre  

 højere straf er forskyldt efter anden lovgivning.
Det samme gælder den, der  

 overtræder vilkår, der er fastsat i en sådan afgørelse.
Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådant.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.
 § 10.  Bekendtgørelsen træder i kraft dagen efter  

 offentliggørelsen i Lovtidende, og har virkning for ansøgninger indgivet fra  

 den 31. juli 1995.
