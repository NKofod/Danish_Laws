F - Arbejdsgivers eget arbejdsmarkedsbidrag (arbejdsgiverbidraget) F.1 Bidragspligten F.2 Arbejdsgiverbidragets størrelse F.3 Opgørelse af arbejdsgiverens bidragsgrundlag Arbejdsgivere har pligt til at betale eget arbejdsmarkedsbidrag, også  

 kaldet arbejdsgiverbidrag.
Dette afsnit omhandler de regler i AMFL, jf.  

 lovbek. nr. 744 af 21. sept. 1997, som knytter sig til denne pligt, herunder  

 reglerne for hvordan og hvornår arbejdsgiveren skal opgøre sit  

 bidragsgrundlag, samt hvordan arbejdsgiverbidraget skal angives og betales.
 Det er under omtalen af de enkelte indkomstarter i afsnit B og C omtalt, i  

 hvilket omfang, der skal betales arbejdsgiverbidrag af ydelserne.
F.1 Bidragspligten Efter AMFL § 7, stk. 2, påhviler bidragspligten arbejdsgivere her i  

 landet, der har ansatte omfattet af AMFL § 7, stk. 1. Pligten til at betale  

 arbejdsgiverbidrag skal imidlertid ses i sammenhæng med, i hvilket omfang der  

 udbetales vederlag som nævnt i AMFL § 9.
Karakteren af den juridiske enhed er ikke afgørende for, om der skal  

 betales arbejdsgiverbidrag eller ej.
Såvel selskaber, som  

 enkeltmandsvirksomheder, offentlige institutioner, foreninger og lignende, er  

 således bidragspligtige efter AMFL § 7, stk. 2, hvis de har ansatte, der er  

 bidragspligtige.
Selvstændigt erhvervsdrivende, der er bidragspligtige efter  

 AMFL § 7, stk. 3, er således tillige bidragspligtige efter AMFL § 7, stk. 2 i  

 det omfang, den selvstændigt erhvervsdrivende har ansatte, der er  

 bidragspligtige efter AMFL § 7, stk. 1.
Arbejdsgivere, der beskæftiger ansatte, som er bidragspligtige efter AMFL  

 § 7, stk. 1, men fritaget for bidragspligten efter AMFL § 7, stk. 4 eller 5,  

 er ikke bidragspligtige af lønudbetalinger mv. til disse personer.  

 Arbejdsgivere, der beskæftiger bidragspligtige ansatte, for hvilke, der ikke  

 kan opgøres et bidragsgrundlag efter AMFL § 8, stk. 1, litra a-d, er heller  

 ikke bidragspligtige af disse udbetalinger.
Det samme gælder arbejdsgivere,  

 der beskæftiger ansatte, der er omfattet af AMFL § 8, stk. 3 og 4 eller af  

 AMFL § 8, stk. 6, som indsat ved lov nr. 892 af 3. dec. 1997.
Udenlandske virksomheder, der har fast driftssted i Danmark, er  

 bidragspligtige efter AMFL § 7, stk. 2, hvis der ved driftsstedet er  

 beskæftiget ansatte omfattet af AMFL § 7, stk. 1. Udenlandske virksomheder  

 med fast driftssted i Danmark, skal udbetale løn mv. og indeholde A-skat af  

 lønnen til de ansatte gennem en befuldmægtiget, jf.
KSL § 46, stk. 4. Den  

 befuldmægtigede skal tillige indeholde lønmodtagerbidrag, jf. § 4 i AMFLbek.  

 nr. 1250 af 16. dec. 1996. For så vidt angår arbejdsgiverbidraget påhviler  

 det den udenlandske arbejdsgiver at afregne dette, jf. § AMFL § 11, stk. 9.  

 Den udenlandske arbejdsgiver kan dog afregne bidraget via den  

 befuldmægtigede.
 Udenlandske virksomheder, som ikke har hjemting eller fast driftssted, men  

 udbetaler løn til ansatte, der er bidragspligtige efter AMFL § 7, stk. 1, er  

 principielt bidragspligtige efter AMFL § 7, stk. 2. Det forhold, at lønnen er  

 omfattet af KSL § 44, litra b og ikke af § 43, stk. 1 medfører imidlertid, at  

 den udenlandske virksomhed hverken skal opgøre et bidragsgrundlag og  

 indeholde lønmodtagerbidrag eller betale arbejdsgiverbidrag af lønnen til de  

 ansatte, jf.AMFL § 8, stk. 1, litra a og § 9, stk. 1 modsætningsvis.
Hvis en udenlandsk virksomhed, som ikke har hjemting eller fast driftssted  

 i Danmark vælger at udbetale lønnen til de ansatte i Danmark gennem en  

 befuldmægtiget, skal den befuldmægtigede indeholde A-skat, jf.
KSL § 46, stk.  

 5. Der skal derimod ikke indeholdes lønmodtagerbidrag, da der ikke er  

 opkrævningsmæssig hjemmel hertil, desuagtet de ansatte er bidragspligtige og  

 der er hjemmel til at opgøre et bidragsgrundlag, jf. også TfS 1996,780 (TSS).  

 Den udenlandske virksomhed har - da virksomheden er bidragspligtig efter AMFL  

 § 7, stk. 2 og der kan opgøres et grundlag efter AMFL § 9 - derimod pligt til  

 at afregne arbejdsgiverbidrag, jf.
AMFL § 11, stk. 9.
F.2 Arbejdsgiverbidragets størrelse Arbejdsgiverbidraget betales med 0,33 pct. af bidragsgrundlaget i 1998.  

 Arbejdsgiverbidraget udgør i 1998 0,6 pct. af bidragsgrundlaget, jf. § 5,  

 stk. 3 i AMFL.
I medfør af AMFL § 6 A er arbejdsgiverbidraget for 1998 dog  

 nedsat med 0,27 procentenheder.
F.3 Opgørelse af arbejdsgiverens bidragsgrundlag Arbejdsgiverens bidragsgrundlag skal opgøres efter § 9, stk. 1 og 2 i  

 AMFL.
Heraf følger, at arbejdsgiverens bidragsgrundlag, jf.
AMFL § 9, stk. 1, er  

 de vederlag i penge mv., der er nævnt i AMFL § 8, stk. 1, litra a-d, dvs.:
. Løn mv. omfattet af KSL § 43, stk. 1 (AMFL § 8, stk. 1, litra a).  

 Vederlag mv., der med hjemmel i KSL § 45, stk. 1, er gjort til B-indkomst,  

 skal dog ikke medregnes til arbejdsgiverens bidragsgrundlag, jf.
AMFL § 9,  

 stk. 1.
 . Den skattepligtige værdi af A-skattepligtige personalegoder (AMFL § 8,  

 stk. 1, litra b).
 . Indbetalinger, som arbejdsgiveren foretager til ordninger omfattet af  

 PBL § 19 (AMFL § 8, stk. 1, litra c). Såvel den ansattes egen indbetaling som  

 arbejdsgiverens indbetaling indgår i bidragsgrundlaget.
 . Fratrædelsesgodtgørelser, efterbetalinger og pensionslignende ydelser i  

 pengeform til tidligere ansatte m.fl., herunder disses pårørende, kompagnoner  

 og personer med tidligere tillidshverv i virksomheden (AMFL § 8, stk. 1,  

 litra d).
Arbejdsgiverens bidragsgrundlag omfatter, jf.
AMFL § 9, stk. 2, tillige  

 beløb, der ikke kan henføres til den enkelte ansatte, og som arbejdsgiveren  

 indbetaler til pensionskasser omfattet af lov om tilsyn med  

 firmapensionskasser (tilsagnsordninger) eller til hjælpe- og  

 understøttelsesfonde godkendt efter PBL § 52. Arbejdsgiveren skal således  

 dels betale et arbejdsmarkedsbidrag af indbetalinger til de nævnte ordninger  

 med satsen for lønmodtagerbidraget, dels med satsen for arbejdsgiverbidraget.
*Den midlertidige pensionsopsparing, jf. lov nr. 803 af 24. okt. 1997, som  

 arbejdsgiveren skal indeholde hos den ansatte fragår ikke i arbejdsgiverens  

 bidragsgrundlag.* Arbejdsgiverens bidragsgrundlag omfatter ikke udbetalinger af honorarer,  

 vederlag mv., som udbetales for personligt arbejde, der ydes uden for et  

 egentligt ansættelsesforhold, dvs. honorarer mv. omfattet af AMFL § 8, stk.  

 1, litra e.
Det vil sige, at der ikke skal betales arbejdsgiverbidrag af  

 honorarer mv., heller ikke selv om der indeholdes lønmodtagerbidrag af  

 honoraret, hvilket bl.a. er tilfældet for bestyrelseshonorarer.
Derimod  

 omfatter arbejdsgiverens bidragsgrundlag honorarudbetalinger (løn), som  

 udbetales i et egentligt ansættelsesforhold, idet sådanne beløb er omfattet  

 af AMFL § 8, stk. 1, litra a, da beløbet er A-indkomst i medfør af KSL § 43,  

 stk. 1.
Beregningen af arbejdsgiverens bidrag sker således som udgangspunkt af det  

 samme grundlag, som det arbejdsgiveren skal indeholde lønmodtagerbidrag af,  

 dog tillagt indbetalinger til pensionsordninger omfattet af PBL § 19 og  

 fratrukket udbetalinger af vederlag til personer, der ikke er egentlige  

 ansatte, jf. eksempel 1 og 1 A nedenfor.
Arbejdsgiverbidraget af  

 A-skattepligtige personalegoder beregnes også på grundlag af de samme  

 værdier, som bruges ved opgørelsen af lønmodtagerbidraget.
Afgørelser om, i hvilket omfang en ansat skal betale lønmodtagerbidrag af  

 en konkret ydelse, har således også betydning for, om arbejdsgiveren skal  

 betale arbejdsgiverbidrag af den konkrete ydelse.
Som et eksempel herpå kan  

 nævnes, at skatte- og bidragsfri rejse- og befordringsgodtgørelse, der  

 udbetales til de ansatte, heller ikke skal medregnes til arbejdsgiverens  

 bidragsgrundlag, ligesom fx afgørelsen om, at refusioner, som arbejdsgiveren  

 modtager fra det offentlige ikke må modregnes i det beløb, arbejdsgiveren  

 skal indeholde lønmodtagerbidrag af, også betyder, at refusionen ikke må  

 modregnes i det beløb, der skal beregnes arbejdsgiverbidrag af.
 Beregningen af arbejdsgiverens bidragsgrundlag kan ske på forskellige  

 måder:
Udgangspunktet for beregningen er . de konteringer, der er foretaget i forbindelse med lønudbetalingerne til  

 de ansatte, . konteringer for arbejdsgiverens indbetaling til ATP og andre  

 pensionsordninger omfattet af PBL § 19 (arbejdsgiveradministrerede  

 pensionsordninger).
 I det følgende vises to måder at beregne arbejdsgiverens bidragsgrundlag  

 på:
Eksempel 1 Der er tale om en lille virksomhed med en ansat, der ikke får særlige  

 løndele ud over det kontante vederlag.
Beregningen er vist for den måned,  

 hvor der er indbetalt ATP for den ansatte.
 Beregningsgrundlaget for arbejdsgiverbidraget er 23.096,40 kr.  

 Arbejdsgiverbidraget bliver herefter 76,21 kr. (0,33 pct. i 1998).  

 Arbejdsgiverbidraget afrundes inden angivelse og betaling til 76 kr.
Eksempel 1 a Der er tale om samme virksomhed som i eksempel 1, men beregningen er vist  

 for en måned, hvor der ikke er indbetalt ATP.
 Beregningsgrundlaget for arbejdsgiverbidraget er 22.425,45 kr.  

 Arbejdsgiverbdiraget bliver herefter 74 kr. (0,33 pct. i 1998).
Eksempel 2 Beregningen er foretaget for et selskab med 5 ansatte og en  

 bestyrelsesformand.
Ud over kontante vederlag ydes der personalegoder, som der skal indeholdes  

 lønmodtagerbidrag og A-skat i, samt bidrag til arbejdsgiveradministrerede  

 pensionsordninger.
I eksemplet indbetaler arbejdsgiveren 15.000 kr. om  

 måneden til en arbejdsgiveradministreret pensionsordning, hvoraf 5.000 kr. er  

 trukket hos de ansatte.
Bestyrelsesformanden får et honorar, hvor der skal  

 indeholdes både lønmodtagerbidrag og A-skat i.
Som i eksempel 1 er  

 beregningen af arbejdsgiverbidraget vist for den måned, hvor der er indbetalt  

 til ATP og andre arbejdsgiveradministrerede ordninger.
 Beregningsgrundlaget for arbejdsgiverbidraget er på 130.356,99 kr.  

 Arbejdsgiverbidraget bliver så 430,17 kr. (0,33 pct. i 1998), men afrundes  

 inden angivelse og betaling til 430 kr.
F.3.1 Periodisering, angivelse og betaling af arbejdsgiverbidrag Opgørelsen af arbejdsgiverens bidragsgrundlag, angivelse og betaling af  

 arbejdsgiverbidraget skal ske samtidig med, at arbejdsgiveren indeholder  

 lønmodtagerbidrag og A-skat.
 Selv om arbejdsgiveren principielt skal beregne sit bidragsgrundlag og  

 arbejdsgiverbidraget samtidig med, at der indeholdes lønmodtagerbidrag, vil  

 det i praksis være tilstrækkeligt, at virksomheden foretager opgørelsen  

 månedsvis, hvis dette er mere hensigtsmæssigt.
 For så vidt angår indbetalinger, som arbejdsgiveren foretager til en  

 ordning omfattet af § 19 i PBL, herunder indbetalinger til ATP, skal disse  

 medregnes i den måned, hvor arbejdsgiveren indbetaler beløbet til  

 pensionsordningen.
 ATP-beløb, der skal betales i januar 1998, skal medregnes til  

 arbejdsgiverens bidragsgrundlag med den sats, som gælder for 1997.
Hvis arbejdsgiveren ønsker det, kan indbetalinger til pensionsordninger  

 omfattet af PBL § 19 medregnes til bidragsgrundlaget måned for måned.
Hvis en  

 ansat udelukkende aflønnes i form af A-skattepligtige personalegoder, skal  

 arbejdsgiveren medregne værdien af disse personalegoder til sit  

 bidragsgrundlag på det tidspunkt, hvor den ansatte godskrives værdien, jf.  

 AMFLbek. nr. 1250 af 16. dec. 1996, § 10, sidste pkt.
Arbejdsgiverbidraget skal angives og betales samtidig med indeholdte  

 løn-modtagerbidrag og A-skat, jf.
AMFL § 13, stk. 4 samt § 13A, stk. 1. For  

 så vidt angår arbejdsgiverbidrag, som skal betales af virksomheder inden for  

 stat og kommuner m.fl., gælder de regler om fremrykket afregning, som er  

 omtalt i H.6, også for disse virksomheders arbejdsgiverbidrag.
Om  

 konsekvenserne af ikke at angive og indbetale arbejdsgiverbidrag til tiden,  

 henvises til H.4 samt til H.5.
 Arbejdsgiverbidraget skal angives i en særskilt rubrik på angivelsen.  

 Arbejdsgiverbidrag af beløb, der vedrører indbetalinger til pensionskasser  

 omfattet af lov om tilsyn med firmapensionskasser (tilsagnsordninger) eller  

 til hjælpe- og understøttelsesfonde godkendt efter PBL § 52, skal for så vidt  

 angår det bidrag, der er beregnet med lønmodtagersatsen, anføres i den  

 særskilte rubrik herfor, mens den del, der er beregnet med satsen for  

 arbejdsgivere, skal anføres i rubrikken for arbejdsgiverbidrag.
F.3.2 Reguleringer Hvis det i forbindelse med f.eks. ligning eller arbejdsgiverkontrol viser  

 sig, at en ansat har betalt for lidt eller for meget i lønmodtagerbidrag, kan  

 dette medføre, at også arbejdsgiverbidraget skal reguleres.
Denne regulering foretages i medfør af AMFL § 15, stk. 3 af Told-Skat.
De  

 nærmere regler for, hvordan sådanne reguleringer skal foretages fremgår af §  

 20 i AMFLbek. nr. 1250 af 16. dec. 1996.
