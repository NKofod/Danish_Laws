En ansøgning om overdragelse af eksportkøreslstilladelse på grund af  

 overgang til andet erhverv blev ikke imødekommet fordi tilladelserne ikke var  

 over 2 år gamle.
Ministeriet stadfæstede direktoratets afgørelse.
 I brev af 8. december 1986 (j.nr. 1167/ssf) har De i medfør af § 5 i lov  

 nr. 257 af 22. maj 1974 om international godstransport med motorkøretøjer  

 indbragt Direktoratet for Vejtransports afgørelse af 11. november 1986, hvori  

 direktoratet meddelte afslag på en ansøgning om overførsel af 2  

 EF-tilladelser fra vognmand Jørgen Bay, Frederiksværk,  

 til vognmand Kim Johansen, Kvistgård.
Det fremgår af sagen, at de 2 EF-tilladelser er udstedt i 1985 med  

 gyldighed fra henholdsvis den 27. april 1985 og den 1. januar 1986. Det  

 fremgår endvidere af sagen, at Jørgen Bay ønsker at afhænde hele sin  

 vognmandsvirksomhed, omfattende de 2 EF-tilladelser samt 5  

 vognmandstilladelser og materiel, til Kim Johansen.
Begrundelsen for,  

 at Jørgen Bay ønsker at ophøre med at drive vognmandsvirksomhed er overgang  

 til andet erhverv.
Endelig fremgår det, at Jørgen Bay og Kim Johansen i en årrække har haft  

 et nært samarbejde, hvorfor Kim Johansen vil overtage Jørgen Bays nuværende  

 kørselsaftaler.
Det er samtidig blevet oplyst, at Jørgen Bay fortsat ønsker  

 at udnytte de 2 tilladelser, såfremt ministeriets behandling af sagen ikke  

 fører til en ændret afgørelse.
 Direktoratet for Vejtransport har i sit afslag af 11. november 1986 på  

 overdragelsen af de 2 EF-tilladelser lagt vægt på, at de pågældende  

 tilladelser har haft gyldighed fra henholdsvis 1985 og 1986 og at  

 begrundelsen for, at Jørgen Bay på nuværende tidspunkt ønsker at ophøre med  

 at drive virksomhed som eksportvognmand er overgang til andet erhverv.
 I Deres brev af 8. december 1986 har De peget på, at det efter Deres  

 opfattelse ikke forekommer rimeligt, at det i realiteten ikke er muligt at  

 sælge en vognmandsforretning, der har eksisteret i adskillige år på grund af,  

 at virksomheden inden for de sidste par år har fået tildelt 2 EF-tilladelser.
 De har desuden anført, at det på nuværende tidspunkt ikke vil være muligt  

 at sælge virksomheden uden eksporttilladelser, idet virksomhedens kundekreds  

 ikke kan betjenes uden tilladelserne.
 De har endvidere anført, at det efter Deres opfattelse ikke forekommer  

 rimeligt, at »det i realiteten er brancheorganisationerne, der er  

 afgørende instans i denne ansøgning om overdragelse af  

 eksportkørselstilladelser«.
 Endelig hævder De, at der inden for de sidste 2-3 år flere gange er blevet  

 givet tilladelse til overdragelse af eksportkørselstilladelser fra vognmænd,  

 der hverken har været syge eller gamle, samt at der er sket overdragelser af  

 eksportkørselstilladelser, der kun har været i overdragerens besiddelse i  

 ganske få år.
 Efter indbringelse af sagen for ministeriet har denne på ny været genstand  

 fordrøftelse i Eksportkørselsudvalget og ministeriet kan meddele følgende:
Ministeriet er ud fra følgende betragtninger enig i den afgørelse,  

 Direktoratet for Vejtransport har truffet: Som udgangspunkt er  

 eksportkørselstilladelser uoverdragelige.
Ministeriet har imidlertid tilladt  

 overdragelse, når ganske særlige omstændigheder taler herfor, f.eks. hvor  

 overdrageren på grund af alder, sygdom eller lignende har måttet ophøre med  

 at drive eksportkørselsvirksomhed.
Der har således i det enkelte tilfælde  

 været mulighed for at tage individuelle hensyn.
Ministeriet finder imidlertid  

 ikke, at der i den foreliggende sag foreligger sådanne særlige forhold, der  

 kan begrunde en undtagelse fra hovedreglen om uoverdragelighed.
Ministeriet  

 har i den forbindelse lagt vægt på, at de 2 tilladelser først har haft  

 gyldighed fra 1985 henholdsvis 1986, samt at begrundelsen for at Jørgen Bay  

 ønsker at ophøre med at drive vognmandsvirksomhed som eksportvognmand er  

 overgang til andet erhverv.
 Ministeriet stadfæster derfor den af Direktoratet for Vejtransport trufne  

 afgørelse af 11. november 1986 om overførsel af 2 EF-tilladelser fra   

 vognmand  Jørgen  Bay,  Frederiksværk, til  vognmand  Kim  Johansen,   

 Kvistgård.
Det tilføjes, at ministeriet i lyset af den forestående liberalisering af  

 vejtransporten inden for EF overveje overdrageligheden af  

 eksportkørselstilladelser.
I overvejelserne indgår også spørgsmålet om,  

 hvorlænge en tilladelsesindehaver skal have haft eksportkørselstilladelser,  

 før overdragelse kan godkendes.
 Deres klient er ikke tilskrevet herfra.
