(Til statsamterne, Københavns  

 overpræsidium og rigsombudet på Færøerne/i Grønland) § 1 Ved lov nr. 326 af 4. juni 1986 om ændring af adoptionsloven og  

 indfødsretsloven er der i § 2 indføjet en ny § 2 A i indfødsretsloven  

 (bekendtgørelse nr. 155 af 6. april 1978). Ændringen indebærer, at  

 udenlandske adoptivbørn i visse tilfælde automatisk erhverver dansk  

 indfødsret i forbindelse med adoption, jfr. justitsministeriets  

 bekendtgørelse nr. 597 af 5. september 1986, § 23.
§ 2 Den automatiske erhvervelse af dansk indfødsret opnås, hvis følgende  

 betingelser er opfyldt:
§ 3 Hvis barnet ved adoptionsbevillingen får dansk indfødsret, skal statsamtet  

 (overpræsidiet/rigsombudet) anføre det i bevillingen, jfr.  

 familieretsdirektoratets cirkulære af 5. september 1986, § 36, stk. 1.
Stk. 2.  Oplysningen om indfødsretserhvervelsen skal ske  

 med henvisning til »§ 2 A i indfødsretsloven.« § 4 I forbindelse med udstedelse af de adoptionsbevillinger, der automatisk  

 medfører dansk statsborgerskab, skal statsamtet underrette  

 indenrigsministeriet, folkeregistret i bopælskommunen, politimesteren i den  

 politikreds, bopælskommunen hører til, direktoratet for udlændinge, den  

 danske adoptionsformidlende organisation, som måtte have medvirket til  

 adoptionen og i visse tilfælde den herværende repræsentation for det fremmede  

 land, som adoptivbarnet hidtil har været statsborger i.
 Stk. 2.  Underretningen til indenrigsministeriet,  

 folkeregistret, politimesteren og direktoratet for udlændinge sker ved en  

 GENPART af adoptionsbevillingen (eventuelt fotokopi), medens den  

 adoptionsformidlende organisation og den udenlandske repræsentation  

 orienteres i overensstemmelse med de særlige formularer, som er udsendt af  

 indenrigsministeriet.
Stk. 3.  Til brug for indenrigsministeriet og  

 folkeregistret skal statsamtet i tilslutning til oplysningen om barnets  

 adresse give oplysning om barnets personnummer.
Til direktoratet for  

 udlændinge skal statsamtet oplyse om barnets udlændingenummer.
§ 5 Samtidig med meddelelsen om ændring af statsborgerskabet skal nogle af de  

 fremmede landes repræsentationer have tilsendt de gyldige udenlandske pas og  

 statsborgerretsbeviser, som måtte være udfærdiget for barnet.
I disse  

 tilfælde skal adoptivforældrene derfor afkræves sådanne udenlandske  

 legitimationspapirer, før adoptionsbevillingen bliver sendt til dem.
 Stk. 2.  En ajourført fortegnelse over de fremmede  

 landes repræsentationer, der skal underrettes om ændring af  

 statsborgerskabet, og i hvilke tilfælde statsamtet skal indkræve de nævnte  

 legitimationspapirer, fås ved henvendelse til indenrigsministeriet.
 Stk. 3.  Da de fleste adoptioner finder sted på en sådan  

 måde, at adoptivforældrene er anonyme, må statsamterne sørge for, at der ikke  

 til de fremmede landes repræsentationer gives oplysning om barnets nuværende  

 bopælskommune, adresse og personnummer.
§ 6 Får barnet ikke automatisk dansk statsborgerskab i forbindelse med  

 adoptionen, men fremgår det udtrykkeligt af adoptionsansøgningen, at  

 adoptanterne ønsker, at barnet får tillagt dansk statsborgerskab, sendes  

 genpart af bevillingen til indenrigsministeriet, vedlagt fotokopi af følgende  

 dokumenter:
 Stk. 2.  Ved stedbørnsadoptioner skal ansøgningen være  

 underskrevet af både adoptanten og den biologiske forældrepart, der er gift  

 med adoptanten.
§ 7 Dette cirkulære træder i kraft den 1. oktober 1986.
 Stk. 2.  § 8 i indenrigsministeriets cirkulære af 22.  

 november 1978 om ændring af lov om dansk indfødsret, og indenrigsministeriets  

 cirkulære af 7. december 1978 om erhvervelse af dansk indfødsret for visse  

 udenlandske adoptivbørn, ophæves.
