(Til alle frie grundskoler) I medfør af aftale af 2. marts 1990 mellem Finansministeriet og Lærernes  

 Centralorganisation om ferieregler for tjenestemænd i folkeskolen m.fl.  

 fastsættes følgende:
 § 1.  Cirkulæret omfatter ledere/lærere og  

 børnehaveklasseledere ved frie grundskoler.
 § 2.  Aftale af 26. oktober 1987 om ferieregler for  

 statens tjenestemænd finder tilsvarende anvendelse for ledere, lærere og  

 børnehaveklasseledere ved frie grundskoler, jf. dog §§ 3-7.
 § 3.  § 1, stk. 6, i aftalen af 26. oktober 1987  

 finder ikke anvendelse.
 § 4.  Som supplement til § 2, stk. 6, i aftalen af 26.  

 oktober 1987 gælder følgende: Skolefridage uden for den for institutionen  

 fastsatte sommerferielukningsperiode medregnes ikke som feriedage.
 § 5.  Hvis ledere, lærere eller børnehaveklasseledere  

 ved frie grundskoler, for hvem arbejdstiden er udtrykt ved et pligtigt  

 undervisningstimetal, afvikler ferie på skoledage, omregnes antallet af  

 feriedage til skoledage med ferie således:
 Det herved fremkomne antal feriedage på skoledage afrundes til nærmeste  

 hele antal feriedage på skoledage.
 § 6.  I aftalen af 26. oktober 1987 forstås begrebet  

 »styrelse« som »skolens bestyrelse/styrelse«.
 § 7.  § 8, stk. 1, 2. pkt., i aftalen af 26. oktober  

 1987 gælder med den modifikation, at dispensation kan gives uden forudgående  

 forelæggelse for vedkommende minister.
 § 8.  Cirkulæret har virkning fra 1. januar 1990, dog  

 således at ledere, lærere og børnehaveklasseledere, der er ansat inden 2.  

 marts 1990, har krav på 5 ugers ferie med fuld løn i ferieåret 1990/91, uden  

 hensyn til om beskæftigelsen i 1989 efter reglerne i dette cirkulære har  

 givet grundlag for fuld ferieoptjening.
 P. m. v.
 e. b.
Pia Thomsen fm.
