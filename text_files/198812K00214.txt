Nr LSF 214 Forslag til Lov om statsgaranti for obligationslån optaget af Færøernes  

 Realkreditinstitut Fremsat af finansministeren (Palle Simonsen) den 15. februar 1989 Vedtaget ved tredjebehandling den 4. april 1989 Lov nr. 257 af 24/04/1989 § 1. Finansministeren kan på statskassens vegne give garanti for forrentning og tilbagebetaling af obligationslån på indtil 300 mio.
kr. optaget af Færøernes Realkreditinstitut i perioden 1. april 1989 til 31. marts 1994 til finansiering af udlån mod sikkerhed i fiskerfartøjer hjemmehørende på Færøerne. § 2. Vilkårene for garantien  

 fastsættes af finansministeren.
Oprindeligt fremsat forslag § 1 Finansministeren kan på statskassen vegne give garanti for forrentning og  

 tilbagebetaling af obligationslån på indtil 300 mio. kr. optaget af Færøernes  

 Realkreditinstitut i perioden 1. april 1989 til 31. marts 1994 til  

 finansiering af udlån mod sikkerhed i fiskefartøjer hjemmehørende på  

 Færøerne.
§ 2 Vilkårene for garantien fastsættes af finansministeren.
Bemærkninger til lovforslaget Almindelige bemærkninger Færøernes Realkreditinstitut blev oprettet ved lov nr. 60 af 12. marts  

 1955 med det formål at yde 1. prioritetslån i færøske fiskefartøjer op til 50  

 pct. af vurderingsværdien.
 Ved udgangen af regnskabåret 1987-88 havde instituttet udestående udlån  

 til et beløb af 343,5 mio. kr., hvoraf 292,0 mio. kr. er finansieret ved  

 udstedte obligationer med statsgaranti.
Ved lov nr. 174 af 5. juni 1959 bemyndigedes finansministeren til at  

 meddele garanti for forrentning og tilbagebetaling af obligationslån optaget  

 af Færøernes Realkreditinstitut inden for en femårig ramme.
Ordningen med en  

 femårig garantiramme er videreført ved lov nr. 53 af 4. marts 1964, lov nr.  

 384 af 27. november 1968, lov nr. 605 af 28. november 1973 som ændret ved lov  

 nr. 582 af 26. november 1975, lov nr. 90 af 14. marts 1979, lov nr. 155 af  

 11. april 1984 og lov nr. 961 af 19. december 1986. Staten har ikke hidtil i  

 henhold til garantien været påført udgifter for at opfylde instituttets  

 forpligtelser.
Garantirammen der i følge overnnævnte lov nr. 155 af 11. april 1984  

 andrager i alt 215 mio. kr. for femåret 1. april 1984 til 31. marts 1989 blev  

 ved lov nr. 961 af 19. december 1986 forhøjet til 300 mio. kr.
Baggrunden var  

 et fortsat behov for investeringer i fornyelse og udvikling af den færøske  

 fiskeflåde i takt med den teknologiske udvikling.
 Til finansiering af nyinvesteringer i samt ombygning af fiskeskibe,  

 herunder specielt udskiftning af konventionelle ferskfisketrawlere samt  

 fornyelse af linebådene foreslås, at den hidtidige ordning videreføres,  

 således at staten for femåret 1. april 1989 til 31. marts 1994 yder garanti  

 for forrentning og tilbagebetaling af obligationslån, som Færøernes  

 Realkreditinstitut måtte optage inden for et beløb af 300 mio. kr., og  

 ligesom det er tilfældet for den gældende lov med mulighed for fri udnyttelse  

 af det samlede garantibeløb inden for perioden.
I november 1967 blev der med Danmarks Nationalbank etableret en ordning,  

 hvorefter instituttets obligationer, der p.t. bærer en pålydende rente på 8  

 pct. p.a. overtages til pari af Danmarks Nationalbank.
Danmarks Nationalbank  

 har erklæret sig villig til at videreføre denne midlertidige ordning under  

 forudsætning af, at der fortsat ydes statsgaranti for obligationerne.  

 Støtteelementet og dermed de økonomiske konsekvenser i relation til statens  

 budget afhænger af renteniveauet.
