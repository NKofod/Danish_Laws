Bekendtgørelse om ændring af bekendtgørelse om mærkning, registrering og flytning af kvæg, svin, får eller geder (Slagtelamsordning) § 1 I bekendtgørelse nr. 1121 af 1. december 2009 om mærkning, registrering og flytning af kvæg, svin, får eller geder foretages følgende ændringer:
 1. I § 1 indsættes efter nr. 12 som nye numre:
 »13) »Godkendt bøjleøremærke«: Et godkendt øremærke af U-form, der isættes rundt om kanten af øret.
14) »Godkendt elektronisk bøjleøremærke«: Et godkendt elektronisk øremærke af U-form, der isættes rundt om kanten af øret.« Nr. 13-17 bliver herefter nr. 15-19.
 2. § 1, nr.15, affattes således:
»15) »Godkendt chip«: Elektronisk chip (transponder) der er godkendt af Fødevarestyrelsen til mærkning af får og geder jf. bekendtgørelse om tekniske krav og godkendelse m.m. til øremærker, elektroniske øremærker og chip til får eller geder.« 3. § 6 affattes således:
 »§ 6. Får og geder skal til stadighed være forsynet med:
1) To godkendte øremærker, ét i hvert øre, eller 2) ét godkendt øremærke og ét godkendt elektronisk øremærke, placeret i hvert sit øre.
 Stk. 2. Får og geder født før den 1. januar 2003 behøver kun at være mærket med ét godkendt øremærke, medmindre de samhandles.
 Stk. 3. Får og geder født efter den 31. december 2009, og som samhandles, skal være mærket i overensstemmelse med stk. 1, nr. 2.
 Stk. 4. Lam og kid, der bliver slagtet i Danmark inden en alder på 12 måneder, kan uanset stk. 1 nøjes med at være forsynet med ét godkendt øremærke eller ét godkendt elektronisk øremærke. Øremærket eller det elektroniske øremærke skal være præget med enten CKR-nummer eller oprindelsesbesætningens CHR-nummer.
 Stk. 5. Lam og kid, der er mærket, jf. stk. 4, og som samhandles eller eksporteres, skal forsynes med mærkning i overensstemmelse med stk. 1, nr. 2.
 Stk. 6. Mærkning efter bestemmelserne i stk. 1 og 4, skal være foretaget senest 60 dage efter fødslen, og inden dyret føres fra oprindelsesbesætningen.
 Stk. 7. De to godkendte øremærker, som omhandlet i stk. 1, nr. 1, må ikke begge være godkendte bøjleøremærker.
Stk. 8. Får og geder i godkendte zoologiske anlæg kan i stedet for mærkning i overensstemmelse med stk. 1, forsynes med én godkendt chip, jf. § 28, stk. 1, nr. 2, litra h.« 4. Efter § 16 indsættes:
»Flytning af får og geder § 16a.
Lam og kid mærket i overensstemmelse med § 6, stk. 4, og som er forsynet med godkendt øremærke præget med CHR-nummer, må kun flyttes direkte, eller via et godkendt samlested, fra oprindelsesbesætningen til slagteri eller direkte, eller via køle- eller fryseanlæg eller afhentningsplads, fra oprindelsesbesætningen til forarbejdningsanlæg i Danmark.« 5. § 28, stk. 1, nr. 2, litra a, affattes således:
»a) CKR-nummer.
For lam og kid, der er forsynet med øremærker præget med CHR-nummer, jf. § 6, stk. 4, registreres CHR-nummer.« 6. I § 28, stk. 1, nr. 2, indsættes efter litra g som nyt litra:
»h) Placering af godkendt chip, for så vist angår zoologiske anlæg, jf. § 6, stk. 8.« 7. § 34, stk. 1, nr. 1, affattes således:
»1) CKR-nummer.
For lam og kid, der er forsynet med øremærker præget med CHR-nummer, jf. § 6, stk. 4, registreres CHR-nummer.« § 2 Bekendtgørelsen træder i kraft 4. april 2011.
