Fremsat den 6. oktober 2004 af  

 økonomi- og erhvervsministeren (Bendt Bendtsen) Forslag til Lov  

 om ændring af lov om autorisation af elinstallatører m.v.  

  

 og lov om gasinstallationer og installationer i forbindelse  

  

 med vand- og afløbsledninger (Adgang for ikke-autoriserede  

 til at foretage visse udskiftninger m.v.) § 1 I lov om autorisation af elinstallatører m.v., jf.  

 lovbekendtgørelse nr. 989 af 8. december 2003, som ændret ved § 14 i lov  

 nr. 442 af 9. juni 2004, foretages følgende ændring:
 1.  


  

 § 3, stk. 3,  

  

 affattes således:
»  

 Stk. 3. Enhver må  

 foretage udskiftning af afbrydere og stikkontakter uden jordkontakt for højst  

 250 V på steder, hvor der ikke er krav om højere kapslingsklasse end IP20. Er  

 stikkontakterne forsynet med jordkontakt, må enhver foretage sådan  

 udskiftning,  

 hvor der ikke er krav om højere kapslingsklasse end IP20, hvis installationen  

 er beskyttet med HPFI- eller HFI-afbryder.
Enhver må ligeledes opsætte og  

 nedtage belysningsarmaturer på steder, hvor der ikke er krav om højere  

 kapslingsklasse  

 end IP20, samt i badeværelser.
Enhver må endvidere i private boliger foretage  

 arbejder, der er omfattet af § 2, nr. 4.« § 2 I lov om gasinstallationer og installationer i  

 forbindelse med vand- og afløbsledninger, jf. lovbekendtgørelse nr. 988 af 8.  

 december 2003, foretages følgende ændringer:
 1.  


  

 § 6, nr. 3  

  

 , affattes således:
»3)  

 	  

 Simple  

 installationsarbejder, herunder udskiftning af armaturer og lignende, på  

 vand-  

 og afløbsområdet, under nærmere angivne vilkår, hvor arbejdet ikke kan udgøre  

 sundheds- og miljømæssige risici.« 2.  

  

 I  

  

 § 7, stk. 3, 1. pkt.,  

  

 indsættes efter  

 »gasområdet«: »eller på vand- og sanitetsområdet«.
§ 3 Loven træder i kraft den 1. januar 2006.
Bemærkninger til lovforslaget Almindelige bemærkninger 1. Baggrund for lovforslaget En række undersøgelser viser, at byggepriserne i Danmark er  

 for høje.
Der findes et omfattende regelsæt, som skal sikre, at de  

 materialer, der anvendes i byggeriet, er i orden, og at det håndværk, der  

 bliver udført, er forsvarligt og sikkert.
Disse regler kan imidlertid i nogen  

 grad virke konkurrencehæmmende.
Regeringen nedsatte på denne baggrund i  

 sommeren 2003 en arbejdsgruppe vedrørende konkurrencebegrænsninger i  

 byggebranchen.
Arbejdsgruppen er i foråret 2004 fremkommet med en rapport,  

 som  

 indeholder en række anbefalinger til, hvorledes konkurrencen i byggeriet kan  

 fremmes.
Rapporten er offentliggjort i juni 2004 og kan bl.a. findes på  

 Konkurrencestyrelsens hjemmeside på internetadressen www.ks.dk samt på  

 Økonomi-  

 og Erhvervsministeriets hjemmeside på internetadressen www.oem.dk.
De gældende autorisationsordninger på el- og VVS- og  

 kloakinstallationsområdet har som hovedformål at sikre, at arbejdet udføres  

 sikkerhedsmæssigt forsvarligt.
Autorisationsordningerne kan imidlertid virke  

 som adgangsbarrierer til markedet og derved holde andre aktører ude.  

 Autorisationsordningerne  

 kan på denne måde medvirke til, at konkurrencen i denne del af byggeriet er  

 for  

 svag og priserne for høje.
 Med lovforslaget indføres den ordning, at visse  

 reparationer og udskiftninger, som forbrugerne selv må udføre, men som det  

 efter gældende lov ikke er tilladt for andre håndværkere end autoriserede  

 installatører at udføre, kan udføres af enhver.
 Lovforslaget lemper således kravene i  

 autorisationsordningerne og skaber grundlag for mere konkurrence, uden at  

 hensynet til sikkerheden sættes over styr.
 Med de foreslåede ændringer gennemføres den ovennævnte  

 arbejdsgruppes anbefalinger for så vidt angår el- og VVS- og  

 kloakinstallationsområdet.
2. Lovforslagets økonomiske og administrative  

 konsekvenser for staten Lovforslaget har ingen økonomiske eller administrative  

 konsekvenser for staten.
3. Lovforslagets økonomiske og administrative  

 konsekvenser for amter og kommuner Lovforslaget har ingen økonomiske eller administrative  

 konsekvenser for amter eller kommuner.
4. Lovforslagets økonomiske og administrative konsekvenser  

 for erhvervslivet Erhvervs- og Selskabsstyrelsens Center for Kvalitet i  

 ErhvervsRegulering vurderer, at lovforslaget forventes at tilskynde en øget  

 konkurrence på de pågældende ydelser.
Lovforslaget forventes endvidere at  

 have  

 positive strukturelle konsekvenser for håndværksvirksomheder, der ikke har  

 autorisation som VVS- eller el-installatør.
5. Lovforslagets administrative konsekvenser for  

 borgerne Lovforslaget har ingen administrative konsekvenser for  

 borgerne.
6. Lovforslagets miljømæssige konsekvenser Lovforslaget har ingen miljømæssige konsekvenser.
7. Forholdet til EU-retten Lovforslaget indeholder ikke EU-retlige aspekter.
8. Høring Lovforslaget har været sendt til høring hos følgende myndigheder  

 og organisationer m.v.:
 Advokatrådet, Arbejderbevægelsens Erhvervsråd,  

 Amtsrådsforeningen, AMU-Kontrolinstans, Blik- & Rørarbejderforbundet,  

 Boligselskabernes Landsforening, BVQI Denmark A/S, Dansk Byggeri, Dansk  

 Bygningsinspektørforening,  

 Dansk Elforbund, Dansk Energi, Dansk Energi Brancheforening, Dansk Gasteknisk  

 Center A/S, Dansk Handel og Service, Dansk Industri, Dansk VVS, Dansk VVS  

 Kvalitet, Dansk Metalforbund, Danmarks Private Vandværker, DGC  

 Kontrolinstans,  

 Det Norske Veritas Danmark A/S, DANKVA I/S, Dansk Standard, DONG A/S, DS  

 Håndværk & Industri, ELFO  Elinstallatørernes Landsforening, FAFGE  

   

 Elbranchens leverandørforening, Forbrugerombudsmanden, Forbrugerrådet,  

 Forbrugerstyrelsen, Foreningen af vandværker i Danmark, Forsikring &  

 Pension  

  SKAFOR, Frederiksberg Kommune, HTS  Handel, Transport og  

 Serviceerhvervene,  

 HNG I/S, Håndværksrådet, ITEK, Ingeniørforeningen i Danmark, Kommunalteknisk  

 Chefforening, Kommunernes Landsforening, Københavns Energi, Københavns  

 Kommune,  

 Kloakmestrenes Kvalitetskontrol A/S, Landbrug og Fiskeri, Lejernes  

 Landsorganisation, Lekon, Landbrugsrådet, LDM Kvalitets- og Miljørådgivning,  

 LO, Liberale Erhvervs Råd, Maskinmestrenes Forening, Naturgas Fyn, SID,  

 Tekniq,  

 Teknologisk Institut, Teknologisk Instituts Kontrolinstans, VE-Leverandørerne  

 og VVS-Branchens Kvalitetskontrol ApS.
Vurdering af  

 lovforslagets konsekvenser Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og amtskommuner Ingen Ingen Administrative konsekvenser for stat, kommuner og amtskommuner Ingen Ingen Økonomiske konsekvenser for erhvervslivet Lovforslaget forventes at tilskynde en øget konkurrence  

 på de pågældende ydelser.
Lovforslaget forventes endvidere at have positive  

 strukturelle konsekvenser for håndværksvirksomheder, der ikke har  

 autorisation som VVS- eller el-installatør.
Ingen Administrative konsekvenser for erhvervslivet Lovforslaget forventes at indebære administrative  

 lettelser for erhvervslivet, idet håndværksvirksomheder får mulighed for at  

 udføre  

 de omhandlede arbejder uden at skulle ansøge om autorisation som el- eller  

 VVS-installatør Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Med den foreslåede bestemmelse udvides adgangen for  

 ikke-autoriserede til at udføre visse arbejder ved elektriske installationer  

 i  

 forhold til den gældende lovs § 3, stk. 3. Bestemmelsen udvider  

 adgangen  

 til at udskifte afbrydere og stikkontakter samt opsætte og nedtage  

 belysningsarmaturer i de områder, hvor der ikke er en forøget  

 sikkerhedsrisiko  

 på grund af ydre forhold som vand, støv, større mængder brandbart materiale  

 og  

 eksplosive atmosfærer.
 Bestemmelsen foreslås udvidet, således at enhver må  

 foretage udskiftning af afbrydere og stikkontakter uden jordkontakt for højst  

 250 V på steder, hvor der ikke er krav om højere kapslingsklasse end IP20.  

 Bestemmelsen  

 foreslås ligeledes udvidet, således at enhver må foretage udskiftning af de  

 nævnte stikkontakter med jordkontakt, hvor der ikke er krav om højere  

 kapslingsklasse end IP20, hvis installationen er beskyttet med HPFI- eller  

 HFI-afbryder.
 Bestemmelsens begrænsning til kapslingsklasse IP20 indebærer,  

 at der fortsat ikke er adgang til at udskifte f.eks. udendørs stikkontakter  

 uden autorisation som elinstallatør.
Bestemmelsen foreslås endvidere udvidet, således at enhver  

 må opsætte og nedtage belysningsarmaturer på steder, hvor der ikke er krav om  

 højere kapslingsklasse end IP20, samt i badeværelser.
Bestemmelsen indebærer,  

 at der er adgang til at opsætte og nedtage belysningsarmaturer indendørs i  

 boliger og badeværelser.
Der er ligeledes adgang til at opsætte og nedtage  

 belysningsarmaturer andre steder, f.eks. i virksomheder, hvis der det  

 pågældende sted ikke er krav om højere kapslingsklasse end IP20. Bestemmelsen  

 indebærer derimod, at der fortsat ikke er adgang til f.eks. at opsætte lamper  

 udendørs uden autorisation som elinstallatør.
For så vidt angår opsætning og nedtagning af  

 belysningsarmaturer i badeværelser indebærer bestemmelsen, at disse arbejder  

 må  

 udføres uanset kapslingsklasse.
Ved badeværelser forstås badeværelser i  

 traditionel forstand i boliger og tilsvarende lokaler andre steder, herunder  

 i  

 virksomheder.
Ved badeværelser forstås derimod ikke baderum med adgang for en  

 større kreds af personer, f.eks. egentlige baderum i svømmehaller og på  

 arbejdspladser.
 Bestemmelsens 1.-3. pkt. udvider i forhold til den gældende  

 bestemmelse adgangen for ikke-autoriserede til at udføre de nævnte arbejder  

 således, at arbejderne kan udføres af enhver, og således, at adgangen til at  

 udføre disse arbejder ikke kun omfatter private boliger.
Bestemmelsens 4. pkt. indebærer, at enhver i private  

 boliger må foretage arbejder, der er omfattet af § 2, nr. 4, dvs.  

 ændring  

 og reparation af de såkaldte smart-house installationer.
Smart-house  

 installationer er systemer, der lægges ind i boliger til styring af bl.a.  

 belysning og vaskemaskiner o.l.
En variant af de af § 2, nr. 4,  

 omfattede  

 installationer findes også i virksomheder, hvor de imidlertid oftest er  

 integreret med styringssystemer, der styrer virksomhedens produktion.  

 Ukorrekt  

 udførte ændringer eller reparationer af sådanne installationer kan udgøre en  

 betydelig sikkerhedsrisiko for virksomhedens medarbejdere, og den gældende  

 ordning, hvorefter kun de personer, der er nævnt i den gældende lovs  

 § 3,  

 stk. 1 og 2, kan udføre sådanne ændringer eller reparationer i  

 virksomheders installationer, foreslås derfor opretholdt.
Til § 2 Til nr. 1 Angivelsen af, hvilke typer arbejder, der kan undtages fra  

 kravet om autorisation som VVS-installatør, svarer til den gældende  

 bestemmelse.
Som noget nyt foreslås det at anføre et eksempel på, hvilken  

 type  

 arbejder bestemmelsen sigter på.
Bestemmelsen påtænkes således fortsat  

 anvendt  

 til at undtage udskiftninger af taparmaturer (vandhaner, blandingsbatterier)  

 og  

 herudover, som hidtil, håndvaske og køkkenvaske med synlige afløbsledninger  

 samt hvidevarer såsom vaske- og opvaskemaskiner, hvor der ikke i øvrigt  

 ændres  

 på vand- og afløbsinstallationerne.
Af bemærkningerne til den gældende bestemmelse,  

 Folketingstidende 1999-2000, sp.1557, 5107 og 5430, fremgår, at de pågældende  

 udskiftninger ikke er omfattet af undtagelsen fra autorisationskravet,  

 såfremt  

 disse udføres erhvervsmæssigt.
Denne begrænsning er derfor i dag anført i  

 § 1, stk. 4 i den bekendtgørelse, hvori de ovennævnte undtagelser  

 er  

 beskrevet, bekendtgørelse nr. 1045 af 8. december 2003 om undtagelser fra  

 krav  

 om autorisation som VVS-installatør til udførelse af simple arbejder med  

 vand-  

 og sanitetsinstallationer (udskiftning).
 Denne begrænsning foreslås ophævet, således at de  

 pågældende arbejder vil kunne udføres af enhver, herunder erhvervsmæssigt af  

 virksomheder, der ikke er indehaver af autorisation som VVS-installatør.  

 Dette  

 vil nødvendiggøre en ændring af den nævnte bekendtgørelse.
 Forslaget skal ses på baggrund af, at de undtagne arbejder,  

 som loven forudsætter, ikke indebærer sundheds- eller miljømæssige risici.  

 Endvidere må det antages, at virksomheder, der påtager sig at udføre disse  

 arbejder erhvervsmæssigt, er i stand til at udføre arbejderne i samme   

 eller  

 bedre  kvalitet som en forbruger, der udfører arbejdet på egne  

 installationer  

 eller på andres installationer som en vennetjeneste.
Til nr. 2 I den gældende bestemmelse findes adgang til udøvelse af  

 virksomhed som godkendt kompetent virksomhed på gasområdet for virksomheder,  

 der kun ønsker at arbejde inden for en begrænset del af gasområdet.
Herved  

 får  

 visse virksomheder mulighed for, inden for nøje afgrænsede arbejdsområder, at  

 udøve et erhverv, der kan sidestilles med autoriserede virksomheders, men  

 hvor  

 arbejdsopgaverne enten kræver særlig ekspertise, er sammenknyttet med et  

 specifikt produktkendskab eller er udtryk for en hensigtsmæssig  

 nichevirksomhed  

 begrundet i markedets behov.
 Kravet om uddannelse som gas-, vand- og sanitetsmester kan  

 i særlige tilfælde fraviges over for en godkendt kompetent virksomhed på  

 baggrund af dokumentation for en særlig kompetence på netop det pågældende  

 område.
 Adgangen til at opnå godkendelse som kompetent virksomhed  

 på gasområdet var en nyskabelse ved vedtagelsen af den gældende lov.
 På baggrund af erfaringerne med godkendte kompetente  

 virksomheder på gasområdet og en vurdering af behovet herfor findes det  

 hensigtsmæssigt at skabe en tilsvarende mulighed på vand- og sanitetsområdet.
 Udgangspunktet vil ligeledes være krav om gas-, vand- og  

 sanitetsmesteruddannelse, men dette udgangspunkt vil som på gasområdet kunne  

 fraviges på baggrund af en konkret vurdering.
Muligheden påtænkes bl.a. anvendt af producenter, f.eks. af  

 vandvarmere, vandbehandlingsanlæg, filteranlæg o.l., hvor monteringen af  

 produktet indebærer indgreb i vandinstallationen, og hvor monteringen kræver  

 særligt kendskab til produktet.
Ligeledes kan den tænkes anvendt af  

 virksomheder, som på fabrikantens foranledning udfører montering, service  

 m.v.  

 af produktet.
Herudover vil f.eks. virksomheder, der er specialiseret i  

 lækagesporing, kunne søge om godkendelse som godkendt kompetent virksomhed på  

 vand- og sanitetsområdet.
Til § 3 Det foreslås, at ændringerne træder i kraft den 1. januar  

 2006. Den sene ikrafttrædelse har til formål at sikre, at de erhvervsdrivende  

 får en passende periode til at omstille sig til de nye forhold.
Det er ikke  

 vurderingen, at de foreslåede ændringer vil have belastende konsekvenser for  

 de  

 autoriserede installatører.
Det kan dog ikke udelukkes, at nogle  

 installatørvirksomheder vil have gavn af en længere omstillingsperiode som  

 følge af ændringerne i de områder, som er forbeholdt de autoriserede  

 installatører.
Endvidere tjener den sene ikrafttrædelse til, at de  

 ikke-autoriserede virksomheder får bedre tid til at forberede sig på de nye  

 muligheder, der bliver åbnet.
Bilag Lovforslaget sammenholdt med gældende ret Gældende formulering Lovforslaget § 1 I lov nr. 314 af 5. maj 2000 om autorisation af elinstallatører  

 foretages følgende ændring:
 1.  


  

 § 3, stk. 3,  

  

 affattes således:
§ 3, stk. 3.  

  

 Den  

 enkelte bruger af elinstallationer kan foretage udskiftning af normaltætte  

 afbrydere og stikkontakter uden jordforbindelse for højst 250 V samt  

 opsætning og nedtagning af belysningsarmaturer i private boliger, forudsat at  

 det ikke sker erhvervsmæssigt.
På samme betingelser må brugeren foretage  

 arbejder, der er omfattet af § 2, nr. 4. Hvis installationen er beskyttet med  

 HPFI- eller HFI-afbryder, kan brugeren desuden udskifte de foran nævnte  

 stikkontakter, der er forsynet med jordforbindelse.
»  

 Stk. 3. Enhver  

 må foretage udskiftning af afbrydere og stikkontakter uden jordkontakt for  

 højst 250 V på steder, hvor der ikke er krav om højere kapslingsklasse end  

 IP20. Er stikkontakterne forsynet med jordkontakt, må enhver foretage sådan  

 udskiftning, hvor der ikke er krav om højere kapslingsklasse end IP20, hvis  

 installationen er beskyttet med HPFI- eller HFI-afbryder.
Enhver må ligeledes  

 opsætte og nedtage belysningsarmaturer på steder, hvor der ikke er krav om  

 højere kapslingsklasse end IP20, samt i badeværelser.
Enhver må endvidere i  

 private boliger foretage arbejder, der er omfattet af § 2, nr. 4.« § 2 I lov om gasinstallationer og installationer i forbindelse med  

 vand- og afløbsledninger, jf. lovbekendtgørelse nr. 988 af 8. december 2003,  

 foretages følgende ændringer:
 1.  


  

 § 6, nr. 3  

  

 , affattes således:
 § 6.  

  

 Økonomi- og  

 erhvervsministeren kan fastsætte bestemmelser om undtagelser fra  

 autorisationskravet eller kravet om godkendelse som kompetent virksomhed i §§  

 4 og 5 for følgende arbejder:
 1)  

 	  

 Arbejder, som gas-  

 og vandforsynings virksomheder ved eget personale udfører ved installationer,  

 som de forsyner med gas eller vand.
 2)  

 	  

 Arbejder, som den,  

 der er ansvarlig for et kloakanlæg, ved eget personale udfører ved  

 installationer, som er tilsluttet pågældende kloakanlæg.
 3)  

 	  

 Simple installationsarbejder  

 på vand- og afløbsområdet, der ikke kan indebære sundheds- eller miljømæssige  

 risici.
»3)  

 	  

 Simple  

 installationsarbejder, herunder udskiftning af armaturer og lignende, på  

 vand- og afløbsområdet, under nærmere angivne vilkår, hvor arbejdet ikke kan  

 udgøre sundheds- og miljømæssige risici.« § 7.  

  

 Autorisation som gas-, vand- og sanitetsmester (vvs-installatør) og som  

 kloakmester meddeles af Sikkerhedsstyrelsen, når følgende betingelser er  

 opfyldt:
1)  

 	  

 Virksomheden skal  

 have en teknisk ansvarlig person, der er virksomhedens ejer eller er ansat i  

 virksomheden, og som har bestået en af Sikkerhedsstyrelsen godkendt prøve og  

 har de fornødne ledelsesbeføjelser til at lede virksomhedens  

 autorisationskrævende  

 arbejder.
Den teknisk ansvarlige må ikke være umyndig, under værgemål efter  

 værgemålslovens § 5 eller under samværgemål efter værgemålslovens § 7.
 2)  

 	  

 Virksomheden skal  

 have et fast forretningssted her i landet.
 3)  

 	  

 Virksomheden skal  

 anvende et godkendt kvalitetsstyringssystem eller være omfattet af en særlig  

 tilsynsordning, jf. § 9.
 4)  

 	  

 Virksomheden skal  

 stille en sikkerhed, jf. § 10, for den forsvarlige udførelse af arbejdet.
 5)  

 	  

 Virksomheden må  

 ikke være under konkurs.
Stk. 2.  

  

 Virksomheden samt  

 den teknisk ansvarlige skal afgive en skriftlig erklæring om, hvorvidt  

 virksomheden eller den pågældende har forfalden gæld til det offentlige på  

 50.000 kr. eller derover.
Virksomhedens ejer eller, hvor virksomheden drives  

 i selskabsform, den administrerende direktør samt den teknisk ansvarlige skal  

 endvidere afgive en skriftlig erklæring om, hvorvidt den pågældende inden for  

 de sidste 3 år er blevet straffet for overtrædelse af denne lov eller  

 bestemmelser udfærdiget i henhold til denne lov.
 Stk. 3.  

  

 Godkendelse som  

 kompetent virksomhed inden for et begrænset arbejdsområde på gasområdet kan  

 meddeles af Sikkerhedsstyrelsen, når betingelserne i stk. 1 og 2 er opfyldt.  

 Hvor forholdene særligt taler derfor, kan der ved godkendelse efter 1. pkt.  

 som teknisk ansvarlig ansættes en person med en anden uddannelse end den i  

 stk. 1, nr. 1, nævnte.
 2.  

  

 I  

  

 § 7, stk. 3, 1. pkt.,  

  

 indsættes  

 efter »gasområdet«: »eller på vand- og sanitetsområdet«.
 Stk. 4.  

  

 Sikkerhedsstyrelsen kan dispensere fra de i stk. 1, 2 og 3 nævnte  

 betingelser, herunder meddele autorisation alene til udførelse af arbejder på  

 vand- og sanitetsområdet.
 Stk. 5.  

  

 1 det omfang det  

 er nødvendigt for at opfylde Danmarks forpligtelser i henhold til EU-retten,  

 fastsætter økonomi- og erhvervsministeren bestemmelser om, at virksomheder,  

 der driver tilsvarende virksomhed i et andet medlemsland, og som har  

 tilknyttet en teknisk ansvarlig person, der råder over kendskab til de danske  

 installationsforskrifter, kan opnå autorisation uden at opfylde  

 uddannelseskravene i stk. 1, nr. 1, og kravene i stk. 1, nr. 2, eller opnå  

 godkendelse som kompetent virksomhed uden at opfylde kravene i stk. 1, nr. 2.
 Stk. 6.  

  

 1 det omfang det  

 er nødvendigt for at opfylde Danmarks forpligtelser i henhold til EU-retten,  

 fastsætter Økonomi- og erhvervsministeren bestemmelser om, at personer, der  

 har været ansat i en lignende stilling eller har drevet eller driver  

 tilsvarende virksomhed i et andet medlemsland, og som råder over kendskab til  

 de danske installationsforskrifter, kan tilknyttes en autoriseret virksomhed  

 som teknisk ansvarlig person uden at opfylde uddannelseskravene i stk. 1, nr.  

 1.
 Stk. 7.  

  

 Økonomi- og  

 erhvervsministeren fastsætter bestemmelser om fremgangsmåden ved ansøgning om  

 autorisationer og godkendelse som kompetent virksomhed og vilkårene herfor.  

 Økonomi-  

 og erhvervsministeren fastsætter endvidere bestemmelser om den i stk. 4  

 nævnte dispensationsadgang samt bestemmelser om udøvelsen af virksomhed som  

 autoriseret og godkendt kompetent virksomhed.
