 Indhold:
Indledning Regelgrundlag Orlov til uddannelse Orlov til sabbat Genbesættelse i forbindelse med sabbat Orlov til børnepasning Generelt for alle tre orlovstyper Specielt for ansatte i staten og folkekirken Ikrafttrædelse Bilag:
Bilag 1 Lov om orlov, jf. lovbekendtgørelse nr. 269 af 15. april 1994 Bilag 2 Bekendtgørelse nr. 526 af 20. juni 1994 om orlov til uddannelse, sabbat og  

 børnepasning Bilag 3 Bekendtgørelse nr. 1051 af 17. december 1993 om uddannelser, hvortil der  

 kan opnås uddannelsesgodtgørelse og orlov til uddannelse Bilag 4 Vejledning nr. 234 af 28. december 1993 til Arbejdsministeriets  

 bekendtgørelse nr. 1051 af 17. december 1993 om uddannelser, hvortil der kan  

 opnås uddannelsesgodtgørelse og orlov til uddannelse Indledning Som følge af, at lov om orlov blev ændret ved lov nr. 260 af 14. april  

 1994  om ændring af lov om orlov, og at Arbejdsministeriet har udsendt ny  

 bekendtgørelse nr. 526 af 20. juni 1994 om orlov til uddannelse,  

 sabbat og børnepasning, udsendes cirkulæret om orlov til uddannelse, sabbat  

 og børnepasning i en revideret udgave.
 Ændringerne vedrører betingelser for bevilling af orlov til uddannelse,  

 ansættelsesmyndighedens mulighed for at udsætte varslet orlov til  

 børne-pasning samt ferie under orlov.
 Indholdsmæssige ændringer er markeret med streg i margenen.
 Lov om orlov med tilhørende bekendtgørelser og vejledning er medtaget som  

 bilag 1-4.
Regelgrundlag § 1.  Lov nr. 435 af 30. juni 1993 om orlov, ændret  

 ved lov nr. 1065 af 22. december 1993 og lov nr. 260 af 14. april 1994 jf.  

 lovbekendtgørelse nr. 269 af 15. april 1994 om orlov.
Stk. 2.  De nærmere betingelser fremgår af loven og  

 bekendtgørelse nr. 526 af 20. juni 1994 om orlov til uddannelse, sabbat og  

 børnepasning.
Loven er optrykt som bilag 1 og bekendtgørelsen som  

bilag 2 til dette cirkulære.
Orlov til uddannelse § 2.  Ansatte kan opnå orlov i mindst 1 uge og op til  

 1 år til deltagelse i godkendte offentlige uddannelser.
Orloven kan deles op  

 i flere perioder.
Arbejdsministeren har efter forhandling med  

 undervisningsministeren fastsat nærmere regler for hvilke uddannelser, der  

 kan bevilges orlov til.
Denne »positivliste« og vejledningen til  

 positivlisten - bekendtgørelse nr. 1051 af 17. december 1993 om uddannelser,  

 hvortil der kan opnås uddannelsesgodtgørelse og orlov til uddannelse, samt  

 vejledning nr. 234 af 28. december 1993 - er optrykt som bilag 3 og 4  

 til dette cirkulære.
 Stk. 2.  Orloven skal aftales med  

 ansættelsesmyndigheden.
Stk. 3.  De vigtigste betingelser for at få orlov til  

 uddannelse er, at den ansatte er fyldt 25 år og er medlem af en  

 statsanerkendt arbejdsløshedskasse ved orlovens begyndelse og bevarer  

 medlemskabet under hele orloven.
Endvidere skal den ansatte være  

 dagpengeberettiget, men i en overgangsperiode frem til 31. december 1994 kan  

 den ansatte få orlov, selvom vedkommende ikke opfylder dette krav.
Stk. 4.  Uddannelsen, der ønskes orlov til, skal være en  

 offentligt godkendt uddannelse, og enten - have et ugentligt antal undervisningstimer på mindst 20 timer, - være normeret som heltidsundervisning efter ministerielt fastsatte  

 regler, eller - være godkendt som heltidsundervisning i forbindelse med statens  

 uddannelsesstøtte.( 1) Stk. 5.  Afholdes orlov til uddannelse som led i et  

 jobrotationsprojekt( 2), kan regionale arbejdsmarkedsråd godkende, at orlov  

 afholdes på enkeltdage.
Orloven skal dog sammenlagt være på mindst 1 uge.
Stk. 6.  Ansatte, der får orlov til uddannelse, modtager  

 en orlovsydelse.
Orlovsydelsen svarer til maksimale arbejdsløshedsdagpenge  

 for henholdsvis fuldtids- og deltidsbeskæftigede.
For fuldtidsforsikrede  

 deltidsbeskæftigede, der i de seneste 10 uger før orloven i gennemsnit har  

 været ansat eller rent faktisk har arbejdet 24 timer om ugen eller derover,  

 udgør orlovsydelsen dog et beløb svarende til arbejdsløshedsdagpengenes  

 højeste beløb for fuldtidsbeskæftigede.
 Stk. 7.  Ved orlov, der begyndes efter 1. april  

 1995, nedsættes orlovsydelsen til 80 pct. af maksimale  

 arbejdsløshedsdagpenge.
Orlov til sabbat § 3.  Ansatte kan opnå orlov til sabbat i op til 1 år.  

 Orloven kan deles op i flere perioder.
-------------------------------------- 1. Disse krav til uddannelsen gælder også i  

 forbindelse med statslig uddannelsesorlov med løn.
 2. Ved et jobrotationsprojekt forstås en aftale mellem  

 en eller flere ansættelsesmyndigheder og et antal ansatte om deltagelse i  

 uddannelse, hvor den/de ansatte under fraværet erstattes af en eller flere  

 afløsere, jf. bekendtgørelse nr. 526 af 20. juni 1994 om orlov til  

 uddannelse, sabbat og børnepasning, § 1, stk. 2 og 3.
 Stk. 2.  Orloven skal aftales med  

 ansættelsesmyndigheden.
Stk. 3.  De vigtigste betingelser for at få orlov til  

 sabbat er, at den ansatte er fyldt 25 år og er medlem af en statsanerkendt  

 arbejdsløshedskasse ved orlovens begyndelse og bevarer medlemskabet under  

 hele orloven.
Endvidere skal den ansatte være dagpengeberettiget, men i en  

 overgangsperiode frem til 31. december 1994 kan den ansatte få orlov, selvom  

 vedkommende ikke opfylder dette krav.
Stk. 4.  Ansatte, der får orlov til sabbat, modtager en  

 orlovsydelse.
Orlovsydelsen svarer til 80 pct. af maksimale  

 arbejdsløshedsdagpenge for henholdsvis fuldtids- og deltidsbeskæftigede.
For  

 fuldtidsforsikrede deltidsbeskæftigede, der i de seneste 10 uger før orloven  

 i gennemsnit har været ansat eller rent faktisk har arbejdet 24 timer om ugen  

 eller derover, udgør orlovsydelsen dog et beløb svarende til 80 pct. af  

 arbejdsløshedsdagpengenes højeste beløb for fuldtidsbeskæftigede.
Genbesættelse i forbindelse med sabbat § 4.  Det er en forudsætning for udbetaling af  

 orlovsydelse, at ansættelsesmyndigheden forpligter sig til at ansætte en  

 ledig med mindst samme timetal i orlovsperioden.
Hvis stillingen bliver ledig  

 i orlovsperioden, skal den straks genbesættes med en ledig.
Sker det ikke,  

 skal ansættelsesmyndigheden betale orlovsydelsen for den del af  

 orlovsperioden, hvor stillingen ikke er genbesat.
 Stk. 2.  Det kan ikke aftales, at orloven afbrydes, hvis  

 stillingen bliver ledig.
 Stk. 3.  Ansættelsesmyndigheden er dog ikke forpligtet  

 til at holde orlovsstillingen besat i den periode, hvor med orloven eventuelt  

 forlænges på grund af afholdt ferie, hvis stillingen har været besat under  

 den afholdte ferie, jf. § 16, stk. 4.
Orlov til børnepasning § 5.  Ansatte har ret til orlov til pasning af  

 egne børn i alderen 0-8 år i højst 26 uger.
Derudover kan der aftales  

 orlov.
For hver af forældrene kan den samlede orlov højst være 52 uger pr.  

 barn.
Orloven kan deles op i flere perioder, men en orlovsperiode skal mindst  

 vare 13 uger.
Begge forældre har adgang til orlov for hvert af deres børn.  

 Forældrene kan holde orlov hver for sig eller samtidig.
Stk. 2.  Betingelsen for at få orlov til børnepasning  

 er, at den ansatte har ret til dagpenge i tilfælde af sygdom, fødsel og  

 adoption ved orlovens begyndelse.
Det er derimod ikke et krav, at den ansatte  

 er medlem af en statsanerkendt arbejdsløshedskasse.
Stk. 3.  Ansatte, der får orlov til børnepasning,  

 modtager en orlovsydelse.
Orlovsydelsen svarer til 80 pct. af maksimale  

 arbejdsløshedsdagpenge for henholdsvis fuldtids- og deltidsbeskæftigede.
For  

 fuldtidsforsikrede deltidsbeskæftigede, der i de seneste 10 uger før orloven  

 i gennemsnit har været ansat eller rent faktisk har arbejdet 24 timer om ugen  

 eller derover, udgør orlovsydelsen dog et beløb svarende til 80 pct. af  

 arbejdsløshedsdagpen-genes højeste beløb for fuldtidsbeskæftigede.
Varsler i forbindelse med retten til orlov § 6.  Den ansatte skal give ansættelsesmyndigheden  

 mindst 4 ugers varsel om, at vedkommende ønsker at benytte retten til  

 orlov til børnepasning.
Varslet kan tidligst afgives efter 3 måneders  

 ansættelse i pågældende ansættelsesforhold.
 Stk. 2.  Der gælder samme varsel, hvis den ansatte  

 ønsker at benytte retten til orlov til børnepasning i direkte forlængelse af  

 barselsorlov.
Stk. 3.  Hvis den ansatte og ansættelsesmyndigheden ikke  

 på forhånd har aftalt orlovens længde, skal den ansatte give  

 ansættelsesmyndigheden mindst 8 ugers varsel om, at vedkommende vender  

 tilbage til arbejdspladsen.
Den ansatte og ansættelsesmyndigheden kan aftale  

 et tidligere tidspunkt for tilbagevenden til arbejdspladsen.
Afsked i forbindelse med retten til orlov § 7.  En ansat må ikke afskediges, fordi vedkommende  

 har fremsat krav om at benytte retten til orlov til børnepasning, benytter  

 orlovsretten eller har været fraværende på grund af orlov, jf. lov om orlov §  

 11, stk. 7.
 Stk. 2.  Den ansatte er beskyttet mod afsked, jf. stk.  

 1, efter at vedkommende har afgivet varsel om at benytte retten til orlov til  

 børnepasning, jf. § 6, stk. 1. Hvis en ansat giver et varsel, der er længere  

 end 4 uger, indtræder beskyttelsen mod afsked dog tidligst 8 uger før  

 orlovens begyndelse.
 Stk. 3.  Hvis afskedigelse finder sted efter, at den  

 ansatte har fremsat krav om orlov, under orloven eller i umiddelbar  

 tilknytning til den ansattes tilbagevenden til arbejdspladsen efter orlov,  

 påhviler det ansættelsesmyndigheden at godtgøre, at afskedigelsen ikke er  

 begrundet i forhold som nævnt i lovens § 11, stk. 7.
 Stk. 4.  Hvis en ansat afskediges i strid med lovens §  

 11, stk. 7, skal ansættelsesmyndigheden betale en godtgørelse, der ikke kan  

 overstige 26 ugers løn, jf. lov om orlov § 11, stk. 10.
Udsættelse af varslet orlov til børnepasning § 8.  Ansættelsesmyndigheden kan, jf. lov om orlov §  

 11a, udsætte varslet orlov til børnepasning i indtil 26 uger - hvis ansættelsesmyndigheden kan godtgøre, at der ikke kan formidles  

 erstatningsarbejdskraft, som kan begynde arbejdet ved orlovens begyndelse,  

 eller - hvis ansættelsesmyndigheden ikke ønsker af ansætte den anviste  

 arbejdskraft.
 Ansættelsesmyndigheden kan selv søge orlovsstillingen besat, men det anses  

 kun for godtgjort, at der ikke kan formidles erstatningsarbejdskraft, hvis  

arbejdsformidlingen ikke kan formidle erstatningsarbejdskraft, som  

 opfylder de af ansættelsesmyndigheden opstillede kvalifikationer.
Stk. 2.  Orloven kan ikke udsættes - hvis der er formidlet mindst tre personer, der har de kvalifikationer,  

 der er opstillet af ansættelsesmyndigheden.
 - hvis orloven er varslet til afholdelse i forlængelse af barselsorlov.
Stk. 3.  Ansættelsesmyndigheden bør rette anmodning om  

 formidling af erstatningsarbejdskraft til arbejdsformidlingen så tidligt som  

 muligt, efter at den ansatte har varslet, at vedkommende vil benytte sin ret  

 til orlov til børnepasning.
Henvendelsen skal senest ske 6 arbejdsdage, før  

 meddelelse om udsættelse af orloven skal afgives til den ansatte (14 dage før  

 orloven er varslet til begyndelse).
 Ansættelsesmyndigheden skal ved anmodningen om formidling opstille  

 konkrete kvalifikationskrav, der er operationelle for arbejdsformidlingen.  

 Ansættelsesmyndigheden og arbejdsformidlingen kan i fællesskab foretage  

 opstillingen af kvalifikationer.
Stk. 4.  Det er ansættelsesmyndigheden, der vurderer, om  

 de stillede kvalifikationskrav er opfyldt.
Ansættelsesmyndigheden er ikke  

 forpligtet til at ansætte formidlet arbejdskraft, uanset om de pågældende  

 opfylder de stillede kvalifikationskrav.
Men hvis arbejdsformidlingen har  

 formidlet mindst tre personer med de ønskede kvalifikationer, kan  

 ansættelsesmyndigheden ikke udsætte en retmæssig orlov til børnepasning.
 Stk. 5.  Varslet orlov kan kun udsættes en gang.  

 Ansættelsesmyndigheden er ikke forpligtet til at ansætte  

 erstatningsarbejdskraft, når den udsatte orlov begynder.
 Meddelelse om udsættelse af orlov og udsættelsens længde m.v.
§ 9.  Hvis ansættelsesmyndigheden udsætter orloven,  

 skal den ansatte og arbejdsformidlingen have meddelelse om udsættelsen senest  

 14 dage, før orloven er varslet til begyndelse.
Efter denne frist kan orloven  

 ikke udsættes.
 Stk. 2.  Orloven kan udsættes i indtil 26 uger.
 Stk. 3.  Den ansatte skal have meddelelse om, til  

 hvilken dato orloven udsættes, men parterne kan dog også inden for 26 ugers  

 perioden aftale at udsætte orloven indtil videre, for eksempel indtil  

 ansættelsesmyndigheden har fundet en afløser.
 Stk. 4.  Er orloven udsat til en bestemt dato, kan  

 ansættelsesmyndigheden ikke uden accept fra den ansatte pålægge vedkommende  

 at begynde orloven i udsættelsesperioden.
Udsættelsens konsekvenser for den ansatte § 10.  Udsættelse af den ansattes afholdelse af  

 retmæssig orlov til børnepasning betyder, at orloven afholdes på et senere  

 tidspunkt.
Retten til orlov fortabes derimod ikke.
Retten til en varslet  

 orlov kan således ikke bortfalde, hvis en udsættelse medfører, at  

 betingelserne for orlov ikke længere er opfyldt.
For eksempel hvis en  

 udsættelse medfører, at barnet ikke længere opfylder aldersbetingelserne i  

 lov om orlov.
 Stk. 2.  Udsættes den varslede orlov af  

 ansættelsesmyndigheden, er den ansatte også beskyttet mod afskedigelse på  

 grund af orlov i den periode, hvor orloven er udsat.
Generelt for alle tre orlovstyper § 11.  Adgangen til orlov til uddannelse og sabbat  

 efter loven kan højst anvendes i ialt 1 år inden for en periode på 5 år.  

 Orlov til sabbat og/eller uddannelse begrænser ikke adgangen til at udnytte  

 mulighederne for orlov til børnepasning.
 Stk. 2.  Aftaler om orlov skal være skriftlige og  

 indeholde de nærmere vilkår for tilbagevenden til arbejdspladsen.
 Stk. 3.  Alle tre orlovstyper kan afholdes i udlandet.
 Stk. 4.  Loven træder i kraft den 1. januar 1994 og  

 revideres senest ved udgangen af 1995. Aftaler om orlov til sabbat skal være  

 godkendt af arbejdsformidlingen før 1. januar 1995 og skal være afsluttet  

 inden udgangen af 1995. Orlov til uddannelse eller børnepasning skal være  

 afsluttet inden udgangen af 1996.
Specielt for ansatte i staten og folkekirken Bevilling af orlov § 12.  Det er ansættelsesmyndigheden, der afgør, om  

 der kan gives orlov til uddannelse og sabbat.
 Stk. 2.  Den ansatte har ret til orlov til børnepasning  

 i sammenhængende perioder på mindst 13 uger og højst 26 uger, mens det for  

 resterende perioder er ansættelsesmyndigheden, der afgør, om der kan gives  

 orlov.
§ 13.  Orlov til sabbat og børnepasning efter §§ 3 og  

 5 kan kun gives uden løn.
Ansættelsesmyndigheden har således ikke mulighed  

 for at supplere orlovsydelsen.
 § 14.  Orlov til uddannelse efter § 2 gives som  

 udgangspunkt uden løn.
Stk. 2.  Hvis den uddannelse, som den ansatte ønsker  

 orlov til, vurderes at være af interesse for ansættelsesmyndigheden, kan der  

 dog gives hel eller delvis løn efter bekendtgørelsen og cirkulæret om  

 tjenestefrihed med hel eller delvis løn til uddannelsesformål( 3).Under visse  

 forudsætninger vil der være mulighed for at knytte en aftale om tjenestepligt  

 til uddannelsen( 4) Stk. 3.  Hvis den løn, der udbetales efter stk. 2,  

 overstiger orlovsydelsen, udbetales orlovsydelsen til ansættelsesmyndigheden.
 Stk. 4.  Endvidere henledes opmærksomheden på den  

 særlige ordning om statslig uddannelsesorlov med løn, der er aftalt mellem  

 Finansministeriet og Centralorganisationernes Fællesudvalg (5).
Anciennitet § 15.  Orlov til uddannelse og sabbat medregnes som  

 udgangspunkt ikke ved beregning af anciennitet i arbejdsforholdet, jf. dog §  

 14, stk. 4.
 Stk. 2.  Den del af orlov til børnepasning, som den  

 ansatte har ret til, medregnes ved beregning af anciennitet i  

 arbejdsforholdet, dog undtaget pensionsanciennitet.
Ferie § 16.  Overenskomstansatte mv. optjener ikke ferie  

 under orlov, jf. dog § 14, stk. 4. Hvis orloven er længere end 3 måneder  

 eller omfatter overgangen mellem 2 ferieår, vil det normalt være mest  

 hensigtsmæssigt at afregne tilgodehavende ferie for det løbende ferieår ved  

 at konvertere den til feriegodtgørelse på 12 1/2 pct., der indbetales til  

 feriekontosystemet.
Stk. 2.  Efter tjenestemændenes ferieregler optjenes  

 ferie under orlov uden løn af højst 6 måneders varighed, jf. dog § 14, stk.  

 4. Hvis en tjenestemand har orlov til uddannelse, og ansættelsesmyndigheden  

 skønner, at uddannel-sen er af betydning for vedkommendes beskæftigelse,  

 optjener tjenesteman-den dog ferie under orlov i op til og med 1 år.
Hvis  

 orloven er længere end den periode, hvor der optjenes ferie, afregnes  

 tilgodehavende ferie ved at konvertere den til feriegodtgørelse på 12 1/2  

 pct., der indbetales til feriekontosystemet.
---------------------------------------------- 3. Jf. bekendtgørelse nr. 543 af 14. september 1988 om  

 tjenestefrihed med hel eller delvis løn til uddannelsesformål for  

 tjenestemænd i staten og folkekirken samt cirkulære af 8. marts 1990 om  

 tjenestefrihed med hel eller delvis løn til uddannelsesformål for  

 overenskomstansatte i staten (APD.nr. 35/90. Hvis der bevilges tjenestefrihed  

 med hel eller delvis løn, gælder andre regler om lønanciennitet, pension og  

 ferie mv. end angivet i dette cirkulære §§ 15-17.
 4. Jf. cirkulære nr. 82 af 1. juli 1988 om aftaler om  

 tjenestepligt i forbindelse med uddannelse (LP.nr. 72/88 samt cirkulære nr.  

 32 af 6. marts 1990 om aftale om tjenestepligt i forbindelse med uddannelse  

 (APD. nr. 33/90.
5. Statslig uddannelsesorlov med løn er en overbygning  

 på orlov til uddannelse.
Vejledning og aftale om statslig uddannelsesorlov  

 med løn findes i Vejledning om orlovsordninger pr. 1. januar 1994, udsendt af  

 Finansministeriet i januar 1994. Når der bevilges statslig uddannelsesorlov  

 med løn, gælder andre regler om lønanciennitet, pension og ferie m.v. end  

 angivet i dette cirkulære §§ 15-17, idet der både optjenes lønanciennitet,  

 pension og ferie mv.
Stk. 3.  Den ansatte, der holder orlov, skal give  

 arbejdsformidlingen meddelelse om ferien senest 14 dage før feriens  

 begyndelse, da der ikke samtidig kan afholdes optjent ferie og modtages  

 orlovsydelse.
Afvikler en ansat ferie under orlov, skal ferien attesteres af  

 den arbejdsløshedskasse eller den kommune, der udbetaler orlovsydelsen.
 Stk. 4.  Hvis den ansatte holder optjent ferie, efter at  

 orloven er påbegyndt, udsættes den resterende del af orlovsperioden i en  

 periode, der svarer til den afholdte ferie, jf. lov om orlov § 18, stk. 2.
 Stk. 5.  Det anbefales, at afholdelse af optjent ferie  

 indgår i den skriftlige aftale mellem den ansatte og ansættelsesmyndigheden  

 om orloven.
 Stk. 6.  Hvis den ansatte, der holder orlov, og  

 ansættelsesmyndigheden ikke har aftalt ferieafholdelse inden orlovens  

 begyndelse, bør den ansatte give meddelelse til ansættelsesmyndigheden om  

 afholdelse af ferie i rimelig tid før feriens begyndelse og samtidig aftale  

 det endelige tidspunkt for tilbagevenden til arbejdspladsen.
Gruppeliv § 17.  Gruppelivsordningerne for tjenestemænd m.fl. og  

 visse overenskomst-ansatte gælder uden præmieindbetaling for ansatte, der har  

 orlov til uddannelse eller børnepasning, men ikke for ansatte, der har orlov  

 til sabbat( 6)  § 18. Cirkulæret har virkning fra den 1. januar 1994.  

 Samtidig ophæves revideret cirkulære nr. 28 af 28. januar 1994 om orlov til  

 uddannelse, sabbat og børnepasning (APD.nr. 11/94).
---------------------------------------- 6. Jf. cirkulæreskrivelse nr. 144 af 15. juli 1994 om  

 gruppelivsordning for tjenestemænd m.fl. og visse overenskomstansatte i  

 staten og folkekirken m.v. (Fmst. nr. 76/94.(slut på note).
Ikrafttrædelse Stk. 2.  Orlov, som er aftalt og godkendt i henhold til  

 cirkulære nr. 118 af 24. juni 1993 om tjenestefrihed mv. til uddannelse eller  

 pasning af børn i forbindelse med jobrotation (APD.nr. 40/93), men afvikles i  

 1994, følger de der fastsatte regler.
 Stk. 3.  Kravene til uddannelsens varighed, jf. § 2,  

 stk. 4, har virkning for ansøgninger om orlov til uddannelse, der indgives  

 til arbejdsformidlingen den 1. juli 1994 eller senere.
 Stk. 4.  Reglerne om udsættelse af varslet orlov til  

 børnepasning, jf. § 8-10, har virkning for orlov, der varsles over for  

 ansættelsesmyndigheden den 12. april 1994 eller senere, såfremt  

 arbejdsformidlingen ikke inden den 16. april 1994 har givet tilsagn om  

 orlovsydelse.
 Stk. 5.  Reglerne om ferie, jf. § 4, stk. 3, og § 16,  

 stk. 3 og 4, har virkning fra 16. april 1994.
Finansministeriet 13. september 1994 P.M.V.
 E.B.
