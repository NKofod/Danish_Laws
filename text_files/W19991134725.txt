 Der blev klaget over, at der ikke var grundlag for operationen, at der  

 blev begået fejl ved operationen samt at opererende overlæge ikke  

 informerede patienten om det ændrede indgreb før  

 operationen.
Manglende samtykke til ændret  

 operation Patientklagenævnet fandt ikke anledning til at  

 kritisere overlægens grundlag for operation, idet de fund, som  

 overlægen gjorde ved undersøgelsen kunne tyde på, at en  

 anden operation ville være mere hensigtsmæssig.
Nævnet  

 fandt derfor heller ikke grundlag for kritik af, at overlægen undlod at  

 foretage den planlagte operation.
 Patientklagenævnet fandt heller ikke grundlag for at  

 kritisere selve operationen, idet operationen i henholdt til  

 operationsbeskrivelsen blev udført i overensstemmelse med almindelig  

 anerkendt faglig  standard.
Patientklagenævnet fandt derimod, at overlægen  

 havde overtrådt lægeloven, idet han ikke i tilstrækkelig  

 grad inddrog patienten i beslutningen om den ændrede plan for operation  

 og fik hendes samtykke hertil.
Nævnet lagde i denne forbindelse  

 vægt på, at der blev gennemført et andet indgreb end det,  

 patienten havde givet samtykke til.
