§ 1 I Miljø- og Energiministeriets bekendtgørelse nr. 993 af 26. november 1996  

 om indberetning af oplysninger om farligt eller forurenende gods om bord på  

 skibe, foretages følgende ændringer:
 1. § 1, stk. 4, affattes således:
»Stk. 4.  Ved farligt gods forstås ved denne  

 bekendtgørelse gods, der er opført i kapitel 17 i IBC-koden (IMO's  

 internationale kode for bygning og udrustning af skibe til transport af  

 farlige kemiske produkter i bulk) og i kapitel 19 i IGC-koden (IMO's  

 internationale kode for bygning og udrustning af skibe til transport af  

 flydende gas i bulk) således som disse er udformet den 1. januar 1996 og  

 IMDG-koden (den internationale kode for transport af farligt gods) således  

 som denne er udformet den 1. januar 1997.« 2. § 10 affattes således:
» § 10.  Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« § 2 Bekendtgørelsen træder i kraft den 7. februar 1998.
Miljø- og Energiministeriet, den 30.  

 januar 1998 Svend Auken / Hans Henrik Christensen (* 1) Bekendtgørelsen indeholder bestemmelser, der gennemfører  

 Kommissionens direktiv 97/34 EF af 6. juni 1997 om ændring af Rådets direktiv  

 93/75 EØF af 13. september 1993.
