Kendelse fra Pressenævnet i sag nr.  

 6/1999 K har ved advokat Kjeld Henriksen klaget til  

 Pressenævnet over artikler bragt i Fyens Stiftstidende den 19. og 20.  

 januar 1999, idet han mener, at god presseskik er tilsidesat.
Artiklen den 19. januar 1999 havde overskriften "Sigtet  

 pædagog får lov at fortsætte sin uddannelse" og bl.a.  

 følgende indhold "Uterlighed: Den pædagogstuderende, som politiet  

 sigter for at have været uterlig over for flere børn i en  

 børnehave i Odense, fortsætter indtil videre på  

 seminariet.
En far til et par af børnene kræver ham smidt  

 ud.
 Socialpædagogisk Seminarium i Odense udviser  

 ligegyldighed i forhold til sagen om den studerende, som for tiden er sigtet  

 for at have været uterlig over for flere børn i odenseansk  

 daginstitution.
 Den hårde kritik kommer fra en far til et par af de  

 børn, som ifølge deres eget udsagn har haft ubehagelige  

 oplevelser med den studerende.
Ifølge faderen, som hverken ønsker sit eget  

 eller institutionens navn i avisen, er otte børn uafhængigt af  

 hinanden kommet med enslydende forklaringer om, hvad de har været udsat  

 for.
Det skulle dreje sig om fem piger og tre drenge, og det typiske billede  

 skulle være, at børnene har pillet ved den studerendes tissemand  

 og han har berørt deres kønsorganer samt deres numse.
 - Skolen holder åbenbart hånden over ham, og  

 lader ham fortsætte på sin uddannelse, selv om der ikke  

 længere kan være tvivl om, at han har foretaget sig noget, der  

 ikke er tilladt, siger den ulykkelige far.
 Han hæfter sig også ved, at seminariet har  

 afvist at sende en ny praktikant til den pågældende institution.  

 Det ser han som et udtryk for, at seminariet opfatter sagen som noget, der er  

 opdigtet i kølvandet på de store, alvorlige sager fra  

 Københavns-området.
 Den studerende er på sidste del af sin uddannelse og  

 mangler kun sit speciale og eksamen.
Hvis han ikke kendes skyldig, vil han kunne få sine  

 papirer uden at skulle mere i praktik til trods for, at hans sidste praktik  

 måtte afbrydes i utide.
Det skyldes, at han tidligere har haft en del  

 beskæftigelse med børn.
 Vicepolitimester  Jeanet  Wincentz  Andersen regner med,  

 at der vil gå endnu tre uger, inden kriminalpolitiet har afsluttet  

 efterforskningen.
 Derefter skal hun tage stilling til, om der skal rejses  

 tiltale.
Den anonyme far fortæller, at hele familien for  

 tiden er i psykologisk behandling, og at behandlerne mener, at det  

 ældste af børnene får varige mén." Artiklen den 20. januar 1999 havde overskriften "Ingen  

 mistanke om misbrug" og bl.a. følgende indhold:
"Misbrug: Pludselig en dag brød pigen sammen og  

 fortalte om utrolige episoder i daginstitutionen.
Forældrene havde slet  

 ikke anet uråd men reagerede omgående.
 Det kom som et chok for forældrene, som slet ikke  

 havde anet uråd.
 En dag sidste efterår fortalte deres datter  

 pludselig om en mand i daginstitutionen, som hun prøvede at gemme sig  

 for, fordi han ville have, at hun og de andre børn skulle se hans  

 tissemand.
 Og fordi, manden rørte hende i skridtet.
- Vi vidste instinktivt, at hun talte sandt.
Hun var ked  

 af det, og vi kender hende.
Desuden lyver børn ikke om seksuelle  

 overgreb, for hvor skulle de kende dem fra, spørger moderen.
 Af hensyn til sin familie og til institutionen har hun  

 ønsket at være anonym, ligesom hun bevidst udelader bestemte  

 detaljer, da politiet fortsat efterforsker sagen mod en mandlig  

 pædagogstuderende, som er sigtet for at have været uterlig mod en  

 række børn i den daginstitution, han var i praktik i.
 Efter at datteren havde betroet sig til forældrene,  

 kontaktede de omgående institutionen.
- Ledelse og personale bakkede os fuldstændig op,  

 selv om de måske også stod i en svær situation.
Men de har  

 aldrig tvivlet på vores ord, og det betyder selvfølgelig  

 også noget.
 I lighed med de andre involverede børn blev den  

 lille pige siden afhørt af politiet   det foregik med video, så  

 de ikke senere skal i retten og konfronteres med den sigtede.
 Ifølge moderen forløb afhøringerne i  

 den god atmosfære, hvor ordensmagten var god til at få datteren  

 til at slappe af.
 Desuden har moderen svært ved at forstå, at  

 den sigtede fortsat kan modtage undervisning på seminariet.
- Det virker som om, skolens ledelse ikke tror på  

 vores børn.
Men når det handler om en pædagog-uddannelse,  

 burde man ved sådan en sigtelse automatisk blive suspenderet, indtil  

 retssagen var afgjort.
Nu risikerer vi, at manden bliver uddannet, og  

 så har han jo først frit slag på institutionerne." Klageren har anført, at artiklernes indhold og  

 viderebringelse af anonyme forældres udsag er i strid med god  

 presseskik.
 Klagerne har i den forbindelse navnlig anført, at  

 graden af detaljer ofte vil være undergivet det referatforbud, der  

 udspringer af retsplejelovens § 29, stk. 2, og vil kunne medføre  

 krænkelser, som anført i retsplejelovens § 29, stk. 4 og § 31,  

 stk. 3.
 Klageren har videre anført, at forældrenes  

 udtalelser om andre børn er videregivet ukritisk, og at det ikke er  

 pressens opgave ensidigt at viderebringe en enkelt gruppes synspunkter og  

 oplevelser.
 Klageren har herudover anført, at det er  

 særdeles uheldigt, at udsagn og bevisligheder i detaljeret grad er  

 tilgængelig i pressen forud for anklagemyndighedens stillingtagen til  

 tiltalespørgsmålet.
 Klageren har endelig anført, at han og hans familie  

 er særdeles hårdt ramt af de rejste beskyldninger, som han har  

 bestridt.
Bladet har i en udtalelse anført, at artiklen den  

 19. januar 1999 rejser det principielle spørgsmål, om hvorvidt  

 den pædagogstuderende kan fortsætte sin uddannelse på trods  

 af en sigtelse for seksuelt misbrug af de børn, han har passet i sin  

 praktiktid.
Artiklen citerer en far til et af de berørte børn,  

 der ikke mener, at den sigtede burde fortsætte med sin uddannelse.  

 Rektoren for Odense Socialpædagogiske Seminarium citeres for det  

 modsatte standpunkt.
 Bladet har vedrørende artiklen den 20. januar 1999  

 anført, at en mor i denne artikel beskriver reaktionen hos hendes barn  

 og de følgevirkninger, som sagen har haft for familien.
 Bladet har videre anført, at begge artikler er  

 væsentlige både nyheds- og debatmæssigt.
Bladet har herudover anført, at artiklerne bevidst  

 er anonymiseret, og ingen steder beskrives den sigtede  

 pædagogstuderende, så han på nogen måde er  

 genkendelig.
Bladet har heller ikke navngivet børn, forældre og  

 institutionen, hvor den sigtede har været i praktik.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou og Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet ikke kan tage stilling til, om retsplejelovens regler om  

 navneforbud og referatforbud er overtrådt.
 Pressenævnet finder, at klageren ved de  

 offentliggjorte oplysninger om ham, herunder hans tidligere praktiksted, ikke  

 kan identificeres af andre end den kreds, der i forvejen kender til  

 sagen.
 Pressenævnet finder herefter ikke grundlag for  

 kritik af bladets omtale af forældrenes opfattelse af, at der er sket  

 et misbrug, og at klageren ikke burde kunne fortsætte sin uddannelse  

 til pædagog.
 Afsagt den 24. februar 1999.
