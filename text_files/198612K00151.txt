Nr LSF 151 Forslag til Lov om ændring af lov om arbejdsformidling og  

 arbejdsløshedsforsikring m.v. (Forlænget dagpengeret) Fremsat af arbejdsministeren (Henning Dyremose) den 14. januar 1987 Oprindeligt fremsat lovforslag Blad nr 425 § 1 I lov om arbejdsformidling og arbejdsløshedsforsikring m.v., jf.
lovbekendtgørelse nr. 615 af 12. september 1986, som ændret ved lov nr. 832 af 9. december 1986 og § 15 i lov nr. 948 af 23.
 december 1986, foretages følgende ændring:
 Efter § 116 indsættes som ny paragraf:
»§ 117. Til et medlem, der har afsluttet sidste arbejdstilbud inden den 1. juli 1985, og som efter at have modtaget uddannelsesydelse eller iværksætterydelse efter § 9 i lov om arbejdstilbud til ledige ville være berettiget til at få udbetalt dagpenge efter § 51 a, stk. 2, udbetales dagpengene efter reglerne i § 51, jf. § 46, stk. 2, eller § 70 indtil den 1. januar 1988. Til et medlem, hvis ret til dagpenge i henhold til § 55, stk. 1, eller § 72, stk.
1, er ophørt den 1. januar 1988, udbetales dagpenge herefter efter § 51 a, stk. 2.«.
§ 2 Loven træder i kraft dagen efter bekendtgørelsen i Lovtidende, og har virkning fra den 1. juli 1985.
BEMÆRKNINGER TIL LOVFORSLAGET Lov nr. 114 af 24. marts 1970 om arbejdsformidling og arbejdsløshedsforsikring m.v. (Folketingstidende 1969-70, FF. sp.
3222, 3605 og 4473, tillæg A sp. 2369, tillæg B sp. 673, tillæg C sp. 321) er senest bekendtgjort ved lovbekendtgørelse nr. 615 af 12. september 1986 og ændret ved lov nr. 832 af 9. december 1986 og § 15 i lov nr. 948 af 23. december 1986.
Der er fremsat forslag til lov om ændring af lov om arbejdsformidling og arbejdsløshedsforsikring m.v. (Harmonisering af reglerne om beregning af nedsatte dagpenge for fuldtids- og deltidsforsikrede medlemmer, ændring af reglerne om udbetaling af dagpenge til medlemmer, der modtager social pension, præcisering af klagereglerne m.v.). Forslaget har ingen indflydelse på nærværende forslag.
Ved lov nr. 291 og nr. 292 af 21. juni 1985 om ændring af henholdsvis lov om arbejdstilbud til ledige og lov om arbejdsformidling og arbejdsløshedsforsikring m.v., indførtes pr. 1. juli 1985 mulighed for at give langtidsledige uddannelsesydelse eller iværksætterydelse.
Efter arbejdstilbudsloven har en langtidsledig, der har afsluttet et arbejdstilbud, ret til en uddannelses - eller iværksætterydelse.
Uddannelsesydelsen kan fås i 11/2 år med mulighed for forlængelse i op til 2 år.
Iværksætterydelse kan modtages i højst 31/2 år.
Langtidsledige, der har afsluttet et arbejdstilbud efter den 1. juli 1985, vil have ret til fulde dagpenge beregnet efter de almindelige regler i 21/2 år efter afslutningen af arbejdstilbudet.
Hvis de holder op med at modtage uddannelsesydelse eller iværksætterydelse inden den 1. januar 1988, vil de derfor være berettiget til den hidtidige dagpengesats, og først efter denne dato vil nogle af denne gruppe ledige skulle have deres dagpenge beregnet efter reglerne i arbejdsløshedsforsikringslovens § 51 a om forlængede dagpenge.
 Langtidsledige, der har afsluttet sidste arbejdstilbud inden den 1.
juli 1985 - de såkaldte overgangspersoner - har som et led i en overgangsordning mulighed for at vælge imellem en uddannelsesydelse, en iværksætterydelse eller et nyt arbejdstilbud.
En overgangsperson, der vælger nyt arbejdstilbud, vil efter afslutning af arbejdstilbudet have en ny 21/2 års periode med ret til fulde dagpenge.
I henhold til § 3, stk. 2, i arbejdstilbudslovens overgangsbestemmelser er det fastsat, at hvis en overgangsperson vælger en uddannelses- eller iværksætterydelse, kan disse ydelser modtages efter de almindelige regler, det vil sige med et maksimum på 2 år for uddannelsesydelse og 31/2 år for iværksætterydelse.
Dette gælder, uanset at den periode overskrides, hvor de ledige kunne have fået dagpenge efter arbejdsløshedsforsikringslovens §§ 55 og 72.
Efter afbrydelse af en periode med uddannelsesydelse eller iværksætterydelse vil overgangspersonerne være berettiget til den hidtidige dagpengesats efter lovens § 51, jf. § 46, stk. 2, eller § 70, så længe, de opfylder lovens arbejdskrav (26-ugers reglen), og derefter forlængede dagpenge efter lovens § 51 a.
Der er imidlertid i de administrativt fastsatte bestemmelser givet mulighed for, at overgangspersoner ved fornyet ansøgning om uddannelses- og iværksætterydelse ikke skal opfylde arbejdskravet.
De pågældende personer har således mulighed for at påbegynde en ny uddannelse med uddannelsesydelse, inden for den resterende periode vedkommende er berettiget til uddannelsesydelse, og i den periode modtage uddannelsesydelse svarende til det oprindelige dagpengebeløb/ niveau for uddannelsesydelsen.
Uddannelsesydelsen kan også fås i perioder mellem to uddannelser, hvis der er højst en måned imellem dem.
En opgørelse i sommer viste, at under 200 personer modtog forlængede dagpenge, og hovedparten var personer, der ikke i et arbejdstilbud havde optjent timer nok til at opfylde arbejdsløshedsforsikringslovens arbejdskrav.
Denne persongruppe ville efter de tidligere regler ikke have været berettiget til dagpenge, og de er derfor med reglerne om forlængede dagpenge blevet væsentligt bedre stillet.
Det kan imidlertid ikke udelukkes, at der er nogle få overgangspersoner, som ved afbrydelse eller ophør af uddannelse eller egen virksomhed, ikke længere opfylder arbejdsløshedsforsikringslovens arbejdskrav, og det kan ikke afvises, at der i løbet af 1987 vil komme nogle i denne gruppe, selv om der vil være tale om et meget begrænset antal.
På baggrund af forhandlingerne om ændringerne af arbejdstilbudsloven i foråret 1985 finder regeringen det rimeligt at sikre, at disse overgangspersoner ikke skal kunne komme på nedsatte dagpenge, førend der er taget stilling til en revision af loven.
Regeringen foreslår derfor, at reglerne om forlængede dagpenge tidligst kan få virkning for de nævnte overgangspersoner den 1. januar 1988.
Forslaget indebærer, at disse personer, uanset at de ikke opfylder lovens arbejdskrav, vil kunne få udbetalt hidtidige dagpengesats med tilbagevirkende kraft og frem til den 1. januar 1988.
 Forslaget skønnes kun at have ubetydelige økonomiske konsekvenser.
I arbejdstilbudsloven og arbejdsløshedsforsikringsloven er fastsat, at der i folketingsåret 1986-87 skal fremsættes forslag til revision.
Med henblik på at etablere et fyldigt grundlag for revisionsovervejelserne er der iværksat et undersøgelsesprogram om ordningerne.
Disse undersøgelser forventes at være færdige i løbet af februar 1987, og der vil derefter blive udarbejdet forslag til revision af reglerne.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om arbejdsformidling og arbejdsløshedsforsikring m.v., jf.
lovbekendtgørelse nr. 615 af 12. september 1986, som ændret ved lov nr. 832 af 9. december 1986 og § 15 i lov nr. 948 af 23.
 december 1986, foretages følgende ændring:
 Efter § 116 indsættes som ny paragraf:
»§ 117. Til et medlem, der har afsluttet sidste arbejdstilbud inden den 1. juli 1985, og som efter at have modtaget uddannelsesydelse eller iværksætterydelse efter § 9 i lov om arbejdstilbud til ledige ville være berettiget til at få udbetalt dagpenge efter § 51 a, stk. 2, udbetales dagpengene efter reglerne i § 51, jf. § 46, stk. 2, eller § 70 indtil den 1. januar 1988. Til et medlem, hvis ret til dagpenge i henhold til § 55, stk. 1, eller § 72, stk.
1, er ophørt den 1. januar 1988, udbetales dagpenge herefter efter § 51 a, stk. 2.« --/ § 51 a.
Når retten til dagpenge efter § 51, jf. § 46, stk. 2, eller § 70  

 ophører i henhold til § 55, stk. 1, eller § 72, stk. 1, udbetales dagpenge  

 efter stk. 2, såfremt medlemmets ret til dagpenge umiddelbart før ophøret  

 helt eller delvis var en følge af et arbejde efter lov om arbejdstilbud til  

 ledige.
Det er dog en betingelse, at medlemmet er fyldt 25 år, jf. kapitel 3  

 i den nævnte lov.
Stk. 2. Dagpengene udgør i en ledighedsperiode på 12 måneder 70 pct. af  

 det højeste dagpengebeløb efter § 47, stk. 1, og derefter 55 pct. heraf.
For  

 deltidsforsikrede medlemmer udgør beløbet 2/3 af de ovennævnte beløb.
 Stk. 3. Dagpenge efter stk. 2 må ikke udbetales til et medlem, som uden  

 fyldestgørende grund er ophørt med et arbejde efter lov om arbejdstilbud til  

 ledige.
/-- Ingen § 1 I lov om arbejdsformidling og arbejdsløshedsforsikring m.v., jf.
lovbekendtgørelse nr. 615 af 12. september 1986, som ændret ved lov nr. 832 af 9. december 1986 og § 15 i lov nr. 948 af 23.
 december 1986, foretages følgende ændring:
 Efter § 116 indsættes som ny paragraf:
»§ 117. Til et medlem, der har afsluttet sidste arbejdstilbud inden den 1. juli 1985, og som efter at have modtaget uddannelsesydelse eller iværksætterydelse efter § 9 i lov om arbejdstilbud til ledige ville være berettiget til at få udbetalt dagpenge efter § 51 a, stk. 2, udbetales dagpengene efter reglerne i § 51, jf. § 46, stk. 2, eller § 70 indtil den 1. januar 1988. Til et medlem, hvis ret til dagpenge i henhold til § 55, stk. 1, eller § 72, stk.
1, er ophørt den 1. januar 1988, udbetales dagpenge herefter efter § 51 a, stk. 2.« § 2 Loven træder i kraft dagen efter bekendtgørelsen i Lovtidende og har virkning fra den 1. juli 1985.
