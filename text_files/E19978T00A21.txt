A.21 Toldgodtgørelse A.21.1 Regulering A.21.2 Særlig toldgodtgørelse Formål Reglerne om godtgørelse af eller fritagelse for told er fastsat med  

 henblik på at friholde vareimporten og -eksporten for toldbelastning i  

 tilfælde hvor:
- tolden er opkrævet med et for stort beløb, - varer er blevet angivet til fri omsætning ved en fejl eller af særlige,  

 nærmere beskrevne årsager ikke har kunnet anvendes af varemodtageren.
 Det er forudsat, at toldbeskyttelsen af EU's produktionsvirksomheder  

 opretholdes.
Ved godtgørelse forstås hel eller delvis tilbagebetaling af toldbeløb, der  

 er betalt ved en vares overgang til fri omsætning.
Ved fritagelse forstås hel  

 eller delvis undladelse af at opkræve toldbeløb, der er debiteret en  

 varemodtager, men endnu ikke er betalt, ved en vares overgang til fri  

 omsætning.
Regulering I tilfælde, hvor varemodtageren ved angivelsen af varer til fri omsætning  

 ved en fejl har angivet tolden med et for stort beløb eller har undladt at  

 angive til en toldlempelsesordning, som indebærer at varerne bringes i fri  

 omsætning, kaldes godtgørelsen eller fritagelsen regulering.
Særlig toldgodtgørelse I tilfælde, hvor angivelsen erklæres ugyldig, fordi varerne var bestemt  

 til henførsel under en anden toldprocedure, men ved en fejl blev angivet til  

 fri omsætning, benævnes godtgørelsen eller fritagelsen særlig  

 toldgodtgørelse.
 Reglerne om særlig toldgodtgørelse omfatter endvidere tilfælde, hvor  

 varerne af forskellige årsager ikke har kunnet anvendes til de påtænkte  

 formål eller ikke har været bestemt til varemodtageren.
Moms Der kan gives momsgodtgørelse i samme omfang og på tilsvarende  

 betingelser, som gælder for særlig toldgodtgørelse.
Det legale grundlag Reglerne for regulering og særlig toldgodtgørelse findes i artikel 235-242  

 i toldkodeksen og i artikel 878-912 i gennemførelsesbestemmelserne samt  

 momslovens § 45, stk. 6.
GB art. 898 Regulerings- eller godtgørelsesbeløb skal udgøre mindst 75 kr.
A.21.1 Regulering Ved regulering af fortoldningsekspeditioner gives godtgørelse af eller  

 fritagelse for told.
Reguleringen medfører ikke specielle forpligtelser med  

 hensyn til varernes anvendelse eller bestemmelse ud over, hvad der følger af  

 begrundelsen for ansøgningen om regulering.
Varerne bevarer deres karakter af  

 EU-varer.
 Reguleringsreglerne finder også anvendelse i tilfælde, hvor tolden er  

 beregnet på grundlag af en skønsmæssig ansættelse af varernes værdi, mængde  

 og art, når ansættelsen er foretaget af told- og skatteregionen.
A.21.1.1 Ansøgningen om regulering TK art. 236, stk. 2 Ansøgning om regulering skal fremsættes skriftligt over for told- og  

 skatteregionen inden 3 år efter varernes angivelse til fri omsætning.  

 Ansøgningen kan afgives på formularen til en rettelsesangivelse, se bilag 9,  

 som foruden at være udfyldt i overensstemmelse med rubriceringen skal  

 indeholde en præcis begrundelse for ansøgningen samt oplysning om varernes  

 opbevaringssted.
Ansøgningen kan også afgives i brevform, men skal i så fald  

 være vedlagt en udfyldt rettelsesangivelse.
Ansøgningen skal være vedlagt dokumentation.
Der kan om nødvendigt gives  

 en frist til at fremskaffe dokumentationen.
 Told- og skatteregionen foretager af egen drift regulering, hvis regionen  

 inden for 3-årsfristen konstaterer, at der er grundlag herfor.
A.21.1.2 Tilfælde, hvor der kan foretages regulering TK art. 236 Der kan foretages regulering af fortoldningsekspeditioner i tilfælde, hvor  

 varemodtageren ved angivelsen af varer til fri omsætning har angivet tolden  

 med et for stort beløb som følge af en fejlagtig angivelse af varernes værdi,  

 mængde eller art.
 Der kan også foretages regulering, hvis varemodtageren ved angivelsen af  

 varer til fri omsætning fejlagtigt har undladt at anmode om hel eller delvis  

 toldfritagelse eller, hvis varerne allerede havde karakter af EU-varer, men  

 ved en fejl blev angivet til godsregistrering.
A.21.1.2.1 Når varernes værdi, mængde eller art er angivet forkert Når varernes værdi er angivet forkert - leverandørens fejl Der kan foretages regulering, hvis varemodtageren kan dokumentere, at  

 varerne havde en lavere værdi end den angivne som følge af en fejl fra  

 leverandørens side.
Det vil fx sige tilfælde hvor:
- der var uoverensstemmelse mellem faktureret og modtaget varemængde, - varerne var behæftet med fabrikationsfejl, - varerne var leveret i en ringere kvalitet end bestilt, fx fordi der ved  

 fremstillingen var anvendt ringere materialer, eller fordi forarbejdningen  

 var dårlig, - fakturabeløbet var for højt som følge af regnefejl, - varernes enhedspris var faktureret med et højere beløb eller i en anden  

 valuta, end der lå til grund for salget, - fakturaen ikke svarede til de bestilte og leverede varer.
 Som dokumentation kan fx fremlægges korrespondance med den udenlandske  

 leverandør, kreditnota, ordrekopi, ordrebekræftelse, tilsagn om  

 erstatningsleverance eller om efterlevering af manglende varer.
Når varernes værdi er angivet forkert - varemodtagerens fejl Der kan foretages regulering, hvis varemodtageren kan dokumentere, at  

 varerne havde en lavere værdi end den angivne som følge af fejl fra  

 varemodtagerens side.
Det vil fx sige tilfælde hvor:
- der var begået regnefejl ved udregning af toldværdien, - der var anvendt forkert kurs ved omregning fra fremmed valuta til danske  

 kroner, - toldpligtige omkostninger var medregnet med forkerte beløb, - en fradragsberettiget rabat ikke var fratrukket, - told og afgift af varer, der er solgt frit i hus fortoldet, ikke var  

 fratrukket, - der var fremlagt en anden faktura end den, der vedrørte varerne.
 Som dokumentation kan fx fremlægges korrespondance med den udenlandske  

 leverandør, kreditnota, ordrekopi, ordrebekræftelse, tilsagn om  

 erstatningsleverance eller om efterlevering af manglende varer.
Når varernes værdi er angivet forkert - beskadigelse og bortkomst Der kan foretages regulering, hvis varemodtageren kan dokumentere, at  

 varerne på tidspunktet for angivelsen til fri omsætning havde en lavere værdi  

 end angivet, fordi de før indførslen:
- var blevet beskadiget under transport, omladning eller oplagring fx som  

 følge af vand- eller røgskade, - var helt eller delvis bortkommet.
 Regulering vil også kunne finde sted, hvis beskadigelsen mv. er opstået i  

 tidsrummet mellem godsregistreringen og angivelsen til fortoldning, men ikke  

 efter varernes frigivelse.
 Som dokumentation, kan fremlægges skadesanmeldelse, skadesrapport fra et  

 forsikringsselskab, evt. politirapport.
Når varernes mængde er angivet forkert Der kan foretages regulering, hvis varemodtageren kan dokumentere, at  

 mængden af varer blev angivet forkert.
Denne bestemmelse gælder for tilfælde,  

 hvor tolden helt eller delvis beregnes efter en specifik toldsats, fx efter  

 en vægttoldsats.
 Forholdet kan fx dokumenteres ved fremlæggelse af korrespondance med den  

 udenlandske leverandør eller med transportvirksomheden.
Når varernes art er angivet forkert Der kan foretages regulering, hvis varemodtageren kan dokumentere, at  

 varerne ved angivelsen til fri omsætning blev henført under en forkert  

 toldtarifposition med deraf følgende forkert toldsats.
 Forholdet kan dokumenteres ved forevisning af varerne, evt. ved  

 fremlæggelse af varekataloger, varebeskrivelser eller dokumentation for  

 tidligere indførsler af tilsvarende varer.
A.21.1.2.2 Manglende anmodning om toldfritagelse Der kan foretages regulering, hvis varemodtageren kan dokumentere, at der  

 kunne være givet toldfritagelse på tidspunktet for varernes angivelse til fri  

 omsætning, såfremt der var blevet fremsat anmodning om det i  

 fortoldningsangivelsen.
 Reguleringsmulighederne omhandler følgende tilfælde:
- varer, der var berettiget til præferencetoldbehandling og/eller var  

 omfattet af en toldkontingent- eller importloftordning, se A.8. Det er en  

 betingelse for regulering, at den normale toldsats ikke er genindført på  

 ansøgningstidspunktet, når ansøgningen vedrører varer, der var omfattet af en  

 toldkontingent- eller importloftordning, - varer, der var berettiget til toldfritagelse i henhold til en  

 toldsuspensionsordning og/eller varemodtagerens bevilling til toldfritagelse  

 for varer til særligt anvendelsesformål, end use, se A.11, - varer, der var berettiget til toldfri indførsel til diplomatiske  

 repræsentationer og internationale organisationer mv. i henhold til  

 toldlovens § 4, se D.6, men hvor de foreskrevne deklarationer mv. ikke var  

 fremlagt, - varer, der var berettiget til toldfri indførsel i henhold til Rådets  

 forordning nr. 918/83 om definitiv toldfrihed, se D.4, - varer, der var berettiget til delvis toldfritagelse efter ordningen for  

 passiv forædling, se A.15, - varer, der var berettiget til returvaretoldbehandling, se A.20.
 Forholdene skal kunne dokumenteres ved fremlæggelse af de bevillinger,  

 certifikater, erklæringer mv., som på tidspunktet for varernes angivelse til  

 fri omsætning kunne have medført den ønskede toldfritagelse, hvis der havde  

 været fremsat anmodning derom.
A.21.1.2.3 EU-varer Der kan foretages regulering, hvis varemodtageren kan dokumentere, at  

 varerne var EU-varer, der ved en fejl blev angivet til godsregistrering som  

 om de var ikke-EU-varer.
 Som dokumentation kan fremlægges T2 L dokument, se B.1.12, evt. kopi af en  

 fortoldningsangivelse, se bilag 5, der kan godtgøre, at varerne allerede var  

 bragt i fri omsætning i en anden medlemsstat.
A.21.1.2.4 Afgørelsen om regulering TK art. 6 Told- og skatteregionen underretter varemodtageren skriftligt om  

 afgørelsen.
 Hvis ansøgningen bliver imødekommet fuldt ud, modtager ansøgeren - med  

 anførsel af hjemmel - underretning om afgørelsen på et eksemplar af  

 rettelsesangivelsen.
 Hvis ansøgningen bliver afslået eller ikke bliver imødekommet fuldt ud,  

 skal afgørelsen indeholde en begrundelse samt vejledning om klageadgang.
A.21.2 Særlig toldgodtgørelse Anvendelsen af reglerne om særlig toldgodtgørelse forudsætter - i  

 modsætning til reguleringsreglerne - at nærmere fastsatte krav til varernes  

 anvendelse eller bestemmelse skal være opfyldt, før der gives godtgørelse af  

 eller fritagelse for told.
Endvidere mister varerne deres karakter af  

 EU-varer.
TK art. 237-239 Der kan gives særlig toldgodtgørelse når:
- en angivelse til fri omsætning erklæres ugyldig, fordi varerne ved en  

 fejl blev angivet til fri omsætning, men oprindelig var bestemt til angivelse  

 til en anden toldprocedure, - varerne er defekte eller ikke svarer til bestillingen, - der foreligger andre situationer, hvor det er berettiget at give  

 toldgodtgørelse.
Momslovens § 45, stk. 6 Der kan gives momsgodtgørelse i samme omfang og på tilsvarende  

 betingelser, som gælder for særlig toldgodtgørelse.
A.21.2.1 Ansøgningen om særlig toldgodtgørelse Ansøgning om særlig toldgodtgørelse indsendes til told- og skatteregionen  

 bilagt den nødvendige dokumentation, herunder en kopi af  

 fortoldningsangivelsen, se bilag 5. Ansøgningen skal indeholde oplysning om:
- ansøgerens SE-nummer, navn og adresse, - fortoldningsangivelsens referencenummer, - en beskrivelse af varerne, - varernes opbevaringssted, - godtgørelsesbeløbets størrelse, - en præcis begrundelse for ansøgningen med henvisning til relevante  

 artikler i toldkodeksen eller gennemførelsesbestemmelserne.
 - varernes bestemmelse, såsom angivelse til en anden toldprocedure,  

 returnering til den udenlandske leverandør, destruktion eller gratis levering  

 til en velgørende institution.
GB art. 883 Ansøgningen skal afgives og være behandlet, før der disponeres over  

 varerne.
Der kan dog efter anmodning opnås tilladelse til fx at genudføre  

 varerne, før ansøgningen er behandlet, uden at der derved er taget stilling  

 til, om ansøgningen kan imødekommes.
GB art. 879 Told- og skatteregionen kvitterer for modtagelsen af ansøgningen.
Hvis  

 ansøgningen ikke indeholder de oplysninger eller er vedlagt den  

 dokumentation, der er nødvendig for sagens behandling, kan der gives en frist  

 til at fremskaffe de manglende oplysninger og/eller dokumenter.
A.21.2.2 Tilfælde, hvor der kan gives særlig toldgodtgørelse Der kan gives særlig toldgodtgørelse når:
TK art. 237 - angivelsen til fri omsætning er erklæret ugyldig, se A.21.2.2.1, TK art. 238 - ansøgningen vedrører defekte eller ikke-bestillingssvarende varer, se  

 A.21.2.2.2, TK art. 239 - ansøgningen vedrører tilfælde som nævnt under A.21.2.2.3.
A.21.2.2.1 Når angivelsen til fri omsætning er erklæret ugyldig TK art. 237 og TK art. 66 Der kan gives særlig toldgodtgørelse, når angivelsen af varer til fri  

 omsætning erklæres ugyldig.
 Reglerne omfatter tilfælde, hvor varerne på tidspunktet for angivelsen til  

 fri omsætning var bestemt til:
- ekstern EF-forsendelse, se B.1.3, - oplæggelse på toldoplag, se A.13, - oplæggelse i frihavne eller på frilagre, se A.12, - aktiv forædling, se A.14, - forarbejdning under toldkontrol, se A.18, - midlertidig indførsel, se A.16, - udførsel, se C.1, For at få særlig toldgodtgørelse kræves det, at:
GB art. 251 1. ansøgningen afgives senest 3 måneder efter varernes angivelse til fri  

 omsætning, 2. ansøgningen er afgivet og behandlet, før der disponeres over varerne.  

 Varerne må således ikke fjernes fra det angivne opbevaringssted uden told- og  

 skatteregionens godkendelse, 3. varerne på tidspunktet for angivelsen til fri omsætning var bestemt til  

 angivelse til én af de anførte toldmæssige bestemmelser, og at varerne  

 opfyldte betingelserne herfor, 4. varerne ikke har været benyttet til andre formål end dem, hvortil de  

 var bestemt, 5. varerne er identiske med dem, der blev angivet til fri omsætning, 6. varemodtageren på tidspunktet for angivelsen til fri omsætning var i  

 besiddelse af de nødvendige bevillinger, tilladelser mv. til henførsel under  

 den ans gte toldordning, GB art. 893 7. at varerne bliver angivet til den toldmæssige bestemmelse, hvortil de  

 var bestemt, senest 2 måneder efter, at der er truffet afgørelse i sagen.
TK art. 6 Der skal efter told- og skatteregionens bestemmelse fremlægges  

 dokumentation for, at betingelserne er opfyldt.
Dokumentationen kan fx bestå  

 i kopi af fortoldningsangivelsen, bevillinger, tilladelser, indkøbsfakturaer,  

 kontrakter med leverandører og/eller købere uden for EU, kopier af ordrer  

 eller ordrebekræftelser.
A.21.2.2.2 Defekte eller ikke-bestillingssvarende varer TK art. 238 Reglerne omfatter tilfælde, hvor varer afvises af importøren, fordi de på  

 tidspunktet for angivelsen til fri omsætning var defekte eller ikke svarede  

 til bestillingen.
 For at få særlig toldgodtgørelse skal:
1. ansøgningen afgives senest 12 måneder efter varernes angivelse til fri  

 omsætning, 2. ansøgningen være afgivet og behandlet, før der disponeres over varerne.  

 Varerne må således ikke fjernes fra det angivne opbevaringssted uden told- og  

 skatteregionens godkendelse, 3. varerne ikke være taget i anvendelse eller solgt, efter at det blev  

 konstateret, at de var defekte eller ikke svarede til bestillingen, 4. der ikke ved aftalen af varernes pris være taget hensyn til deres  

 defekter, 5. varerne være identiske med de varer, der blev angivet til fri  

 omsætning, 6. varerne udføres fra EU's toldområde efter afgivelse af  

 udførselsangivelse; told- og skatteregionen kan kræve varerne frembudt i  

 forbindelse med udførslen.
Varerne kan - i stedet for at blive udført - efter tilladelse fra told- og  

 skatteregionen destrueres eller oplægges på toldoplag, i frizone eller på  

 frilager.
Varerne kan endvidere tillades leveret gratis til en velgørende  

 institution, 7. det dokumenteres, at leverandøren har krediteret den oprindeligt  

 kontraherede pris eller givet tilsagn om en gratis erstatningsleverance, GB art. 893 8. varerne angives til deres bestemmelse - udførsel mv. - senest 2 måneder  

 efter, at der er truffet afgørelse i sagen.
TK art. 6 Der skal efter told- og skatteregionens bestemmelse fremlægges  

 dokumentation for, at betingelserne er opfyldt.
Dokumentationen kan foruden  

 en kopi af fortoldningsangivelsen bestå i kreditnota og korrespondance med  

 den udenlandske leverandør.
Der kan herunder kræves fremlagt en skriftlig erkendelse fra den  

 udenlandske leverandør af, at varerne tages tilbage, fordi de er behæftet med  

 nærmere angivne fejl og mangler.
Der kan således ikke gives godtgørelse for  

 varer, som den udenlandske leverandør har taget retur af kulancemæssige  

 årsager.
 For at imødekomme anmodningen kan told- og skatteregionen kræve en  

 erklæring fra ansøgeren om, at betingelserne er opfyldt.
A.21.2.2.3 Andre tilfælde TK art. 239 Endvidere kan der gives særlig toldgodtgørelse i en række andre tilfælde.  

 De hyppigst forekommende er beskrevet nedenfor.
GB art. 899-900 For at få særlig toldgodtgørelse skal:
1. ansøgningen afgives senest 12 måneder efter varernes angivelse til fri  

 omsætning, 2. ansøgningen være afgivet og behandlet, før der disponeres over varerne.  

 Varerne må således ikke fjernes fra det angivne opbevaringssted uden told- og  

 skatteregionens godkendelse, 3. varerne ikke have været taget i anvendelse eller solgt, 4. varerne være identiske med dem, der blev angivet til fri omsætning, 5. varerne genudføres fra EU's toldområde efter afgivelse af  

 udførselsangivelse, se dog nedenfor.
Told- og skatteregionen kan kræve  

 varerne frembudt før genudførslen.
Efter særlig tilladelse fra told- og  

 skatteregionen kan varerne i stedet destrueres, oplægges enten på toldoplag  

 eller i Københavns Frihavn, se A.12 og A.13. Varerne kan endvidere tillades  

 leveret gratis til en velgørende institution, GB art. 893 6. varerne angives til deres bestemmelse fx udførsel, senest 2 måneder  

 efter, at der er truffet afgørelse i sagen.
 Godtgørelse kan kun bevilges på betingelse af, at ansøgeren - eller i  

 givet fald, enhver anden person, som har været medvirkende ved opfyldelsen af  

 toldformaliteterne for de pågældende varer, eller som har givet de fornødne  

 instrukser med henblik på opfyldelsen heraf - ikke har begået urigtigheder  

 eller gjort sig skyldig i åbenbar forsømmelighed.
TK art. 6 Der skal efter told- og skatteregionens bestemmelse fremlægges  

 dokumentation for, at betingelserne er opfyldt.
Dokumentationen kan - alt  

 efter tilfældet - foruden en kopi af fortoldningsangivelsen bestå i  

 korrespondance med den udenlandske leverandør, ordrekopier,  

 ordrebekræftelser, korrespondance med relevante myndigheder mv.
 En imødekommelse af ansøgningen kan gøres betinget af, at ansøgeren kan  

 afgive erklæring om, at betingelserne er opfyldt.
Uanbringelige varer Der kan gives særlig toldgodtgørelse for varer, der er blevet angivet til  

 fri omsætning af en klarerer, men som af årsager, der er klarereren  

 uvedkommende, ikke har kunnet afleveres til modtageren.
 Reglen omfatter tilfælde, hvor varer uafbrudt har befundet sig i  

 transportforetagenders eller speditørers varetægt, men er uanbringelige, fx  

 fordi modtagerens adresse er ukendt, adressaten nægter at modtage varerne,  

 eller hvor varerne ikke har kunnet afleveres, fordi modtageren er afgået ved  

 døden, gået konkurs eller lignende.
Varer tilsendt ved en fejltagelse Der kan gives særlig toldgodtgørelse for varer, der er sendt til  

 modtageren som følge af en fejl fra afsenderens side.
 Reglen kan fx anvendes i tilfælde, hvor afsenderen ved en fejl har  

 adresseret varerne til modtageren.
 Desuden skal varerne være bestemt til returnering til leverandøren eller  

 efter leverandørens anvisninger være bestemt til udførsel til en modtager  

 uden for EU.
Fejlbestilte varer Der kan gives særlig toldgodtgørelse for varer, der som følge af en  

 åbenbar fejl i forbindelse med bestillingen har vist sig uegnede til den af  

 modtageren påtænkte anvendelse.
 Reglen kan fx anvendes i tilfælde, hvor modtageren ved en fejlskrivning  

 har bestilt varer, som han ikke sædvanligvis forhandler eller anvender.  

 Tilfælde, hvor modtageren ved en fejlskrivning har bestilt varer i mængder,  

 som er ude af proportion med virksomhedens størrelse og omsætning, vil  

 ligeledes kunne omfattes af bestemmelsen.
 For at få godtgørelsen skal varerne desuden være bestemt til returnering  

 til leverandøren eller efter leverandørens anvisninger er bestemt til  

 udførsel til en modtager uden for EU.
Anvendelsesforbudte varer Der kan gives særlig toldgodtgørelse for varer, hvis det, efter at varerne  

 er overgået til fri omsætning, konstateres, at varerne på  

 angivelsestidspunktet ikke var i overensstemmelse med gældende forskrifter  

 med henblik på anvendelse eller afsætning, og som modtageren derfor ikke kan  

 anvende til de påtænkte formål.
 Reglen kan fx anvendes i tilfælde, hvor varer er omfattet af en  

 mønsterbeskyttelse eller patentrettigheder, som modtageren ikke var eller  

 ikke med rimelighed kunne forlanges at være bekendt med.
 Endvidere kan der gives særlig toldgodtgørelse for varer, der er blevet  

 uanvendelige eller kun i stærkt begrænset omfang er anvendelige til de af  

 modtageren påtænkte formål på grund af generelle foranstaltninger truffet af  

 en myndighed, efter at varerne blev angivet til fri omsætning.
 Reglen tager blandt andet sigte på varer for hvilke, der efter angivelsen  

 til fri omsætning gennemføres milj foranstaltninger, som medfører, at varerne  

 ikke må sælges, fx ændrede kriterier for blyindholdet i porcelænsglasur.
Bortfaldne muligheder for toldlempelse Der kan gives særlig toldgodtgørelse i tilfælde, hvor en varemodtager ved  

 angivelsen af varerne til fri omsætning har anmodet om toldlempelse i  

 overensstemmelse med gældende regler, men hvor told- og skatteregionen ikke  

 kan imødekomme anmodningen.
 Reglen kan fx anvendes for varer, for hvilke der blev anmodet om  

 kontingenttoldbehandling, men hvor toldkontingentet var opbrugt.
Varer, der er leveret for sent Der kan gives særlig toldgodtgørelse for varer, der først er kommet  

 modtageren i hænde efter udløbet af en bindende leveringsfrist, som er  

 fastsat i aftalen om handelens indgåelse.
Varer leveret gratis til velgørende institutioner Der kan gives særlig toldgodtgørelse for varer, som det ikke har været  

 muligt at sælge inden for EU, og som derfor leveres gratis til velgørende  

 institutioner:
- der udøver deres virksomhed uden for EU, men som har repræsentation i  

 EU, - der udøver deres virksomhed i EU, og som har ret til toldfritagelse ved  

 indførsel til fri omsætning af tilsvarende varer.
 Reglen kan anvendes for varer, som leveres gratis til fx Røde Kors eller  

 Folkekirkens nødhjælp til brug i hjælpearbejdet uden for EU.
A.21.2.2.4 Tilfælde, hvor der ikke kan gives særlig toldgodtgørelse GB art. 904 Der kan ikke gives særlig toldgodtgørelse for:
- varer, der er angivet til fri omsætning, og som er blevet genudført  

 fordi de ikke er blevet solgt, - varer, der er angivet til fri omsætning, og som er blevet destrueret,  

 medmindre der er udtrykkelig hjemmel dertil i EF-forskrifterne, - varer, for hvilke der er blevet givet præferencetoldbehandling på  

 grundlag af dokumenter, som senere viser sig at være falske, forfalskede  

 eller ugyldige, heller ikke selv om dokumenterne blev fremlagt i god tro.
I situationer, hvor ikke alle betingelser for at give særlig  

 toldgodtgørelse er opfyldt, vil der i visse tilfælde være mulighed for i  

 stedet at få foretaget regulering af fortoldningsekspeditionen.
Som eksempel  

 kan nævnes tilfælde, hvor den udenlandske leverandør ikke fuldt ud godtgør  

 den oprindeligt kontraherede pris for defekte eller ikke-bestillingssvarende  

 varer.
Se A.21.1.2.1.
A.21.2.2.5 Forelæggelse for Kommissionen GB art. 905-909 I andre situationer, hvor told- og skatteregionen ikke har mulighed for at  

 bevilge særlig toldgodtgørelse efter reglerne i afsnit A.21.2.2.1-2.2.3, kan  

 ansøgningen om godtgørelse forelægges Kommissionen.
 Forelæggelse af sagen for Kommissionen kan kun ske på betingelse af, at  

 ans geren - eller i givet fald, enhver anden person, som har været  

 medvirkende ved opfyldelsen af toldformaliteterne for de pågældende varer,  

 eller som har givet de fornødne instrukser med henblik på opfyldelsen heraf -  

 ikke har begået urigtigheder eller gjort sig skyldig i åbenbar  

 forsømmelighed.
 Eksempler på sager, hvor Kommissionen har bevilget godtgørelse:
- landbrugsvarer til aktiv forædling med forudgående udførsel og  

 ækvivalens; grundet vejrmæssige forhold kunne bevillingshaver ikke overholde  

 fristen på tre måneder for indførsel af de kompenserende indførselsvarer, - varer ledsaget af oprindelsesdokumentation udstedt på et forkert  

 grundlag; den anvendte sprogversion af bestemmelserne viste sig at indeholde  

 markante fejl, - præferenceberettigede varer under importloftordningen, som grundet  

 strejke ved toldmyndighederne ikke kunne fortoldes; ved strejkens ophør var  

 loftet nået og tolden genindført.
 Eksempler på sager, hvor Kommissionen har nægtet godtgørelse:
- råvarer til aktiv forædling blev indført før toldmyndigheden havde  

 udstedt bevilling til proceduren, - metervarer, der ved indførslen var ledsaget af oprindelsescertifikater  

 udstedt på et forkert grundlag, ønskes omfattet af en efter indførslen  

 udstedt bevilling til passiv forædling, - genindførsel af varer fra passiv forædling uden gyldigt  

 bevillingsforhold; i et tilfælde var der ikke ans gt om bevilling og i en  

 andet var en udløbet bevilling ikke blevet fornyet inden den midlertidige  

 udførsel.
A.21.2.2.6 Varer omfattet af EF's landbrugsordninger Hvis ansøgningen om godtgørelse eller fritagelse vedrører situationer som  

 beskrevet i A.21.2 skal der, hvis der ved aflevering af angivelsen til fri  

 omsætning eller til udførsel blev fremlagt importlicens, eksportlicens eller  

 forudfastsættelsesattest, vedlægges en erklæring fra de myndigheder, som har  

 udstedt licensen eller attesten om, at virkningen heraf er annulleret.
A.21.2.2.7 Afgørelsen om særlig toldgodtgørelse TK art. 6 Told- og skatteregionen træffer skriftlig afgørelse i sager om særlig  

 toldgodtgørelse.
 Afgørelsen skal således være begrundet med henvisning til den pågældende  

 artikel i toldkodeksen og skal indeholde sådanne oplysninger, at det er  

 muligt at identificere de varer, som er omfattet af afgørelsen.
 Hvis ansøgningen bliver imødekommet fuldt ud, skal afgørelsen indeholde  

 oplysning om de betingelser, der skal opfyldes, for at godtgørelsen kan  

 udbetales såsom:
GB art. 893 - den frist, som fastsættes for opfyldelse af betingelserne, og som højst  

 kan udgøre 2 måneder, - hvilken dokumentation, der skal fremlægges for at varerne er blevet  

 udført, oplagt på toldoplag, i frizone eller på frilager, eller er leveret  

 til en velgørende institution.
 Hvis varerne er tilladt destrueret skal afgørelsen indeholde oplysning om:
- hvorledes destruktionen skal dokumenteres - under told- og  

 skatteregionens fysiske kontrol eller ved attest fra en losseplads,  

 forbrændingsanstalt mv., som gør det muligt at identificere de destruerede  

 varer, - den angivelse til fri omsætning der skal foretages af eventuelle  

 toldpligtige restprodukter fra destruktionen.
 Endvidere skal afgørelsen indeholde oplysning om, hvorledes godtgørelsen  

 vil blive udbetalt.
 Hvis ansøgningen bliver afslået eller ikke bliver imødekommet fuldt ud,  

 skal afgørelsen indeholde en begrundelse samt vejledning om klageadgang.
A.21.2.3 Afgørelsens gennemførelse Told- og skatteregionen udbetaler godtgørelsen, når ansøgeren har  

 dokumenteret, at betingelserne i afgørelsen er opfyldt.
A.21.2.4 Varer, der befinder sig i andre medlemsstater GB art. 910-913 Der er fastsat regler om administrativ bistand mellem toldmyndighederne i  

 EU for de tilfælde, hvor ansøgningen om godtgørelse eller fritagelse vedrører  

 varer, som på ansøgningstidspunktet befinder sig i en anden medlemsstat.
TK art. 14 Disse regler indebærer blandt andet, at de danske told- og skatteregioner  

 kan blive anmodet om at foretage kontrol vedrørende varer, som er angivet til  

 fri omsætning i en anden medlemsstat, men som befinder sig hos en dansk  

 virksomhed.
Virksomheden er forpligtet til at give told- og skatteregionen de  

 fornødne oplysninger og yde den nødvendige bistand.
