Afståelse af lejlighed uden bopælspligt Spørgsmål Svar 1. Ja.
 2. Se SKATs  

 indstilling og begrundelse.
Beskrivelse af de faktiske forhold Spørger købte  

 ved underskrift den 11. september 2004 lejligheden til overtagelse pr. 1.  

 august 2005. Endeligt skøde er tinglyst den 27. december 2005 uden  

 anmærkninger.
Lejligheden er en ejerlejlighed i en nyopført ejendom.  

 Lejligheden har et tinglyst areal på  

 109 m2. Lejligheden er købt nøglefærdig og  

 indflytningsklart med det i lejligheden indlagte faste tilbehør, herunder  

 ledninger, installationer og varmeanlæg og med andel efter fordelingstal i  

 grunden og de på grunden værende bygninger samt eventuelt fælles tilbehør.
Køber har  

 forespurgt kommune A om der i henhold til lokalplanen er krav om  

 helårsbeboelse.
Kommunen svarer i brev af 16. juni 2006, at lejligheden kan  

 benyttes uden bopælspligt, dog vil registreringen blive ændret til  

 helårsbolig,  

 såfremt der bor personer i den pågældende lejlighed, der er tilmeldt  

 folkeregistret.
I den situation pålægges bopælspligt for lejligheden med  

 fremadrettet virkning.
Spørger og  

 hustru, som begge er pensionister, har fortsat deres faste bolig i kommune B.  

 Det er intentionen, at lejligheden skal stå til deres frie disposition som  

 feriebolig, når ægteparret i ferieøjemed opholder sig i kommune A.  

 Lejligheden  

 udlejes således ikke.
Boligen forventes benyttet ca. 10-15 uger om året på  

 samme måde som et sommerhus. Ægtefællerne ejer i forvejen et sommerhus  

 beliggende i kommune C.
Også dette sommerhus benyttes udelukkende af  

 ægtefællerne til feriebolig.
Spørger har ingen aktuelle planer om at sælge  

 lejligheden inden for de nærmeste år.
Spørgers eventuelle opfattelse ifølge anmodning og bemærkninger til  

 sagsfremstilling Det er spørgers  

 opfattelse, at lejligheden kan sælges skattefrit i henhold til EBL § 8, stk.  

 2,  

 da ejerlejligheden er købt som feriebolig og den rent faktisk benyttes som  

 feriebolig i ejerperioden, da der ikke er bopælspligt i ejerlejligheden, og  

 grundarealet udgør mindre end  

 1.400 m2.
SKATs indstilling og begrundelse Fortjeneste ved  

 afståelse af fast ejendom skal som udgangspunkt medregnes ved  

 indkomstopgørelsen,  

 jf. ejendomsavancebeskatningslovens (EBL) § 1.
Efter EBL § 8,  

 stk. 1, skal fortjeneste ved afståelse af en- og tofamilieshuse og  

 ejerlejligheder dog ikke medregnes, hvis huset eller lejligheden har tjent  

 til  

 bolig for ejeren eller dennes husstand i en del af eller hele den periode,  

 hvori  

 denne har ejet ejendommen, og hvor ejendommen har opfyldt betingelserne for  

 at  

 kunne afstås skattefrit.
Det er dog efter stk. 1, nr. 1, en betingelse for  

 skattefriheden, at ejendommens samlede grundareal er mindre end  

 1.400 m2, eller at der som nævnt i stk. 1, nr.  

 2, ifølge offentlig myndigheds bestemmelse ikke fra ejendommen kan udstykkes  

 grund til selvstændig bebyggelse.
 Efter EBL § 8,  

 stk. 2, gælder disse regler også for sommerhusejendomme og lign., som ejeren  

 eller dennes husstand har benyttet til privat formål i en del af eller hele  

 den  

 periode, hvori denne har ejet ejendommen, og hvor ejendommen har opfyldt  

 betingelserne for at kunne afstås skattefrit.
For at reglerne  

 i EBL § 8, stk. 2, kan anvendes ved afståelse af en ejendom, kræves det, at  

 der  

 er tale om afståelse af sommerhusejendomme eller lignende.
Parcelhusreglen i  

 EBL § 8, stk. 1 og 2, fandtes tidligere i lov om særlig indkomstskat mv. §  

 2 A, stk. 1 og 2. Hverken forarbejderne til  

 ejendomsavancebeskatningsloven eller til lov om særlig indkomstskat mv.  

 indeholder en afgrænsning af, hvilke typer ejendomme, der er omfattet af  

 henholdsvis stk. 1 og 2.
Told- og  

 Skattestyrelsen har i en kommentar, jf.
TfS1998,122, til en  

 Ligningsrådsafgørelse (TfS1998,118) udtalt, at det er Styrelsens opfattelse,  

 at  

 helårshuse kun kan omfattes af EBL § 8, stk. 2, hvis huset er købt som og  

 rent  

 faktisk anvendt som sommerbolig.
Det er ejeren, der må sandsynliggøre, at  

 helårshuset er erhvervet til brug for sommerbolig.
 Landsretten har  

 således også i  


  

 SKM2006.144.ØLR  


  

 lagt til grund, at det er skattemyndighedernes praksis, at skattefrihed efter  

 EBL § 8, stk. 2, ved afhændelse af en ejendom, der har status som helårshus  

 alene kan opnås, når ejendommen er erhvervet med henblik på anvendelse som  

 fritidshus og herefter anvendt således.
 Det følger  

 således af praksis, at der kan opnås skattefrihed efter EBL § 8, stk. 2, ved  

 afhændelse af en ejendom, når ejendommen er erhvervet med henblik på  

 anvendelse  

 som fritidsbolig og herefter er anvendt således.
 Idet spørgers  

 ejerlejlighed er erhvervet som og anvendes som fritidsbolig, kan der ske  

 skattefri afståelse efter EBL § 8, stk. 2. Det indstilles, at spørgsmål 1)  

 besvares med ja.
Vedrørende  

 spørgsmål 2 kan det oplyses, at det er ejeren af en fritidsbolig, der skal  

 sandsynliggøre, at ejendommen er erhvervet og anvendt til fritidsbolig.
Der  

 er  

 ikke lovhjemlede krav til særlig dokumentation og det beror derfor på en  

 individuel vurdering af, hvorvidt en ejer har sandsynliggjort, at  

 fritidsboligen udelukkende har været anvendt til fritidsformål og lign.
Det  

 kan  

 dog oplyses, at skattemyndigheder bl.a. kigger på bopælspligt, benyttelse,  

 udlejning, folkeregisteradresse, anden bolig, afstand til anden bolig mv.
Skatterådets afgørelse og begrundelse Skatterådet  

 tiltræder SKATs indstilling og begrundelse.
Svaret er bindende for skattemyndighederne i følgende periode Svaret er bindende  

 for skattemyndighederne i 5 år.
