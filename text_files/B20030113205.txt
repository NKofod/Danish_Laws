Bekendtgørelse om uddannelses- og erhvervsvejlederuddannelsen I medfør af § 6, stk. 1, i lov om Centre for Videregående  

 Uddannelse og andre selvejende institutioner for videregående uddannelser  

 m.v.,  

 jf. lovbekendtgørelse nr. 308 af 13. maj 2002, og § 2, stk. 9, og § 18, stk.  

 2,  

 i lov om åben uddannelse (erhvervsrettet voksenuddannelse) m.v., jf.  

 lovbekendtgørelse nr. 311 af 13. maj 2002, fastsættes:
Kapitel 1 Uddannelsens formål m.v.
§ 1.  

  

 Uddannelsens formål er, at den studerende udvikler teoretiske og praktiske  

 kompetencer til at vejlede børn, unge og voksne om valg og gennemførelse af  

 uddannelse og om valg af erhverv og i denne sammenhæng kan inddrage deres  

 interesser og personlige forudsætninger samt den samfundsmæssige og  

 erhvervsmæssige udvikling.
Den færdiguddannede uddannelses- og  

 erhvervsvejleder  

 skal kunne bidrage selvstændigt til organisering, evaluering og  

 kvalitetsudvikling af vejledning.
 § 2.  

  

 Uddannelsen udbydes af institutioner, der er godkendt hertil af  

 Undervisningsministeriet, efter bestemmelserne i lov om åben uddannelse.  

 Uddannelsen er på niveau med en diplomuddannelse.
 § 3.  

  

 Adgang til uddannelsen er betinget af, at ansøgeren har gennemført en  

 uddannelse på niveau med en kort videregående uddannelse.
 Stk. 2.  

  

 Ansøgere skal  

 have mindst 2 års relevant erhvervserfaring efter gennemført adgangsgivende  

 uddannelse.
 Stk. 3.  

  

 Institutionen  

 kan optage ansøgere, der ikke opfylder betingelserne i stk. 1, men som ud fra  

 en konkret vurdering skønnes at have uddannelsesmæssige forudsætninger, der  

 kan  

 sidestilles hermed.
 § 4.  

  

 Uddannelsesinstitutionen bestemmer, hvor mange studerende den vil optage,  

 medmindre Undervisningsministeriet fastsætter et årligt minimums- eller  

 maksimumstal for optagelseskapaciteten.
Stk. 2.  

  

 Uddannelsesinstitutionen fastsætter kvalifikationskriterierne for udvælgelse  

 blandt kvalificerede ansøgere.
Uddannelsesinstitutionen må dog ikke anvende  

 lodtrækning eller alder som udvælgelseskriterium.
Kriterierne skal  

 offentliggøres.
 § 5.  

  

 Uddannelsen har et samlet omfang på 1/2 studenterårsværk, svarende til 30  

 ECTS-point. 1 studenterårsværk er en heltidsstuderendes arbejde i 1 år og  

 svarer til 60 point i European Credit Transfer System (ECTS-point). Dette  

 lægges til grund for planlægningen af uddannelsen.
Stk. 2.  

  

 Uddannelsen er  

 en deltidsuddannelse, der udbydes som åben uddannelse, og tilrettelægges  

 under  

 hensyntagen til, at de studerende er i beskæftigelse.
Uddannelsen kan dog  

 tilrettelægges på heltid efter reglerne i lov om åben uddannelse.
Stk. 3.  

  

 Uddannelsen skal  

 være gennemført inden for 3 år.
Institutionen kan ved usædvanlige forhold  

 dispensere herfra.
 Stk. 4.  

  

 Uddannelsen kan  

 indgå i en pædagogisk diplomuddannelse, jf. reglerne herom.
Kapitel 2 Uddannelsens indhold § 6.  

  

 I  

 uddannelsen indgår følgende 3 moduler, hver på 10 ECTS-point:
 1)  

 	  

    

 Vejledning og  

 vejleder: Vejledningens historie og etik, vejlederroller, vejlednings- valg-  

 og  

 karriereudviklingsteorier, vejledningsmetodik samt anvendelse af IT i  

 vejledningen.
 2)  

 	  

    

 Vejledning og  

 samfund: Vejledning set i relation til overordnede træk i samfunds- og  

 erhvervsudviklingen nationalt og internationalt, til uddannelsessystemets og  

 arbejdsmarkedets opbygning, til uddannelses- og arbejdsmarkedspolitik, samt  

 vejledning set i relation til arbejdsliv, virksomheds- og karriereudvikling  

 og  

 iværksætteri.
 3)  

 	  

    

 Vejledning og  

 individ: Vejledning set i relation til den enkeltes baggrund og behov gennem  

 inddragelse af teorier om menneskelig udvikling, om erkendelse, læring og  

 sprog  

 med betydning for vejledningen samt om kønsmæssige, etniske og  

 specialpædagogiske forhold.
 Stk. 2.  

  

 Nationale og  

 internationale forskningsresultater, der er relevante for modulerne,  

 integreres  

 i størst muligt omfang i undervisningen.
 Stk. 3.  

  

 Nærmere regler  

 om uddannelsens tilrettelæggelse og indhold fastsættes i studieordningen, jf.  

 §  

 8, stk. 2, nr. 1.
Kapitel 3 Bedømmelse § 7.  

  

 Hvert modul afsluttes med en prøve med ekstern censur og bedømmelse efter  

 13-skalaen.
Nærmere regler om prøverne fastsættes i studieordningen, jf. § 8,  

 stk. 2, nr. 2.
 Stk. 2.  

  

 For eksamen,  

 herunder klage over eksamen, gælder i øvrigt bekendtgørelse om eksamen ved  

 visse videregående uddannelser under Undervisningsministeriet og Ministeriet  

 for Videnskab, Teknologi og Udvikling.
Stk. 3.  

  

 Der oprettes et  

 censorkorps for uddannelsen.
Censorerne beskikkes af  

 Undervisningsministeriet.  

 I øvrigt gælder reglerne i bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen).
Kapitel 4 Andre regler § 8.  

  

 De  

 institutioner, der udbyder denne uddannelse, udarbejder i fællesskab inden  

 for  

 bekendtgørelsens rammer de nærmere regler for uddannelsen i en studieordning.
 Stk. 2.  

  

 Studieordningen  

 skal indeholde regler om:
 1)  

 	  

    

 De enkelte moduler,  

 jf. § 6, stk. 3:
a)  

 	  

    

 mål og indhold, b)  

 	  

    

 undervisnings- og  

 arbejdsformer og c)  

 	  

    

 tidsmæssig placering,  

 herunder tilrettelæggelse på heltid og deltid.
 2)  

 	  

    

 Bedømmelser, jf. § 7,  

 stk. 1.
 3)  

 	  

    

 Overgangsordninger,  

 jf. § 9, stk. 3.
 4)  

 	  

    

 Merit, jf. § 10.
 Stk. 3.  

  

 Ud over regler  

 fastsat i henhold til denne bekendtgørelse indeholder studieordningen regler  

 fastsat i henhold til eksamensbekendtgørelsen.
 Stk. 4.  

  

 Det skal fremgå  

 af studieordningen, at uddannelsesinstitutionen, hvor det er begrundet i  

 usædvanlige forhold, kan dispensere fra de regler i studieordningen, der  

 alene  

 er fastsat af uddannelsesinstitutionerne.
 § 9.  

  

 Ændringer i studieordningen sker i samarbejde mellem de udbydende  

 institutioner.
 Stk. 2.  

  

 Ved væsentlige  

 ændringer af studieordningen indhenter institutionerne udtalelse fra  

 aftagerrepræsentanter og censorformandskabet, jf. censorbekendtgørelsen.
 Stk. 3.  

  

 Studieordningen  

 og væsentlige ændringer heraf træder i kraft ved et studieårs begyndelse og  

 skal indeholde de fornødne overgangsordninger.
 Stk. 4.  

  

 Gældende  

 studieordninger skal være offentligt tilgængelige på institutionernes  

 hjemmesider.
 § 10.  

  

 Institutionen kan godkende i det enkelte tilfælde eller efter regler fastsat  

 i  

 studieordningen, jf. § 8, stk. 2, nr. 4, at allerede gennemførte  

 uddannelseselementer, herunder elementer fra allerede gennemførte  

 vejlederuddannelser, kan erstatte dele af uddannelsen efter denne  

 bekendtgørelse (merit). Afgørelsen træffes på grundlag af en faglig vurdering  

 af ækvivalensen mellem de berørte uddannelseselementer.
 § 11.  

  

 Undervisningsministeriet kan dispensere fra bekendtgørelsen, når det er  

 begrundet i usædvanlige forhold, bortset fra § 5, stk. 3.
§ 12.  

  

 Klager over uddannelsesinstitutionens afgørelser i henhold til denne  

 bekendtgørelse kan, når klagen vedrører retlige spørgsmål, indbringes for  

 Undervisningsministeriet, jf. dog § 7, stk. 2. Klagen indgives til  

 uddannelsesinstitutionen, der videresender klagen til  

 Undervisningsministeriet  

 ledsaget af en udtalelse, som klageren har haft lejlighed til at kommentere  

 inden for en frist af 1 uge.
Kommentarerne medsendes til ministeriet.
 Stk. 2.  

  

 Fristen for  

 indgivelse af klage efter stk. 1 er 2 uger fra den dag, afgørelsen er meddelt  

 den pågældende.
Kapitel 5 Ikrafttrædelse § 13.  

  

 Bekendtgørelsen træder i kraft den 1. januar 2004.
 Stk. 2.  

  

 Samtidig ophæves  

 bekendtgørelse nr. 506 af 17. juni 1997 om uddannelse til uddannelses- og  

 erhvervsvejleder ved erhvervsskoler, bekendtgørelse nr. 851 af 19. november  

 1997 om uddannelse af voksenvejledere og cirkulære nr. 22001 af 4. januar  

 1995  

 om udpegning, godkendelse og uddannelse af studievejledere ved institutioner,  

 der tilbyder gymnasie- og hf-undervisning.
 Stk. 3.  

  

 Studerende, der  

 er begyndt på en uddannelse efter reglerne i en af de i stk. 2 nævnte  

 bekendtgørelser eller cirkulære, har ret til at færdiggøre uddannelsen efter  

 disse hidtidige regler.
