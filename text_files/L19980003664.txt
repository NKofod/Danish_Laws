Bekendtgørelse af Protokol af 19. maj  

 1978   

 om den internationale Telekommunikationssatellit-organisations   

 privilegier og immuniteter (INTELSAT) I henhold til kongelig resolution af 19. februar 1988 har  

 Danmark den 22. marts 1988 ratificeret den i Washington D.C. den 19. maj 1978  

 undertegnede Protokol om den internationale  

 Telekommunikationssatellit-organisations privilegier og immuniteter  

 (INTELSAT).
 Protokollen har følgende ordlyd:
PROTOKOL  

 VEDRØRENDE PRIVILEGIER,   

 FRITAGELSER OG IMMUNITETER I   

 INTELSAT   

 (DEN INTERNATIONALE 
  

 TELEKOMMUNIKATIONS-
  

 SATELLIT-ORGANISATION) PRÆAMBEL DE STATER, DER ER DELTAGERE I DENNE PROTOKOL, SOM TAGER I BETRAGTNING, at det i artikel XV (c) i  

 overenskomst om den internationale telekommunikationssatellit-organisation  

 (INTELSAT) bestemmes, at hver deltager, også den deltager inden for  

 hvis område INTELSATs hovedsæde er beliggende, skal yde relevante  

 privilegier, fritagelser og immuniteter; SOM TAGER I BETRAGTNING, at INTELSAT har indgået en  

 overenskomst om hovedsæde med regeringen i USA, der trådte i  

 kraft den 24. november 1976; SOM TAGER I BETRAGTNING, at der i henhold til  

 bestemmelserne i artikel XV (c) i overenskomsten om INTELSAT bliver  

 indgået en aftale mellem deltagerne udover den deltager, inden for hvis  

 område INTELSATs hovedsæde er beliggende, om en protokol, der  

 omfatter privilegier, fritagelser og immuniteter; SOM BEKRÆFTER, at formålet med de privilegier,  

 fritagelser og immuniteter, der er omhandlet af denne protokol, er at sikre  

 en effektiv gennemførelse af funktionerne i INTELSAT; ER BLEVET ENIGE OM FØLGENDE:
Artikel 1 Definitioner I denne protokol betyder:
a)	"Overenskomst" - den overenskomst der vedrører den  

 internationale  telekommunika- tionssatellit-organisation (INTELSAT), inklusive dens bilag,  

 der blev åbnet for undertegnelse af regeringerne i Washington den 20.  

 august 1971; b)	"Driftsoverenskomst" - den driftsoverenskomst, inklusive dens bilag,  

 der blev åbnet for undertegnelse i Washington den 20. august 1971 af  

 regeringerne eller de af regeringerne udpegede  

 telekommunikationsor-ganer; c)	"INTELSAT-overenskomster" - den overenskomst og den  

 driftsoverenskomst der henvises til i stk. a) og b) ovenfor; d)	"INTELSAT-deltager " - en stat for hvilken overenskomsten er  

 gældende; e)	"INTELSAT-signatar" - en INTELSAT-deltager eller det  

 telekommunikationsorgan, der er udpeget af en INTELSAT-deltager, for hvem  

 driftsoverenskomsten er gældende; f)	"Overenskomstsdeltager" - en INTELSAT-deltager for hvem denne  

 protokol er gældende; g)	"INTELSAT-medarbejder" - betyder generaldirektøren og de  

 medlemmer af staben i det udøvende organ, der er ansat i almindelige  

 eller tidsbestemte stillinger på minimum et år, og som er ansat  

 på fuldtidsbasis i organisationen med undtagelse af personer i  

 INTELSATs husholdning; h)	"Deltagernes repræsentanter " - repræsentanter for  

 INTELSAT-deltagere og i hvert enkelt tilfælde delegationsledere, disses  

 stedfortrædere og rådgivere; i)	"Signatarernes repræsentanter " - repræsentanter for  

 INTELSAT-signatarerne og i hvert enkelt tilfælde delegationsledere,  

 disses stedfortrædere og rådgivere; j)	"Ejendom" - omfatter alt hvad der kan gøres til genstand for  

 en ejendomsret, inklusive kontraktlige rettigheder; k)	"Arkiver" - omfatter alle sager, korrespondance, dokumenter,  

 manuskripter, fotografier, film, optiske og magnetiske optagelser, der  

 tilhører eller opbevares af INTELSAT.
 KAPITEL I:
INTELSATS EJENDOM OG DRIFT Artikel 2 Arkivernes ukrænkelighed INTELSATs arkiver skal være ukrænkelige, uanset  

 hvor de måtte blive opbevaret.
Artikel 3 Immunitet med hensyn til jurisdiktion og  

 eksekution 1.	Inden for rammerne af aktiviteterne i medfør af  

 INTELSAT-overenskomsterne skal INTELSAT have immunitet med hensyn til  

 jurisdiktion og eksekution bortset fra følgende  

 tilfælde:
a)	i den udstrækning, generaldirektøren i et særligt  

 tilfælde udtrykkeligt giver afkald på en sådan immunitet  

 med hensyn til jurisdiktion og eksekution; b)	vedrørende organisationens kommercielle aktiviteter; c)	vedrørende et civilt søgsmål anlagt af  

 tredjepart om erstatning, der er opstået på grund af en ulykke  

 forårsaget af et motorkøretøj eller et andet  

 transportmiddel, der tilhører eller føres på vegne af  

 INTELSAT, eller vedrørende en trafikforseelse, hvori et sådant  

 køretøj er involveret; d)	i tilfælde af en kendelse afsagt af juridiske myndigheder  

 vedrørende udlæg i løn og vederlag, som INTELSAT skylder  

 en medarbejder; e)	vedrørende et modkrav i direkte forbindelse med en af  

 INTELSAT indledt retssag; eller f)	vedrørende fuldbyrdelse af en voldgiftskendelse, der er  

 afgivet i medfør af overenskomstens artikel XVIII eller  

 driftsoverenskomstens artikel 20.
 2.	INTELSATs ejendom skal, uanset hvor den er placeret og hvem der er i  

 besiddelse af den, være immun:
a)	med hensyn til enhver form for eftersøgning, begæring,  

 konfiskation og beslaglæggelse; b)	med hensyn til ekspropriation bortset fra, at fast ejendom kan  

 eksproprieres til offentlige formål og under forudsætning af  

 omgående betaling af en rimelig erstatning; c)	med hensyn til enhver form for administrativ eller provisorisk  

 juridisk begrænsning, bortset fra hvor det måtte være  

 midlertidigt nødvendigt i forbindelse med forebyggelse og  

 undersøgelse af ulykker, der implicerer motorkøretøjer  

 eller andre transportmidler, der ejes af eller føres på vegne af  

 INTELSAT; Artikel 4 Skatte- og toldbestemmelser 1.	Inden for rammerne af aktiviteterne i medfør af  

 INTELSAT-overenskomsterne skal INTELSAT og dens ejendom være fritaget  

 for alle nationale indkomstskatter og direkte nationale ejendomsskatter.
 2.	Hvis prisen på kommunikationssatellitter indkøbt af  

 INTELSAT og på komponenter og dele til sådanne satellitter, der  

 skal opsendes til brug i det globale system, indeholder skatter eller  

 afgifter af en sådan art, at de normalt er indeholdt i en sådan  

 pris, skal den overenskomstsdeltager, der har pålagt skatterne, tage de  

 nødvendige forholdsregler til betaling eller godtgørelse over  

 for INTELSAT af sådanne identificerbare skatter eller afgifter.
3.	INTELSAT skal være fritaget for toldafgifter og andre skatter,  

 forbud eller restriktioner pålagt i forbindelse med import eller  

 eksport af kommunikationssatellitter og komponenter og dele til sådanne  

 satellitter til brug i det globale system.
Overenskomstsdeltagerne bør  

 tage alle passende skridt til at lette toldbehandling.
 4.	Bestemmelserne i stk. 1, 2 og 3 skal ikke finde anvendelse på  

 skatter og afgifter, der i realiteten kun udgør gebyrer for specifikke  

 tjenester, der er ydet.
 5.	Varer, der tilhører INTELSAT, som er fritaget i medfør  

 af stk. 2 og 3, må ikke overføres, udlånes eller udlejes,  

 permanent eller midlertidigt, bortset fra tilfælde i overensstemmelse  

 med den nationale lovgivning for den overenskomstsdeltager, der har givet  

 fritagelsen.
Artikel 5 Kommunikation Med hensyn til officiel kommunikation og udsendelse af  

 dokumenter skal INTELSAT inden for hver overenskomstsdeltagers område  

 opnå en behandling, der ikke er mindre gunstig, end den der normalt  

 ydes over for andre ikke-regionale regeringsorganisationer vedrørende  

 prioriteter, takster og skatter på postforsendelser og alle former for  

 telekommunikation i den udstrækning, dette er foreneligt med eventuelle  

 internationale konventioner, bestemmelser og foranstaltninger, hvori den  

 pågældende overenskomstsdeltager er deltager.
Der skal ikke finde  

 censur sted for INTELSATs officielle kommunikation, uanset  

 kommunikationsmetoden.
Artikel 6 Restriktioner Inden for rammerne af aktiviteterne i medfør af  

 INTELSAT-overenskomsterne må INTELSATs midler ikke udsættes for  

 restriktioner ved kontrol, restriktioner, bestemmelser eller moratorier af  

 nogen art, forudsat at de handlinger, der vedrører sådanne  

 midler, overholder overenskomstsdeltagerens lovgivning.
 KAPITEL II:
INTELSATS MEDARBEJDERE Artikel 7 1.	INTELSATs medarbejdere skal nyde følgende privilegier,  

 fritagelser og immuniteter:
a)	immunitet for jurisdiktion, selv efter afslutning af deres  

 ansættelse hos INTELSAT, vedrørende handlinger, inklusive  

 skrevne eller talte ord, foretaget af dem under udførelsen af deres  

 officielle funktioner og inden for deres opgavers grænser.
Dog skal  

 denne immunitet ikke gælde vedrørende civilt  

 søgsmål anlagt af tredjemand vedrørende erstatning  

 på baggrund af en ulykke forårsaget af et  

 motorkøretøj eller andre transportmidler, der tilhører  

 eller føres af en medarbejder, eller vedrørende en  

 trafikforseelse, der involverer et sådant køretøj, og er  

 begået af den pågældende person; b)	ukrænkelighed vedrørende alle officielle dokumenter og  

 papirer i forbindelse med udførelsen af deres funktioner inden for  

 rammerne af INTELSATs aktiviteter; c)	fritagelse for forpligtelser vedrørende værnepligt; d)	immunitet sammen med de familiemedlemmer, der er i deres husstand,  

 vedrørende restriktioner i forbindelse med indrejse, registrering som  

 fremmed og formaliteter ved udrejse samt de samme muligheder med hensyn til  

 repatriering i tider med internationale kriser, som ydes til medarbejdere i  

 regeringsorganisationer; e)	fritagelse for enhver national indkomstskat på løn og  

 vederlag betalt af INTELSAT bortset fra pensioner og lignende ydelser, der  

 betales af INTELSAT.
Overenskomstsdeltagerne forbeholder sig ret til at tage  

 disse løn- og vederlagsbeløb i betragtning med henblik på  

 at fastsætte det skattebeløb, der skal gælde for  

 indtægter fra andre kilder.
f)	samme behandling i forbindelse med valuta og valutakontrol som  

 almindeligvis ydes til medarbejdere i regeringsorganisationer; g)	retten til afgiftsfrit og fritaget for andre toldafgifter (bortset  

 fra betaling for ydede tjenester) at importere deres møbler og  

 personlige ejendele inklusive et motorkøretøj på det  

 tidspunkt, hvor de begynder deres arbejde i den pågældende  

 overenskomstsdeltagers område, og retten til afgiftsfrit at eksportere  

 sådanne genstande ved afslutningen af deres funktioner, i  

 overensstemmelse med den pågældende overenskomstsdeltagers love  

 og bestemmelser.
 2.	Goder der tilhører medarbejdere, som er fritaget i  

 medfør af stk. 1 g) må ikke overføres, udlejes eller  

 udlånes, permanent eller midlertidigt, medmindre det sker i  

 overensstemmelse med den nationale lovgivning for den overenskomstsdeltager,  

 der har ydet fritagelsen.
 3.	I den udstrækning medarbejderne er dækket af en social  

 forsikringsordning hos INTELSAT, skal INTELSAT og dens medarbejdere  

 være fritaget for alle lovpligtige bidrag til nationale sociale  

 forsikringsordninger, under hensyntagen til aftaler, der skal indgås  

 med overenskomstsdeltageren i overensstemmelse med artikel 12. Denne  

 fritagelse forhindrer ikke en eventuel frivillig deltagelse i en national  

 social forsikringsordning i overensstemmelse med lovgivningen for den  

 pågældende overenskomstsdeltager; den skal heller ikke  

 kræve, at en overenskomstsdeltager foretager betalinger af  

 understøttelse i henhold til sociale forsikringsordninger til  

 medarbejdere, der er fritaget i medfør af bestemmelserne i  

 nærværende stykke.
 4.	Overenskomstsdeltagerne skal tage passende forholdsregler til at  

 lette indrejse til, ophold i eller udrejse fra deres områder for  

 INTELSATs medarbejdere.
 5.	Overenskomstsdeltagerne er ikke forpligtede til at indrømme  

 deres statsborgere eller andre med fast ophold de privilegier, fritagelser og  

 immuniteter, der er henvist til i stk. 1 c), d), e), f) og g) samt i stk.  

 3.
 6.	INTELSATs generaldirektør skal meddele de  

 pågældende overenskomstsdeltagere navnene på de  

 medarbejdere, for hvem bestemmelserne i denne artikel skal gælde.  

 Generaldirektøren skal også uden ophold meddele de  

 overenskomstsdeltagere, der yder fritagelse i medfør af stk. 1 d) i  

 nærværende artikel om ophør af enhver medarbejders  

 officielle funktioner i den pågældende overenskomstsdeltagers  

 område.
 KAPITEL III:
REPRÆSENTANTER FOR INTELSATS DELTAGERE  OG SIGNATARER  

 SAMT PERSONER, DER DELTAGER I VOLDGIFTSSAGER Artikel 8 1.	Repræsentanter for INTELSATs deltagere ved møder, der  

 er indkaldt af eller afholdt i INTELSATs regi, skal under udøvelse af  

 deres funktioner og under deres rejser til og fra mødestedet nyde  

 følgende privilegier og immuniteter:
a)	immunitet vedrørende jurisdiktion, selv efter afslutning af  

 deres opgave,  vedrørende handlinger, inklusive skrevne eller talte  

 ord, foretaget af dem under udførelsen af deres officielle funktioner  

 og inden for rammerne af deres opgaver.
Dog skal immunitet ikke gælde  

 vedrørende civilt søgsmål anlagt af tredjemand  

 vedrørende erstatning på baggrund af en ulykke forårsaget  

 af et motorkøretøj eller andre transportmidler, der  

 tilhører eller føres af en repræsentant, eller  

 vedrørende en trafikforseelse, der involverer et sådant  

 køretøj og er begået af den pågældende  

 person; b)	ukrænkelighed vedrørende alle officielle dokumenter og  

 papirer; c)	immunitet sammen med de familiemedlemmer, der er i deres husstand,  

 vedrørende restriktioner i forbindelse med indrejse, registrering som  

 fremmed og formaliteter ved udrejse, som normalt ydes til medarbejdere i  

 regeringsorganisationer; dog skal ingen overenskomstsdeltager være  

 forpligtet til at anvende denne bestemmelse over for personer med fast ophold  

 i landet.
 2.	Repræsentanter for signatarerne ved møder, der er  

 indkaldt af eller afholdt i INTELSATs regi, skal under udøvelse af  

 deres funktioner og under deres rejser til og fra mødestedet nyde  

 følgende privilegier og immuniteter:
a)	ukrænkelighed vedrørende alle officielle dokumenter og  

 papirer i forbindelse med udførelsen af deres funktioner inden for  

 rammerne af INTELSATs aktiviteter; b)	immunitet sammen med de familiemedlemmer, der er i deres husstand,  

 vedrørende restriktioner i forbindelse med indrejse, registrering som  

 fremmed og formaliteter ved udrejse, som normalt ydes til medarbejdere i  

 regeringsorganisationer; dog skal ingen overenskomstsdeltager være  

 forpligtet til at anvende denne bestemmelse over for personer med fast ophold  

 i landet.
 3.	Medlemmer af en voldgift og vidner, der møder for en  

 sådan voldgiftsdomstol i forbindelse med behandling af en voldgiftssag  

 i overensstemmelse med tillæg C i overenskomsten skal under  

 udøvelsen af deres funktioner og under deres rejser til og fra  

 mødestedet nyde de privilegier og immuniteter, der henvises til i stk.  

 1 a, b og c.
 4.	Ingen overenskomstsdeltager er forpligtet til at indrømme  

 sine statsborgere eller sine egne repræsentanter de privilegier og  

 immuniteter, der henvises til i stk. 1 og 2.
 KAPITEL IV:
FRAFALD Artikel 9 De privilegier, fritagelser og immuniteter, der  

 følger af denne protokol, ydes ikke som personlig fordel for  

 enkeltpersoner.
Hvis der er sandsynlighed for, at sådanne privilegier  

 og immuniteter hindrer rettens gang, og i alle tilfælde hvor de kan  

 frafaldes uden præjudice for en effektiv gennemførelse af  

 INTELSATs funktioner, skal nedennævnte myndigheder være enige om  

 at frafalde sådanne privilegier, fritagelser og immuniteter:
a)	Overenskomstsdeltagerne for så vidt angår deres  

 repræsentanter og deres signatarers repræsentanter; b)	styrelsesrådet for så vidt angår INTELSATs  

 generaldirektør; c)	INTELSATs generaldirektør for så vidt angår  

 INTELSAT og de øvrige medarbejdere d)	styrelsesrådet for så vidt angår de personer, der  

 deltager i den behandling af voldgiftssager, der henvises til i artikel 8  

 stk. 3.
 KAPITEL V:
GENERELLE BESTEMMELSER Artikel 10 Sikkerhedsforanstaltninger Enhver overenskomstsdeltager forbeholder sig ret til at  

 tage alle nødvendige forholdsregler til varetagelse af sin  

 sikkerhed.
Artikel 11 Samarbejde mellem overenskomstsdeltagerne INTELSAT og dens medarbejdere skal til enhver tid  

 samarbejde med de pågældende overenskomstsdeltageres kompetente  

 myndigheder med henblik på at sikre overholdelse af deres love og  

 bestemmelser og for at hindre enhver misbrug af de privilegier, fritagelser  

 og immuniteter, der er indeholdt i denne protokol.
Artikel 12 Supplerende aftaler INTELSAT kan indgå supplerende aftaler med en eller  

 flere overenskomstdeltagere med virkning for bestemmelserne i denne protokol  

 for så vidt angår en eller flere sådanne  

 overenskomstsdeltagere samt andre aftaler for at sikre, at INTELSAT fungerer  

 effektivt.
Artikel 13 Bilæggelse af tvister Eventuelle tvister mellem INTELSAT og en  

 overenskomstsdeltager eller indbyrdes mellem overenskomstsdeltagere  

 vedrørende fortolkningen eller anvendelsen af denne protokol, der ikke  

 afgøres ved forhandling eller på anden aftalt måde, skal  

 overgives til endelig afgørelse ved voldgift bestående af tre  

 voldgiftsmænd.
Hver af deltagerne i tvisten skal vælge en af  

 disse voldgiftsmænd inden 60 (seksti) dage fra den ene parts meddelelse  

 til den anden om den førstes hensigt om at henvise tvisten til  

 voldgift.
Den tredje voldgiftsmand, som skal være formand for  

 voldgiften, vælges af de to første voldgiftsmænd.  

 Såfremt de første to voldgiftsmænd ikke kan blive enige om  

 den tredje inden 60 (seksti) dage fra datoen for udpegelsen af den anden  

 voldgiftsmand, skal den tredje voldgiftsmand udpeges af FNs  

 generalsekretær.
 KAPITEL VI:
AFSLUTTENDE BESTEMMELSER Artikel 14 1.	Denne protokol vil være åben for underskrift indtil 20.  

 november 1978 af INTELSAT- deltagerne bortset fra den deltager, inden for  

 hvis område hovedsædet er beliggende.
 2.	Denne protokol kan ratificeres, accepteres eller godkendes.  

 Instrumenter til ratifikation, accept eller godkendelse skal opbevares hos  

 INTELSATs generaldirektør.
 3.	Denne protokol er åben for tiltrædelse af de  

 INTELSAT-deltagere, der henvises til i stk. 1 i denne artikel.  

 Tiltrædelsesinstrumenter skal opbevares hos INTELSATs  

 generaldirektør.
Artikel 15 Enhver INTELSAT-deltager kan på tidspunktet for  

 deponering af sit ratifikations-, accept-, godkendelses- eller  

 tiltrædelsesinstrument afgive forbehold for enhver bestemmelse i  

 nærværende protokol.
Forbehold kan til enhver tid trækkes  

 tilbage ved en erklæring herom stilet til INTELSATs  

 generaldirektør.
Medmindre andet fremgår af erklæringen  

 vil en tilbagetrækning have virkning fra det tidspunkt,  

 generaldirektøren modtager den.
Artikel 16 1.	Denne protokol træder i kraft den tredivte dag efter den dato,  

 hvor det tolvte  ratifikations-, accept-, godkendelses- eller  

 tiltrædelsesinstrument, er deponeret.
 2.	For hver stat, der ratificerer, accepterer, godkender eller  

 tiltræder nærværende protokol efter deponeringen af det  

 tolvte ratifikations-, accept-, godkendelses- eller  

 tiltrædelsesinstrument, skal nærværende protokol  

 træde i kraft den tredivte dag efter den dato, hvor den  

 pågældende stat har deponeret sit ratifikations-, accept-,  

 godkendelses- eller tiltrædelseinstrument.
Artikel 17 1.	Denne protokol skal forblive gyldig indtil overenskomsten  

 udløber.
2.	Enhver overenskomstsdeltager kan frasige sig denne protokol ved at  

 give INTELSATs generaldirektør skriftlig advisering.
En sådan  

 frasigelse bliver effektiv seks måneder fra datoen for modtagelse af  

 adviseringen hos INTELSATs generaldirektør.
 3.	En INTELSAT-deltagers tilbagetrækning fra aftalen i  

 overensstemmelse med bestemmelserne i overenskomstens artikel XVI skal  

 indebære den pågældende stats frasigelse af  

 nærværende protokol.
Artikel 18 1.	INTELSATs generaldirektør skal underrette alle stater, der  

 har undertegnet eller tiltrådt nærværende protokol, om  

 deponering af ethvert ratifikations-, accept-, godkendelses- eller  

 tiltrædelsesinstrument, om ikrafttræden af nærværende  

 protokol og om eventuelle andre meddelelser vedrørende  

 protokollen.
 2.	Når denne protokol træder i kraft, skal INTELSATs  

 generaldirektør registrere den i de Forenede Nationers sekretariat i  

 overensstemmelse med artikel 102 i de Forenede Nationers pagt.
 3.	Det originale eksemplar af nærværende protokol, hvoraf  

 den engelske, franske og spanske tekst er lige autentiske, skal deponeres hos  

 INTELSATs generaldirektør, som sender en bekræftet kopi af  

 teksterne til INTELSAT-deltagerne.
 Til bekræftelse heraf har undertegnede  

 regeringsbefuldmægtigede med behørig autorisation af deres  

 respektive regeringer underskrevet denne protokol.
 Udfærdiget i Washington den 19. maj 1978.
 Protokollen trådte i kraft den 9. oktober 1980.
 Danmarks ratifikationsinstrument deponeredes den 22. marts  

 1988 i det amerikanske udenrigsministerium, som i henhold til konventionens  

 artikel 22 er depositar.
 Pr. 21. april 1988, hvor protokollen trådte i kraft  

 for Danmark, var den endvidere gældende for Barbados, Brasilien,  

 Cameroun, Canada, Chile, Egypten, Finland, Indien, Indonesien, Irak, Italien,  

 Japan, Jordan, Kina, Republikken Korea, Kuwait, Liechtenstein, Malawi,  

 Mexico, Nederlandene, Oman, Pakistan, El Salvador, Senegal, Storbritannien,  

 Schweiz, Spanien, Sverige, Tchad, Thailand, Tyskland, Venezuela og  

 Zambia.
 Efterfølgende har nedennævnte lande  

 tiltrådt protokollen af 19. maj 1978 med virkning fra de nævnte  

 datoer:
Australien	4. juni 1988 Filippinerne	13. juli 1988 Grækenland	2. oktober 1988 Frankrig	2. marts 1989 Bahama-øerne	15. marts 1990 Saudi Arabien	19. maj 1990 Colombia	1. august 1990 Norge	10. februar 1991 Belgien	13. februar 1992 Rumænien	8. maj 1992 Irland	1. september 1993 Luxembourg	19. oktober 1994 Portugal	19. februar 1996 Argentina	4. september 1996 Sydafrika	10. juni 1997 Nedennævnte lande har taget forbehold og afgivet  

 erklæringer som følger:
 Argentina:
a)	»Ved deponering af ratifikationsinstrument til protokol  

 vedrørende privilegier, fritagelser og immuniteter i INTELSAT udtaler  

 regeringen for Republikken Argentina forbehold over for artikel 4 stk. 2. Den  

 argentinske Republik skal derfor ikke være bundet af den anførte  

 bestemmelse.« b)	»Udtrykket "andre skatter" i artikel 4 stk. 3 i protokol  

 vedrørende privilegier, fritagelser og immuniteter i INTELSAT  

 forudsættes at indeholde fritagelse for interne skatter som  

 anført i artikel 89 i Den Argentinske Republiks lov om intern  

 skat.« c)	»Tilsvarende erklærer Den Argentinske Republiks regering, at  

 der ikke skal ydes privilegier, fritagelser eller immuniteter af nogen art  

 hverken til INTELSAT eller dens ansatte, når der udføres  

 aktiviteter i forbindelse med anskaffelse, installation og kommerciel drift  

 på Den Argentinske Republiks territorium af jord- og rumsegmenter og  

 telemetri, telekommando og kontrolsystemer til driften af et nationalt  

 satellitsystem.« d)	»Den Argentinske Republiks regering erklærer, at den ikke vil  

 anvende bestemmelserne i nærværende protokol på argentinske  

 statsborgere, der er ansat af INTELSAT, der udfører funktioner i  

 Argentina.« El Salvador:
 »1. Med henvisning til bestemmelserne i artikel 3.2 (b) af  

 nævnte protokol skal det gøres klart, at vedrørende  

 ekspropriationsforhold skal bestemmelserne i den politiske forfatning  

 være gældende.
 I denne forbindelse udtaler rådsforsamlingen (Junta) med henvisning  

 til ekspropriation at det i artikel 138 i El Salvadors politiske forfatning  

 hedder som følger:
»Ekspropriation skal være berettiget af hensyn til  

 offentligheden eller af social interesse, juridisk etableret og med forbehold  

 af rimelig og forudgående erstatning.
Hvor ekspropriation, er begrundet  

 i krav, der skyldes krig eller samfundsmæssig ulykke og formålet  

 med den er forsyning af vand eller elektricitet , eller bygning af huse eller  

 veje, er det ikke et krav, at erstatning skal ske forud.« »Hvor det kan forsvares på grund af det  

 erstatningsbeløb, der skal anerkendes vedrørende ejendom  

 eksproprieret i overensstemmelse med ovennævnte afsnit, kan betaling  

 finde sted i afdrag over en periode på højst tyve år.« 2. Med henvisning til sidste del af artikel 5 i samme  

 protokol skal det gøres klart, at den ikke finder anvendelse, hvor  

 forfatningsmæssige garantier bliver suspenderet.
I den forbindelse gengiver rådsforsamlingen (Junta)  

 herved teksten af den omtalte sidste del, hvori det hedder: » Der skal ikke  

 finde censur sted for INTELSATs officielle kommunikation, uanset  

 kommunikationsmetoden.« Tilsvarende erklærer den, at suspensionen af de  

 nævnte garantier med hensyn til censur af kommunikation, bestemmes af  

 El Salvadors politiske forfatning.
I de pågældende dele af de  

 relevante bestemmelser deri hedder det:
»Artikel 175. I tilfælde af krig, territorial  

 invasion, revolte, optøjer, katastrofe, epidemi eller en anden  

 samfundsmæssig ulykke, kan de garantier, der er angivet i artiklerne...  

 158, første afsnit, 159... i nærværende forfatning...,  

 blive suspenderet.
En sådan suspension kan berøre en del af  

 eller hele republikkens territorium og skal gennemføres ved en  

 bekendtgørelse fra den lovgivende eller den udøvende  

 forsamling, alt efter omstændighederne.« »Artikel 158. Alle kan frit udtrykke eller udbrede deres  

 tanker, forudsat at hverken enkeltpersoners moral bliver krænket eller  

 deres privatliv bliver skadet.
Udøvelsen af denne ret skal ikke  

 være underlagt forudgående prøve, censur eller garanti;  

 dog vil personer, som under udøvelsen af den overtræder loven,  

 blive holdt ansvarlige for eventuelle begåede  

 lovovertrædelser.« »Artikel 159. Korrespondance, uanset af hvilken art, er  

 ukrænkelig; i tilfælde af opsnapning må den ikke betragtes  

 som autoritativt bevis og ej heller benyttes i nogen retssag bortset fra  

 sager om personlig eller erhvervsmæssig konkurs.« Frankrig:
»I medfør af artikel 15 i nærværende  

 protokol tager Republikken Frankrigs regering forbehold vedrørende  

 anvendelsen af artikel 7 stk. 1(e) indtil et sådant tidspunkt, hvor  

 INTELSAT pålægger en effektiv intern skat på vederlag til  

 sit personale.« Indien:
»Med henvisning til artikel 4 stk. 5 i protokollen  

 erklærer Indiens regering, at de varer, der tilhører INTELSAT,  

 som er fritaget for skatter og afgifter i medfør af artiklens stk. 2  

 og 3, ikke må sælges, medmindre det sker i overensstemmelse med  

 indiske love og bekendtgørelser.« Indonesien:
 Ratifikationsinstrumentet indbefatter forbehold af artikel  

 2, artikel 4, artikel 7 og artikel 13 som følger:
1.	at arkivernes ukrænkelighed som bestemt i artikel 2  

 udelukkende er gældende for så vidt angår de arkiver, der  

 vedrører INTELSATs forpligtelser; 2.	at de privilegier og immuniteter, der ydes INTELSATs personale samt  

 deres familier i medfør af artikel 4 og artikel 7 er underlagt  

 Indonesiens love og bekendtgørelser; 3.	antal og navne på personalet, som foreskrevet i artikel 7 stk.  

 6, for hvem bestemmelsen i artikel 7 skal gælde inden for Republikken  

 Indonesiens territorium, skal være under forudsætning af  

 overenskomsten mellem INTELSAT og regeringen i Republikken Indonesien; 4.	Henvisningen af endelig afgørelse af eventuel tvist til  

 voldgift i medfør af artikel 13 skal ske efter aftale mellem parterne  

 i tvisten.
 Japan:
»Ved deponering af tiltrædelsesinstrumentet i  

 protokol vedrørende privilegier, fritagelser og immuniteter i INTELSAT  

 ønsker den japanske regering at indgive forbehold vedrørende  

 artikel 4 stk. 2 samt forbehold vedrørende artikel 4 stk. 2 og artikel  

 8 stk. 3 i overensstemmelse med bestemmelserne i protokollens artikel 15.  

 Følgelig vil Japan ikke være forpligtet af bestemmelserne i  

 artikel 4 stk. 2, og vedrørende artikel 8 stk. 3 vil landet ikke yde  

 de vidner, der henvises til i nævnte stykke, de privilegier og  

 immuniteter, der henvises til i artikel 8 stk. 1(c).« Jordan:
»	At de medlemmer af personalet, der har jordansk statsborgerskab, ikke  

 skal fritages for de privilegier og immuniteter, der er indeholdt {i} selve  

 protokollen, hvis deres arbejdssted er i selve Jordan.« Mexico:
»Med henvisning til bestemmelserne i den politiske  

 forfatning for Mexicos Forenede Stater om ejendomsret skal INTELSAT ikke  

 kunne erhverve fast ejendom inden for Mexicos territorium.« Nederlandene:
»Kongeriget Nederlandene tager forbehold vedrørende  

 fritagelse for national indkomstskat af gager og vederlag modtaget fra  

 INTELSAT, således som der henvises til i protokollens artikel 7 stk.  

 1(e), sålænge INTELSAT ikke selv pålægger de  

 nævnte gager og vederlag med skat til begunstigelse for sig selv; Kongeriget Nederlandene vil ikke anvende protokollens  

 artikel 8 stk. 2(b) i tilfælde hvor signataren er en privat enhed.« Norge:
»På tidspunktet for deponeringen af nævnte  

 tiltrædelsesinstrument erklærer ambassaden efter anvisning fra  

 den norske regering, at Norge i overensstemmelse med artikel 7 stk. 5 og  

 artikel 8 stk. 4 ikke vil yde sine statsborgere og personer med fast ophold i  

 landet de privilegier og immuniteter, der henvises til i nævnte  

 artikler.« Portugal:
 »a)	Den fritagelse, der henvises til i artikel 4 stk. 1 i protokollen  

 er gældende for INTELSAT inden for omfanget af dens autoriserede  

 aktiviteter med hensyn til skatter på dens indtægter og ejendom;  

 Portugal forbeholder sig dog ret til at foretage passende klassificering af  

 indtægter og ejendom.
b)	Bestemmelserne i artikel 13 er ikke gældende for retstvister  

 under portugisiske domstoles jurisdiktion i forbindelse med  

 skattesager.« Schweiz:
 Schweiz er af den opfattelse, at skat på det  

 identificerbare erhvervsmæssige beløb i henhold til artikel 4  

 stk. 2 udgør det, der pålægges varer, der leveres til  

 INTELSAT, og som beløber sig til mere end 100 schweizerfranc.
 Tyskland:
»a)	I forbindelse med deponeringen af ratifikationsinstrumentet til  

 protokol af 19. maj 1978 om privilegier, fritagelser og immuniteter i  

 INTELSAT,  er det mig en ære på vegne af Forbundsrepublikken  

 Tysklands regering at erklære, at nævnte protokol også skal  

 være gældende for Vestberlin med gyldighed fra den dato, hvor den  

 træder i kraft for Forbundsrepublikken Tyskland.« »b)	I forbindelse med deponeringen af ratifikationsinstrumentet til  

 protokol af 19. maj 1978 om privilegier, fritagelser og immuniteter i  

 INTELSAT,  er det mig en ære på baggrund af artikel 15 at  

 fremsætte et forbehold over for artikel 7 (e) i protokollen af 19. maj  

 1978.« Venezuela:
Ratifikationsinstrumentet indbefatter følgende  

 erklæring: »  med forbehold af bestemmelserne i artikel 13 i  

 ovennævnte protokol.« Østrig:
