Den 27. februar 1987 undertegnedes i København en overenskomst mellem  

 Danmark og Bolivia om konsolidering af Bolivias statsgaranterede gæld til  

 Danmark.
Overenskomsten er i overensstemmelse med de retningslinier for  

 restrukturering af Bolivias gæld (Agreed Minute of the Consolidation of the  

 Debt of the Republic of Bolivia), om hvilke der blev tilvejebragt enighed  

 under multilaterale forhandlinger, som fandt sted i Paris den 24. og 25. juni  

 1986.
Konsolideringsprocenten er aftalt til 100 for ubetalte afdrag og  

 kontraktsrenter samt morarenter pr. 30. juni 1986, hidrørende fra kontrakter,  

 som er garanteret af Eksportkreditrådet, og som er indgået før den 31.  

 december 1985 med en kredittid på over et år.
Det konsoliderede beløb skal  

 afbetales i 12 lige store halvårlige rater begyndende den 30. juni 1990 og  

 med sidste afdrag den 31. december 1995.
 I overenskomsten med Bolivia udgør konsolideringen ca. 4 millioner DM, der  

 forrentes med 6,8% p.a. fra oprindeligt forfald og indtil 30. juni 1986. I  

 perioden 1. juli til 31. december 1986 benyttes en 6-måneders LIBOR-rente  

 (London Inter Bank Offered Rate) plus 0,7% som denne var på DM den 1. juli  

 1986. Efter 1. januar 1987 er renten variabel: 6 måneders LIBOR på DM plus  

 0,7 %.
