Arbejdsskade i form af "kortvarig skadelig  

 påvirkning" Baggrund Kortvarige skadelige påvirkninger, der er  

 nævnt i lov om sikring mod følger af arbejdsskade, § 9, nr.  

 2, supplerer ulykkesbegrebet.
Ulykker er kendetegnet ved, at den  

 skadevoldende påvirkning kun er af et øjebliks varighed -  

 ulykken sker her og nu.
 Hvis den skadevoldende påvirkning er af mere end et  

 øjebliks varighed, kan der være tale om en skade i form af "en  

 kortvarig skadelig påvirkning".
Det er en tidsmæssig betingelse for anerkendelse, at  

 påvirkningen er af højst 5 dages varighed.
Den nedre  

 grænse for påvirkningen er efter praksis 3 til 4 timer.
 Der skal være tale om en særlig  

 arbejdsbelastning set i forhold til det daglige arbejde.
Hvis skadelidte til daglig har fysisk arbejde, skal der en  

 forholdsvis stor belastning til, før skaden kan anerkendes.
Det vil  

 sige, at der skal være tale om en belastning, som er  

 ekstraordinær i forhold til det daglige arbejde.
Det kan være  

 arbejde i stærk kulde, fx under fiskeri.
 Hvis skadelidte normalt ikke har fysisk belastende arbejde  

 og udsættes for en påvirkning som følge af helt uvant  

 arbejde, stilles der mindre strenge krav til belastningen.
En konkret sag, der belyser uvant arbejde Skadelidte udførte til daglig almindeligt  

 kontorarbejde foran en computer.
Der var tale om stillesiddende arbejde.
På et tidspunkt skulle der ske en omrokering  

 på arbejdspladsen.
Det betød, at skadelidte sammen med andre  

 skulle udføre flyttearbejde.
Der skulle flyttes reoler, skriveborde, computere, mapper  

 og diverse kasser.
Da arbejdet havde stået på i 1½ dag, opstod  

 der smerter i venstre arm.
Det viste sig, at skadelidte havde pådraget  

 sig en tennisalbue.
Arbejdsskadestyrelsen afgjorde, at der var tale om en  

 arbejdsskade i form af en kortvarig skadelig påvirkning.
Styrelsen  

 lagde vægt på, at pågældende havde fået  

 lidelsen efter flyttearbejde, som i det beskrevne omfang er en  

 ekstraordinær krævende belastning i forhold til  

 pågældendes normale kontorarbejde.
 Yderligere oplysninger kan fås hos kontorchef Conny  

 Lund Andersen.
 Vi udsender hvert kvartal oplysninger om udviklingen i  

 antallet af anmeldte arbejdsskader og om sagsbehandlingstiden for forskellige  

 typer af sager, der behandles i Arbejdsskadestyrelsen - se vedlagte  

 bilag.
 Yderligere oplysninger kan fås hos budget- og  

 statistikchef Carl Georg Röser.
