 Bestemmelsen i ligningslovens § 33 B, stk. 1, 2. pkt., kunne ikke  

 finde anvendelse for arbejde på olieboringsanlæg på land.
A klagede over, at de stedlige skattemyndigheder for indkomståret 1985  

 havde anset ham for uberettiget til fradrag efter ligningslovens § 33 B i  

 forbindelse med arbejde ved olieboring i ægyptisk ørkenområde, 16.817 kr.
Af  

 sagens oplysninger fremgik bl.a., at klageren var ansat som offshoretekniker  

 i selskabet B, København, og at han i perioden fra den 1. januar til den 4.  

 maj 1985 havde arbejdet på en boreplatform ud for en af de arabiske stater,  

 hvorefter han af sin arbejdsgiver var forflyttet til et olieboringsområde i  

 Ægypten, hvor han var beskæftiget resten af året.
Klageren var i 1985 fuldt  

 skattepligtig til den danske stat.
Ved ansættelsen havde de stedlige  

 skattemyndigheder henvist til, at klageren, for så vidt angik arbejdet i  

 Ægypten, ikke var omfattet af bestemmelsen i ligningslovens § 33 B, stk. 1,  

 2. pkt., idet denne bestemmelse - jf.
Skattedepartementets cirkulære nr. 167  

 af 21. oktober 1983, punkt 49 - alene omfatter ansatte inden for  

 efterforskning og udnyttelse af kulbrinteforekomster uden for dansk  

 søterritorium og kontinentalsokkelområde, der arbejder på bevægelige  

 platforme (havanlæg) og som er beskæftiget med offshorevirksomhed i udlandet.  

 Klageren påstod sig berettiget til det omhandlede fradrag, idet han bl.a.  

 gjorde gældende, at der, udover den ændrede geografiske placering fra en  

 enhed på havbunden til en enhed på landjorden, ingen ændringer var i hans  

 kontrakt- eller arbejdsforhold, hvorfor han fandt den skatteretlige sondring  

 urigtig.
Efter det oplyste fandt Landsskatteretten imidlertid at måtte give  

 de stedlige skattemyndigheder medhold i, at bestemmelsen i ligningslovens §  

 33 B ikke finder anvendelse ved arbejde på boringsanlæg i land.
Klageren var  

 derfor ikke berettiget til det omhandlede fradrag.
 LV 1987, D 2.3.29.
