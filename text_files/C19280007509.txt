 Da det har vist sig, at der ved Anvendelsen af Bestemmelserne i § 20 i Lov  

 Nr. 111 af 31. Marts 1926 om Tinglysning er opstaaet forskellige  

 Tvivlsspørgsmaal, finder Justitsministeriet Anledning til at henlede  

 opmærksomheden paa følgende:
 1. Med Hensyn til Spørgsmaalet, om Afgift bør kræves  

 for Udslettelser i Henhold til Tinglysningslovens § 20, har  

 Skattedepartementet overfor Justitsministeriet udtalt, at Departementet maa  

 formene, at for saa vidt Udslettelsen foretages af Tinglysningsmyndighederne  

 i Embeds Medfør og i Tingslysninsvæsenets Interesse, kan Udslettelsen ske  

 uden Afgift, hvorimod der skal erlægges Afgift, naar Udslettelsen sker i den  

 privates Interesse.
 Naar afgift skal erlægges, maa Udslettelsen indføres i  

 Tinglysningsdagbogen, for at Gebyret kan blive optaget i denne.
 2. I de tilfælde, hvor Udslettelse i Henhold til Punkt  

 1 kan finde Sted uden Afgift, vil Udgifterne til de evntuelt fornødne  

 Foranstaltninger, navnlig til Kundgørelse i Statstidende og Dagblade om  

 Indkaldelser i Henhold til den nævnte Lovbestemmelses 2. Stykke, være at  

 afholde af Statskassen, saaledes at de indtil videre føres til Udgift paa  

 Kontorholdsregnskabet, medens det i alle andre Tilfælde maa paahvile  

 vedkommende, i hvis Interesse Udslettelsen foretages, at afholde alle deraf  

 flydende Udgifter.
 3. Naar det maatte have Interesse at opbevare det til  

 Grund for Udslettelsen liggende Materiale (mulige Henvendelser fra private,  

 Koncept til Indkaldelsen, Numre af Statstidende og Dagblade, Korrespondance  

 m.v.) bør dette ske paa den Maade, at Materialet henlægges som Journalsag,  

 der indføres i Kontorets almindelige Journal, og til hvis Nummer der henvises  

 det paagældende sted i Tingbogen.
 4. Udslettelsen foretages paa sædvanlig Maade, jfr.  

 Lovens § 17, 4. Stykke, idet der i Anmærkningsrubriken i Tingbogen udenfor  

 den udslettede Rettighed blot anføres:»(Dato) udslettet i Henhold til  

 Tinglysningslovens § 20, 1. stykke (eller 2. stykke)» samt eventuelt  

 »se Journal Nr. ».
 Justitsministeriet, den 24. Maj 1928.
 P.M.V.
