Ændringsforslag stillet den 17. december 2018 uden for betænkningen Ændringsforslag til 2. behandling af Forslag til lov om indsamling, anvendelse og opbevaring af oplysninger om flypassagerer (PNR-loven) [af justitsministeren (Søren Pape Poulsen)]:
Til § 3 Af justitsministeren:
 19) I stk. 4 indsættes efter »forsvarsministeren«: »og skatteministeren«.
[Hjemmel til at fastsætte regler efter forhandling med forsvarsministeren og skatteministeren] Bemærkninger Til nr. 19 Med ændringsforslaget foreslås det, at justitsministerens adgang til at udstede administrative regler med hjemmel i lovforslagets § 3, stk. 4, præciseres, således at de administrative regler skal udstedes efter forhandling med forsvarsministeren og skatteministeren.
