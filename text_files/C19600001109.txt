(Til samtlige skifteretter og  

 revisionen af eksekutorboer i København) Man skal herved anmode om, at der i dødsboer, der er undergivet offentlig  

 skiftebehandling, og i hvilke der udlægges arv til et legat, en stiftelse  

 eller en anden institution, med hvis midler der føres tilsyn af et  

 ministerium eller en anden myndighed, samtidig med midlernes udlevering til  

 institutionens bestyrelse må blive givet meddelelse til den tilsynsførende  

 myndighed herom.
 Ved revisionen af eksekutorboer bedes det påset, at fornævnte regel er  

 iagttaget.
 For så vidt angår privatskiftede boer, herunder boer, der i henhold til  

 skiftelovens § 75 er udleveret til videre privat skifte, skal man anmode  

 skifteretterne om at give meddelelse til den tilsynsførende myndighed, når  

 det af arveanmeldelsen eller den i henhold til skiftelovens § 78 indleverede  

 opgørelse fremgår, at der er udlagt arv til en institution som nævnt i stk.  

 1.
 Meddelelse bør gives, uanset om arven tilfalder en forud bestående eller  

 en som led i boets behandling oprettet institution.
 JUSTITSMINISTERIET, den 26. januar 1960.
 P.M.V.
 Vilhelm Boas.
 /Grathe.
