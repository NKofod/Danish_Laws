Nr BTL 334 Betænkning over Forslag til lov om ændring af lov om kommunal udligning og  

 generelle tilskud til kommuner og amtskommuner (Tilskud til kommunerne  

 vedrørende udlændinge)   

 Nr L 334 1992-93, 1. samling Afgivet af Kommunaludvalget Afgivet: 19930617 Udvalget har behandlet lovforslaget i en række møder og har herunder stillet spørgsmål til indenrigsministeren, som denne har besvaret skriftligt.
Nogle af udvalgets spørgsmål og ministerens besvarelse heraf er optrykt som bilag til betænkningen.
Indenrigsministeren har over for udvalget oplyst, at beskrivelsen af  

 satsreguleringsprocenten i bemærkningerne til § 1, nr. 5, ikke er korrekt.  

 Det drejer sig om afsnit 2, 4. punktum: »Satsreguleringsprocenten er for  

 1994 fastsat til -1,7 pct.«.
Denne formulering er ifølge oplysninger fra  

 Finansministeriet ikke rigtig, idet satsreguleringsprocenten forventes  

 fastsat til -2,0 pct.
Den ukorrekte procent har dog alene betydning for  

 beregningen af tilskudsbeløb, som ikke er omfattet af bruttoficeringen af  

 kontanthjælpen.
Indenrigsministeren henstiller, den beskedne korrektion taget  

 i betragtning, at lovforslagets 1994-satser for disse tilskud opretholdes.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og Kristeligt Folkepartis medlemmer af  

 udvalget) lovforslaget til vedtagelse uændret .
 Et mindretal inden for flertallet (Socialistisk Folkepartis medlem af  

 udvalget) støtter fuldt ud anvendelsen af en økonomisk motivation til de  

 kommuner, der vil deltage i løsningen af de europæiske flygtningeproblemer.
Mindretallet indstiller derfor lovforslaget til vedtagelse, idet  

 mindretallet dog er overbevist om, at nogle kommuner har et større økonomisk  

 behov, end de kan få dækket gennem dette lovforslag.
Mindretallet forventer,  

 at indenrigsministeren vil tage fat på denne opgave, og at Folketinget snart  

 vil blive bedt om yderligere bevillinger til integrationsarbejdet i  

 kommunerne.
 Et mindretal (Det Konservative Folkepartis, Venstres og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling.
Et flertal inden for mindretallet (Det Konservative Folkepartis og  

 Venstres medlemmer af udvalget) finder det kritisabelt at fravige princippet  

 om at tilskud gives efter objektive kriterier, der bygger på faktiske  

 udgifter.
Lovforslaget ændrer praksis og ændrer de nuværende  

 tilskudsordninger til egentlige udligningsordninger.
 Et mindretal inden for mindretallet (Fremskridtspartiets medlem af  

 udvalget) anfører, at da mindretallet hverken har lod eller del i en helt  

 igennem forfejlet dansk flygtninge- og udlændingepolitik, må mindretallet  

 vende sig mod lovforslaget.
 Lovforslagets hovedformål skulle gennem økonomiske reguleringer være at  

 øge interessen hos kommunerne for at modtage flygtninge.
 Efter mindretallets opfattelse bør Folketinget ikke, med respekt for det  

 kommunale selvstyre, blande sig i placeringen af flygtninge.
 Folketingets opgave burde være at samle kræfterne om, at flygtninge kan  

 blive i sikre områder i deres respektive hjemlande.
 Dette har mindretallet givet tilsagn om at ville medvirke positivt til.
Erling Christensen (S) Grete Schødts (S) Poul Erik Dyrlund (S) Holger  

 Graversen (S) Klaus Hækkerup (S) fmd.
Peder Sass (S) Jørn Pedersen (S)  

 Pernille Frahm (SF) Torben Rechendorff (KF) Kirkegaard (KF) Per Tærsbøl (KF)  

 Lis Noer Holmberg (V) Erik Larsen (V) Else Winther Andersen (V) Poul Nødgaard  

 (FP) nfmd.
Ebbe Lundgaard (RV) Glønborg (KRF) Centrum-Demokraterne  

 havde ingen medlemmer i udvalget.
Bilag Nogle af udvalgets spørgsmål til indenrigsministeren og dennes svar herpå:
 Spørgsmål 1:
»På hvilket beregningsmæssigt grundlag bygger lovforslagets  

 bestemmelse om at hæve alle beløb med 10 pct. i udligningsordningen?» Svar:
 I lovforslaget foreslås alle tilskudsbeløb til dækning af kommunernes  

 merudgiftsbehov vedrørende indvandrere og flygtninge (lovens § 21, stk. 2) og  

 vedrørende sociale udgifter til flygtninge (lovens § 21, stk. 3) forhøjet med  

 10 pct.
Tilskuddene ydes til dækning af kommunernes merudgiftsbehov vedrørende  

 serviceforanstaltninger m.v. for indvandrere og flygtninge og merudgiftsbehov  

 vedrørende forsørgelse og sociale udgifter til flygtninge.
I praksis er  

 tilskudsbeløbene fastsat ud fra de gennemsnitlige merudgifter ved modtagelsen  

 af tredjelandsborgere.
For kommuner med særligt høje udgifter dækkes  

 merudgifterne således ikke fuldt ud i dag.
I ordningen vedrørende indvandrere og flygtninge er tilskudsbeløbene  

 fastsat med udgangspunkt i en undersøgelse blandt 21 kommuner, som  

 Indenrigsministeriet gennemførte i 1988. Undersøgelsen tog sigte på at opgøre  

 kommunernes merudgifter til foranstaltninger for indvandrere og flygtninge i  

 forhold til danskere i samme aldersgrupper.
Undersøgelsen omfattede stort set  

 alle kommunale tjenesteydelser, idet der ud over de store områder, som  

 folkeskoleundervisning og administration, også blev spurgt om merforbruget af  

 daginstitutioner, kulturelle tilbud, beskæftigelsesforanstaltninger,  

 børnetandpleje og sundhedspleje.
På indkomstoverførselsområdet blev  

 merudgifterne til kontanthjælp og boligstøtte også søgt opgjort.  

 Merudgifterne vedrørende daginstitutioner, kontanthjælp og boligstøtte  

 omfattede kun indvandrere, idet der på daværende tidspunkt var 100 pct.  

 statsrefusion for flygtninge på disse områder.
På flere af udgiftsområderne - f.eks. folkeskolen, administration og  

 beskæftigelsesforanstaltninger - var der i undersøgelsen tale om en betydelig  

 spredning i merudgifterne.
Med de gældende regler dækkes merudgifterne for  

 kommunerne med særligt høje udgifter således ikke fuldt ud.
 I ordningen vedrørende sociale udgifter til flygtninge ydes et tilskud pr.  

 flygtning med varierende satser efter opholdslængden og et tilskud pr.  

 flygtningebarn.
 Tilskuddet pr. flygtning med opholdstid mellem 11/2 og 61/2 år er fastsat  

 dels på grundlag af den statslige refusionsbesparelse ved nedsættelse af den  

 statslige refusion af kommunernes institutions- og kontanthjælpsudgifter til  

 flygtninge fra 100 pct. til 75 pct., dels med henblik på at udjævne de  

 byrdefordelingsmæssige virkninger ved finansieringsomlægningen i 1992. I den  

 såkaldte kommunale del af integrationsperioden fra 11/2 til 61/2 år efter  

 opholdstilladelsen modtager flygtningekommunerne således 75 pct.  

 statsrefusion og et tilskud, der ydes med et fast beløb pr. flygtning, dvs.  

 fastsat ud fra det gennemsnitlige merudgiftsniveau.
Fra 61/2 til 101/2 år efter opholdstilladelsen aftrappes tilskuddet, idet  

 det antages, at flygtninge med længere opholdstid i stigende grad blev  

 beskæftigede, og herved sidestilles med andre borgere.
Der ydes i denne  

 periode 50 pct. statsrefusion og et tilskud, der ydes med et fast beløb pr.  

 flygtning, og som aftrappes over de 4 år.
 Merudgifterne for kommunerne med særligt høje sociale udgifter til  

 flygtninge, og hvor forudsætningen om stigende beskæftigelsesgrad evt. ikke  

 opfyldes, dækkes således ikke fuldt ud i den nuværende ordning.
 Hertil kommer, at udgifterne afhænger af nationalitetsgruppen, hvilket der  

 ikke er taget højde for ved gennemsnitsberegningen.
 Kompensationsmetoden har i øvrigt medført, at der i de senere år er ydet  

 tilskud til visse kommuner i hovedstadsområdet med særligt mange flygtninge  

 og indvandrere finansieret af puljen til særligt vanskeligt stillede kommuner  

 i hovedstadsområdet.
Regeringen finder det rimeligt, at de økonomiske vilkår for kommuner med  

 flygtninge og indvandrere ikke blot forbedres for kommunerne i  

 hovedstadsområdet, men for kommunerne i hele landet.
Hermed forventes det  

 også, at økonomiske hensyn i fremtiden ikke vil stille sig i vejen for, om en  

 kommune kan og vil stille sig imødekommende over for at modtage udlændinge.
 Spørgsmål 2:
»Kan ministeren oplyse, hvor stort et beløb der omfordeles mellem  

 kommunerne som konsekvens af at hæve alle beløb i udligningsordningen med 10  

 pct.« Svar:
Med den gældende landeafgrænsning ved tilskudsberegningen vil der i 1994 i  

 konsekvens af lovforslaget omfordeles 141 mio. kr. mellem kommunerne i  

 forbindelse med forhøjelsen af tilskudsbeløbene med 10 procent.
Heraf sker  

 der en omfordeling mellem kommunerne på 67 mio. kr. ved forhøjelsen af  

 tilskudsbeløbene i ordningen vedrørende indvandrere og flygtninge og 74 mio.  

 kr. ved forhøjelsen af tilskudsbeløbene vedrørende sociale udgifter til  

 flygtninge.
Eventuelle korrektioner i landeafgrænsningen vil i et vist,  

 mindre omfang kunne ændre disse beløb.
 Spørgsmål 3:
»Kommunernes Landsforenings kommentarer til lovforslaget  

 udbedes.« Svar:
 Der vedlægges kopi af skrivelse fra Kommunernes Landsforening af 14. maj  

 1993 om lovforslag på udlændingeområdet.
Bilag KOMMUNERNES LANDSFORENING Den 14. maj 1993 Indenrigsministeriet Christiansborg Slotsplads 1 1218 København K Lovforslag på udlændingeområdet Indenrigsministeriet har i skrivelse af 5. maj 1993 anmodet om  

 landsforeningens eventuelle bemærkninger til lovudkast på udlændingeområdet.
 Landsforeningen har ingen bemærkninger til lovforslaget om ændring af  

 særloven for jugoslaviske flygtninge, da det ikke direkte har konsekvenser  

 for kommunerne.
 Hvad angår udkastet til lovforslag om ændring af udlændingeloven og  

 særloven for jugoslaviske flygtninge, er landsforeningen positiv overfor, at  

 kommunerne får mulighed for at etablere asylcentre og  

 indkvarteringssteder og får mulighed for at varetage opgaverne på  

 indkvarteringsstederne omkring tilbud om undervisning, kurser og forskellige  

 aktiviteter for personer fra det tidligere Jugoslavien med midlertidig  

 opholdstilladelse.
 Hvad angår spørgsmålet om driften af asylcentre og indkvarteringssteder,  

 forudsætter landsforeningen dog, at ansvaret for asylansøgerne med hensyn til  

 afgørelse af ansøgning, eventuel flytning i asylperioden m.v. fortsat ligger  

 hos staten.
 Landsforeningen forudsætter endvidere, at opgaven med boligplacering og  

 gennemførelsen af interationsprogrammet for personer, der har modtaget  

 tilsagn om asyl, forbliver en centralt styret opgave, idet der i modsat fald  

 vil kunne opstå problemer omkring placering af anerkendte flygtninge i andre  

 kommuner end i den kommune, som driver et asylcenter.
Landsforeningen forudser imidlertid, at det kan give problemer, hvis en  

 kommune driver et asylcenter og Dansk Flygtningehjælp senere overtager de  

 anerkendte flygtninge fra centret med henblik på gennemførelsen af  

 integrationsprogrammet.
Denne problemstilling bør derfor drøftes nærmere.
Det fremgår ikke klart af bemærkningerne til lovforslagets § 1, om der med  

 driften af asylcentre menes alle de opgaver, som hidtil har været varetaget  

 af Dansk Røde Kors.
Det foreslås derfor, at dette præciseres i det endelige  

 lovforslag samt, at det af bemærkningerne fremgår, hvilke opgaver det drejer  

 sig om.
 Landsforeningen har ikke indvendinger mod udkastet til lovforslag om  

 kommunernes mulighed for udlejning af boliger for at fremme udlændinges  

 integration.
 Hvad angår udkastet til lovforslag om ændring af kommunal udligning og  

 generelle tilskud til kommuner og amtskommuner, forventer landsforeningen at  

 blive inddraget i den konkrete udformning af de regler, som  

 indenrigsministeren ifølge formuleringen til udlændingelovens § 42, stk. 3,  

 og særlovens § 7, stk. 2, fastsætter for kommunernes deltagelse i  

 finansieringen af tilvejebringelsen og driften af asylcentre og  

 indkvarteringssteder for udlændinge.
 Hvad angår forslag til lov om ændring af lov om kommunal udligning og  

 generelle tilskud til kommunerne og amtskommunerne, finder landsforeningen,  

 at de foreslåede forhøjelser af alle tilskudsbeløbene til dækning af  

 kommunernes udgifter til indvandrere og flygtninge finansieres af staten.  

 Endvidere fraråder landsforeningen, at man omlægger ordningerne til  

 mellemkommunale udligningsordninger.
Den bloktilskudsfinansierede ordning blev indført i 1988 netop med henblik  

 på at synliggøre tilskudselementet.
I en mellemkommunal udligningsordning vil  

 nettotilskuddet - som er det beløb, der fokuseres på - for langt de fleste  

 kommuner være meget beskedent, og det vil således ikke blive synliggjort, at  

 der sker en udligning af disse udgifter.
Hvad angår lovforslaget om nævnet for etnisk ligestilling, finder  

 landsforeningen det bemærkelsesværdigt, at der alene i forbindelse med det  

 KL-udpegede medlem af nævnet, er gjort en bemærkning om, at det om muligt bør  

 være et medlem med fremmed etnisk baggrund.
Denne bemærkning bør fjernes fra  

 lovforslaget, idet det kunne tænkes, at også f.eks. et  

 kommunalbestyrelsesmedlem fra en kommune med mange indvandrere kunne være et  

 relevant medlem af nævnet, selv om pågældende ikke måtte have en fremmed  

 etnisk baggrund.
