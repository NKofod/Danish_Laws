(Til politimestrene, politidirektøren i  

 København og Københavns magistrat) I følge EØF-traktatens art. 52, 59 og 60, jfr. art. 58 og 66, er  

 etablering og udveksling af tjenesteydelser liberaliseret i forholdet mellem  

 Danmark og de øvrige medlemslande i De europæiske Fællesskaber.
Kravene om dansk indfødsret og om bopæl i Danmark gælder således ikke for  

 EF-statsborgeres adgang til at drive virksomhed som handlende, håndværker og  

 industridrivende, som speditør og som vognmand og for opnåelse af næringsbrev  

 som auktionsholder, som vekselerer, som ejendomshandler og som restauratør og  

 hotelvært.
Endvidere omfatter de i næringslovens § 5, stk. 1-3, og  

 restaurationslovens § 4, stk. 1, fastsatte hjemstedskrav ikke selskaber m.v.,  

 der driver de samme næringer.
Næring som ejendomshandler kan dog ikke udøves  

 i selskabsform.
Det i restaurationslovens § 21 indeholdte bopælskrav for  

 pensionatsværter er ligeledes undtaget.
 Kravenes bortfald gælder kun for personer og selskaber m.v., der er  

 omfattet af De europæiske Fællesskabers regler om etablering og  

 tjenesteydelser som defineret i de af Rådet den 18. december 1961 vedtagne  

 »almindelige planer« om ophævelse af begrænsninger i  

 etableringsfriheden samt i den frie udveksling af tjenesteydelser (officiel  

 dansk tekst findes i De europæiske Fællesskabers Tidende, specialudgave, 2.  

 serie, IX, side 3 ff og 7 ff).
I henhold hertil har medlemsstaternes statsborgere - uanset bopæl, og  

 uanset at bopælen er uden for Fællesskabets område - ret til at etablere sig  

 med henblik på udøvelse af selvstændig erhvervsvirksomhed på en anden  

 medlemsstats territorium.
Samme ret tilkommer selskaber, som er stiftet i  

 overensstemmelse med lovgivningen i en medlemsstat, og hvis vedtægtsmæssige  

 hjemsted, hovedkontor eller hovedvirksomhed er beliggende inden for  

 Fællesskabet.
Såfremt der alene ønskes oprettet agenturer, filialer eller  

 datterselskaber her i landet, eller der - uden at etablering finder sted -  

 skal udføres tjenesteydelser her i landet, er det yderligere en betingelse,  

 at de pågældende statsborgere er etableret i en medlemsstat - eller for de  

 selskabers vedkommende, der kun har vedtægtsmæssigt hjemsted i Fællesskabet -  

 at deres virksomhed har faktisk og vedvarende tilknytning til erhvervslivet i  

 en medlemsstat.
Ved selskaber forstås i henhold til EØF-traktatens artikel  

 58, stk. 2, privatretlige selskaber, heri indbefattet kooperative selskaber  

 samt alle andre juridiske personer, der henhører under den offentlige ret  

 eller privatretten med undtagelse af selskaber, som ikke drives med gevinst  

 for øje, dvs. som ikke normalt arbejder mod vederlag.
Efter EF-domstolens praksis omfatter EFs etableringsregler også danske  

 statsborgere, såfremt de har tilknytning til en anden medlemsstat.  

 Tilknytningen vil normalt bestå i bopæl evt. tillige etablering i den anden  

 medlemsstat.
Såfremt den danske statsborger bor udenfor EF, omfattes den  

 pågældende kun af EFs etableringsregler, såfremt der godtgøres faktisk og  

 vedvarende tilknytning til erhvervslivet i en anden medlemsstat.
Udstedelse af næringsbrev til fremmede selskaber m.v. i de tilfælde, hvor  

 der efter lovene kræves næringsbrev - og dermed fravigelse af hjemstedskravet  

 i næringslovens § 5, stk. 2 og 3, eller restaurationslovens § 4, stk. 1, -  

 får kun praktisk betydning, hvor selskaber m.v. ønsker at udføre  

 tjenesteydelser her i landet uden at etablere sig.
I disse tilfælde må det  

 påses, at det pågældende selskab opfylder de foran nævnte betingelser for at  

 kunne udføre tjenesteydelser her i landet.
 Næringslovens § 5, stk. 4, 1. pkt., og restaurationslovens § 4, stk. 2, er  

 anvendelig på filialer af selskaber m.v., der er omfattet af Fællesskabernes  

 regler om etablering.
 Såfremt et EF-selskab, der er omfattet af foranstående regler, opretter  

 datterselskab eller filial her i landet, har datterselskabet eller filialen  

 ret til at drive næring eller til at få næringsbrev efter næringslovens § 5  

 og restaurationslovens § 4. Virksomhed som ejendomshandler vil dog ikke kunne  

 drives af selskaber eller filialer.
 Ophævelsen af bopæls- og indfødsretskravet i næringslovens § 2, stk. 1, og  

 i restaurationslovens § 3, stk. 1, indebærer, at de tilsvarende krav i en  

 række bestemmelser i de to love, der henviser hertil, bortfalder.
 Dette gælder således de i næringslovens § 3, stk. 2, 2. pkt., og § 5, stk.  

 3, og restaurationslovens § 3, stk. 3, 2. pkt., og § 4, stk. 1, 2. pkt.,  

 indeholdte bopæls- og indfødsretskrav overfor bestyrere, henholdsvis  

 direktører og bestyrelsesmedlemmer i selskaber, der er omfattet af  

 fællesskabsreglerne.
 Det samme gælder det i næringslovens § 5, stk. 4, 3. pkt., indeholdte  

 bopæls- og indfødsretskrav overfor filialbestyrere samt de i  

 restaurationslovens § 9, stk. 3, indeholdte tilsvarende krav overfor den der  

 omhandlede bestyrer.
 For en EF-statsborger, der ikke har bopæl i Danmark, men som efter  

 foranstående har umiddelbar ret til at drive selvstændig næringsvirksomhed,  

 kræves det ikke, at virksomheden skal ledes af en bestyrer. (Kravet om  

 bestyrer kan kun stilles i de tilfælde, hvor industriministeren i medfør af  

 næringslovens § 3, stk. 2, giver dispensation til at drive næring eller til  

 at få næringsbrev).
Efter restaurationslovens § 9 skal den daglige drift af virksomheden ledes  

 af næringsbrevindehaveren selv eller af en bestyrer.
I de tilfælde, hvor  

 indehaveren ikke kan varetage den daglige ledelse af virksomheden, skal der -  

 også hvor indehaveren er en EF-statsborger, der har ret til at drive  

 virksomhed uden dispensation være en bestyrer til at varetage den daglige  

 ledelse.
Kravene om dansk indfødsret og om bopæl i Danmark gælder heller ikke for  

 EF-statsborgeres adgang til beskikkelse som statsautoriseret revisor,  

 ejendomsmægler, translatør og tolk, skibsmægler, varemægler og dispachør  

 eller til optagelse i revisorregistret.
Disse liberale erhverv kan ikke  

 drives af selskaber eller filialer.
I de tilfælde, hvor personer eller selskaber m.v., der er omfattet af  

 foranstående, anmoder om næringsadkomst til en af de næringer, hvor  

 straffelovens § 78, stk. 2, finder anvendelse (næringsbrev som vekselerer,  

 som ejendomshandler og som restauratør og hotelvært), eller hvor det efter  

 loven er en betingelse, at vedkommende ikke er under konkurs (auktionsholder,  

 vekselerer, ejendomshandler, alkoholbevilling), skal den  

 næringsbrevudstedende myndighed kræve dokumentation for, at disse betingelser  

 er opfyldt.
Dokumentation for vandel og for, at ansøgeren ikke er under  

 konkurs, som også kræves som betingelser for adkomsten til at udøve de  

 ovennævnte former for liberale erhverv, sker ved fremlæggelse af dokumenter  

 udstedt af en kompetent retlig eller administrativ myndighed i ansøgerens  

 hjemland eller seneste opholdsland.
En fortegnelse over de i medlemslandene  

 til udstedelsen kompetente myndigheder er vedlagt som bilag til cirkulæret.
 Dette cirkulære træder i stedet for cirkulære nr. 88 af 22. april 1976 om  

 ret for EF-statsborgere m.v. til næring efter næringsloven og  

 restaurationsloven.
INDUSTRIMINISTERIET, DEN 24. JUNI 1983 Ib Stetter /P.
Thorell Bilag Fortegnelse over myndigheder, der er kompetente til at udstede attester om  

 vandel og konkurs Belgien VANDEL Centralstrafferegisteret (casier judiciaire central).
KONKURS De notarer, for hvilke erklæringer under ed afgives.
Danmark VANDEL Politiet KONKURS De notarer (byretsdommeren; i København byrettens notarialkontor) som  

 modtager de højtidelige forsikringer.
Tyskland VANDEL Bundesjustizministerium, Stresemannstrasse 6, D-5300 Bonn-Bad Godesberg,  

 Vesttyskland.
KONKURS Notarerne samt konsulerne inden for deres embedsområde med hensyn til at  

 modtage erklæringer under ed.
Frankrig VANDEL KONKURS Attest nr. 2 fra strafferegisteret (casier judiciaire), som enten udstedes  

 af strafferegisterkontoret (service du casier judiciaire) ved justitskontoret  

 for fødestedets overret (tribunal de grande instance) eller efter anmodning  

 fra udenlandske fremmedpolitimyndigheder eller udenlandske myndigheder, som  

 er kompetente for landbrug, industri eller handel, af det centrale  

 strafferegisterkontor (service du casier judiciaire central).
Irland VANDEL De notarer (Notaries Public), som modtager erklæringer under ed eller  

 højtidelige forsikringer.
KONKURS De notarer (Notaries Public), som modtager erklæringer under ed eller  

 højtidelige forsikringer.
Italien VANDEL Statsadvokaturen (Procura della Repubblica) på fødestedet;  

 statsadvokaturen ved Roms ret (Procura della Repubblica del tribunale di  

 Roma) for udlændinge og italienere født i udlandet.
KONKURS Fødestedets statsadvokatur (Procura della Repubblica); statsadvokaturen  

 ved Roms ret (Procura della Repubblica del tribunale di Roma) for udlændinge  

 og italienere født i udlandet.
Luxembourg VANDEL Generalstatsadvokaturen (le parquet general) - Strafferegisterkontoret  

 (service du casier judiciaire).
KONKURS Generalstatsadvokaturen (le parquet general) - Strafferegisterkontoret  

 (service du casier judiciaire).
Nederlandene VANDEL Udstedelsen af en vandelsattest (verklaring omtrent het gedrag) sker ved  

 borgmesteren i den kommune, i hvis folkeregister den pågældende er optaget;  

 opholder den, der fremsætter anmodningen, sig i udlandet, er den kommune  

 kompetent, i hvis register han sidst var optaget.
KONKURS En notar, som udsteder en kopi af et af ham optaget autentisk dokument,  

 hvori den af den pågældende under ed afgivne erklæring bekræftes.
Det forenede Kongerige VANDEL For modtagelse af erklæringer under ed eller højtidelige forsikringer KONKURS For modtagelse af erklæringer under ed eller højtidelige forsikringer Grækenland VANDEL Oplysninger foreligger endnu ikke.
KONKURS Oplysninger foreligger endnu ikke.
