 En ugebladsvirksomhed har rejst spørgsmål om fradragsret for indgående  

 moms af præmier/gevinster, som indkøbes til brug ved afholdelse af  

 konkurrencer (lotterier, bingospil mv.) i virksomhedens ugeblade.
 Virksomheden anførte, at dens ugeblade arrangerer forskellige  

 konkurrencer, herunder lotterier og bingospil, som en nødvendig bestanddel i  

 forbindelse med den momspligtige ugebladsvirksomhed.
 Det var virksomhedens opfattelse, at indkøb af præmier og gevinster til  

 brug for de omhandlede konkurrencer ikke skal anses som gaver, men som  

 egentlige driftsudgifter, idet der ikke er knyttet noget donatorisk element  

 til præmieuddelingen, og fordi de pågældende konkurrencer er med til at  

 fastholde og øge oplagstallet og dermed virksomhedens indtægter.
 På baggrund af Momsnævnets afgørelse i en lignende sag vedrørende et  

 TV-selskab traf styrelsen afgørelse om, at de omhandlede præmier og gevinster  

 kan betragtes som egentlige driftsudgifter i forbindelse med  

 ugebladsvirksomheden, som virker med til at fastholde og øge oplagstallet og  

 dermed virksomhedens indtægter.
 Præmierne/gevinsterne er derfor omfattet af fradragsretten efter  

 momslovens § 15, stk. 3, jf. § 16, stk.1.
 Se også Mn.1302.
