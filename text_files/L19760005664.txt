 Den 18. februar 1976 undertegnedes i Budapest følgende  

 langtidsoverenskomst mellem Danmark og Ungarn om udvikling af økonomisk,  

 industrielt, teknologisk og videnskabeligt samarbejde:
LANGTIDSOVERENSKOMST mellem Kongeriet Danmarks regering og Den ungarske Folkerepubliks regering  

 om udvikling af økonomisk, industrielt, teknologisk og videnskabeligt  

 samarbejde.
Kongeriget Danmarks regering og Den ungarnske Folkerepubliks regering, - som erindrer sig udviklingen i det økonomiske samarbejde inden for  

 rammerne af den den 20. oktober 1969 undertegnede overenskomst mellem de to  

 lande om økonomisk, industrielt og teknisk samarbejde og som henviser til de  

 to kontraherende parters deltagelse i den almindelige overenskomst om told og  

 udenrigshandel, - som ønsker at yde et nyt bidrag til udvidelsen og intensiveringen af  

 deres indbyrdes økonomiske relationer på grundlag af lige rettigheder og til  

 gensidig fordel, - som ønsker at udnytte de muligheder, som de to landes økonomiske  

 udvikling har skabt, til yderligere styrkelse af deres samarbejde, - som erkender betydningen af at tage langsigtede foranstaltninger i brug  

 for at skabe varige perspektiver for bilateralt økonomisk samarbejde i  

 overensstemmelse med tankegangen i anbefalingerne i slutakten fra konferencen  

 om sikkerhed og samarbejde i Europa på de økonomiske, videnskabelige og  

 teknologiske områder og på miljøområdet, er blevet enige om følgende:
Artikel 1 Kongeriget Danmarks regering og Den ungarske Folkerepubliks regering, som  

 tager i betragtning, at økonomisk, industrielt, teknologisk og videnskabeligt  

 samarbejde mellem virksomheder, firmaer og organisationer er en vigtig faktor  

 i udviklingen og udvidelsen af de økonomiske relationer mellem de to lande,  

 påtager sig at fortsætte bestræbelserne for at skabe gunstige og liberale  

 betingelser for et langsigtet økonomisk, industrielt, videnskabeligt og  

 teknologisk samarbejde.
Med henblik herpå er parterne blevet enige om at give  

 hinanden den mest favorable behandling inden for rammerne af de gældende love  

 og bestemmelser i de to lande og deres internationale forpligtelser.
De kontraherende parter vil undersøge muligheden af at fjerne alle  

 hindringer for gennemførelsen af samarbejdsprojekter, der er baseret på de  

 ungarske og de danske virksomheders gensidige interesse.
Med henblik herpå  

 skal den i artikel 8 omhandlede blandede kommission undersøge alle  

 foranstaltninger, der kan lette virkeliggørelsen af dette mål inden for  

 rammerne af parternes gældende love og bestemmelser.
Artikel 2 De kontraherende parter er enige om,at der på forskellige områder findes  

 muligheder for et gensidigt fordelagtigt samarbejde mellem interesserede  

 virksomheder, firmaer og organisationer i de to lande, især på følgende  

 områder - maskinindustrien, - landbrugsmaskiner og maskiner til fødevareindustrien, - kemisk industri og medicinalindustri, - miljøbeskyttelse, - bygge- og byggematerialeindustrien, - landbrug og kvægavl.
 Der kan senere træffes aftale vedrørende andre områder.
 Den blandede kommission skal gennem udarbejdelse af programmer og konkrete  

 forslag fastlægge og nærmere angive de områder, hvor der består muligheder  

 for samarbejde, og hvor en udvikling af samarbejdet forekommer ønskelig.
Artikel 3 Inden for rammerne af denne overenskomst er følgende områder for  

 samarbejde mellem interesserede virksomheder, firmaer og organisationer i de  

 to lande af særlig betydning:
- samarbejde om projekter af fælles interesse i de to lande eller på  

 tredjelandes markeder, - opførelse og udbygning af industrikomplekser, modernisering af  

 fremstillingsprocesser og arbejdsmetoder samt forøgelse af produktiviteten, - udveksling af patenter, licenser, tekniske og industrielle erfaringer,  

 udarbejdelse og gennemførelse af fælles projekter og fælles forskring, - afholdelse af konsultationer, konferencer, symposier og udstillinger, - udveksling af eksperter, besøg og studie, ophold, - udveksling af tekniske film, teknisk dokumentation og tekniske  

 oplysninger.
Artikel 4 I overensstemmelse med denne overenskomst skal hver af de kontraherende  

 parter yde personer udsendt af den anden part den hjælp, som de har behov for  

 i værtslandet for at kunne udføre de opgaver, der er pålagt dem.
 For at sikre det størst mulige gensidige udbytte skal arbejdsprogrammer  

 for eksperter og for kurser og konferencer for eksperter foreligge i god tid  

 før det pågældende besøg eller arrangement.
Artikel 5 De to regeringer skal fremme fælles intiativer på tredjelandes markeder,  

 der tages af virksomheder i begge lande.
Til dette formål skal de i  

 tidsrummene mellem den blandede kommissions samlinger udveksle alle  

 oplysninger, der kan være af interesse for vedkommende virksomheder, firmaer  

 og organisationer i det ene eller det andet af landene.
Artikel 6 I betragtring af finansieringens betydning for fremme af det økonomiske,  

 industrielle, videnskabelige og teknologiske samarbejde vil de kontraherende  

 parter bestræbe sig på at støtte finansieringen af og kreditgivningen til  

 fællesforetagender på de bedste betingelser og vilkår inden for rammerne af  

 gældende love og bestemmelser i de to lande.
Artikel 7 De vilkår, der gælder for de enkelte projekter om økonomisk, industrielt,  

 teknologisk og videnskabeligt samarbejde, skal være i overensstemmelse med  

 gældende love og bestemmelser i hvert land.
Artikel 8 Med henblik på gennemførelsen af denne overenskomst skal en dansk- ungarsk  

 blandet kommission bestående af repræsentanter for de to regeringer mødes  

 årligt, skiftevis i København og Budapest, eller i øvrigt når som helst en af  

 de kontraherende parter anmoder derom.
 Den blandede kommmission skal:
- overvåge gennemførelsen af denne overenskomst og undersøge passende  

 foranstaltninger hertil, herunder fjernelsen af eventuelle hindringer opstået  

 under overenskomstens gennemførelse, - i muligt omfang koordinere det økonomiske, industrielle, videnskabelige  

 og teknologiske samarbejde mellem de to lande, - gennemføre periodiske vurderinger af udviklingen i det økonomiske,  

 industrielle, videnskabelige og teknologiske samarbejde, - undersøge og gennemgå forslag, der forelægges af en af parterne, samt  

 udveksle de nødvendige oplysninger med henblik på yderligere at fremme  

 udviklingen i samarbejdet mellem interesserede virksomheder, firmaer og  

 organisationer i de to lande.
 - fremkomme med anbefalinger, der tager sigte på en heldig gennemførelse  

 af overenskomsten.
 Repræsentanter for relevante økonomiske virksomheder og organisationer kan  

 indbydes til at deltage i den blandede kommissions arbejde.
 Til drøftelse af særlige problemer i forbindelse med samarbejdet kan der  

 nedsættes faste specialarbejdsgrupper.
 I begge lande er det de permanente sekretariaters opgave at tilrettelægge  

 den blandede kommissions og arbejdsgruppernes arbejde samt at koordinere  

 udvekslingen af oplysninger.
 Spørgsmål angående de indbyrdes relationer, som opstår mellem samlingerne,  

 kan afgøres af de to delegationsformænd såvel som af arbejdsgruppernes  

 formænd.
 De kontraherende parter vil, såvidt det er muligt, underrette hinanden om  

 ethvert arrangement mellem virksomheder, firmaer og organisationer i de to  

 lande på de områder, som er omfattet af denne overenskomst.
Artikel 9 Denne overenskomst berører ikke de bilaterale og multilaterale  

 overenskomster og traktater, der tidligere er indgået af Kongeriget Danmarks  

 regering og Den ungarske Folkerepubliks regering.
 I denne henseende vi de kontraherende parter på den ene parts anmodning om  

 nødvendigt indlede konsultationer med henblik på at opnå en aftale, dog uden  

 at denne overenskomsts grundlæggende sigte anfægtes deraf.
Artikel 10 Denne overenskomst træder i kraft på undertegnelsesdagen og forbliver i  

 kraft i et tidsrum af ti år.
Derefter forlænges overenskomsten automatisk for  

 eet år ad gangen.
Medmindre en af de to regeringer opsiger den seks måneder  

 inden dens udløb.
En opsigelse får ingen indflydelse på opfyldelsen af  

 kontrakter og arrangementer, der er indgået eller aftalt i henhold til  

 bestemmelserne i denne overenskomst.
 Fra denne overenskomsts ikrafttrædelsesdato ophører gyldigheden af  

 overenskomsten om økonomisk, industrielt og teknisk samarbejde, undertegnet  

 af de to landes regeringer den 20. oktober 1969, hvilket dog ikke berører  

 gyldigheden af de beslutninger, der er truffet af den blandede kommission,  

 som er nedsat i henhold til bestemmelserne i sidstnævnte overenskomst.
 Udfærdiget i Budapest den 18. februar 1976 i to eksemplarer på engelsk.
Ivar Nørgaard For Kongeriget Danmarks regering J.
Biroo For Den ungarske Folkerepublik regering Overenskomsten træder i stedet for den dansk-ungarske overenskomst af 20.  

 oktober 1969 om økonomisk, industrielt og teknisk samarbejde, jfr.  

 udenrigsministeriets bekendtgørelse nr. 35 af 29. april 1970, Lovtidende C.
