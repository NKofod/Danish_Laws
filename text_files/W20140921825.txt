Skrivelse om, hvorvidt et medlem af et regionsråd, der har vedtaget en bøde for overtrædelse af færdselslovens § 118, jf. § 42, stk. 1, nr. 1, er valgbar (Valgbarhedsnævnets skrivelse af 16. september 2013 til et regionsråd) Ved brev af 22. juli 2013 har regionsrådet i region X i henhold til § 101, stk. 4, i lov om kommunale og regionale valg, indberettet til Valgbarhedsnævnet, at regionsrådsmedlem N.
N. har vedtaget et bødeforelæg for overtrædelse af færdselslovens § 118, jf. § 42, stk. 1, nr. 1.
 Det fremgår af sagen, at pågældende den  har ført en personbil med en hastighed på mindst 65 km/t, selv om hastigheden i tættere bebygget område ikke må overstige 50 km/t.
 Forseelsen er straffet med en bøde på 2.500 kroner.
 I den anledning skal det meddeles, at Valgbarhedsnævnet har fundet, at den begåede handling ikke i almindeligt omdømme gør den pågældende uværdig til at være medlem af regionale råd, jf. den kommunale og regionale valglovs § 4.
 Den pågældende må derfor anses for valgbar.
