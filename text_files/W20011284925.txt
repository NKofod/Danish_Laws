afsagt af  

 Tvistighedsnævnet den 10. januar 2001 i sag. nr. 19.2000 Elev A mod virksomhed B v/C Mellem klageren, elev A, født den  

 31. august 1970, og indklagede, virksomhed B, v/C, blev der den 10. maj 1999  

 indgået uddannelsesaftale, hvorefter klageren skulle kontoruddannes med  

 speciale i administration med uddannelsesperiode fra  

    

  

 den 29. marts 1999 til den 17. oktober 2000.
Klageren har ved sig faglige  

 organisation, HK/Service, ved klageskrift modtaget den 15. august 2000,  

 indbragt sagen for Tvistighedsnævnet med påstand om, at indklagede skal  

 betale  

 klageren 125.161,04 kr. med tillæg af procesrente fra sagens indbringelse for  

 nævnet.
Det påståede beløb fremkommer som summen af differencen mellem elev-  

 og  

 voksenløn i perioden 29. marts 1999 til 3. marts 2000, 89.132,00 kr.,  

 feriegodtgørelse heraf, 11.129,00 kr. og ulempeerstatning for tab af  

 uddannelsesgode 25.000 kr.
 Indklagede har i svarskrift  

 modtaget den 6. november 2000 påstået frifindelse.
Sagens parter har givet personligt  

 møde for Tvistighedsnævnet og har afgivet forklaring.
Der er desuden afgivet  

 forklaringer af sagsbehandler hos indklagede, D, og  

    

  

 direktør hos indklagede, E.
 I en skrivelse af 25. januar 2000  

 fra indklagede til klageren hedder det bl.a.:
 I  

 fortsættelse af vort møde d.d. og tidligere samtaler ser jeg mig nødsaget til  

 med nærværende at informere dig på skrift, hvilke forpligtelser i din  

 ansættelse, som du groft forsømmer.
Jeg  

 ser mig nødsaget til at informere dig om, at du må betragte nærværende som en  

 advarsel og ved gentagne gange ser jeg det for nødvendigt at vor kontrakt  

 omkring din uddannelsesaftale må ophøre. Den 10. februar skrev indklagede  

 til klageren bl.a.:
 Din  

 indsats svarer mindre og mindre til de krav der stilles, selv til en elev, og  

 der er for os ikke megen tvivl om at det desværre er din indstilling til dit  

 arbejde der er dit problem.
Vi kan desværre ikke engang undskylde at dit  

 sløseri og mangelfulde indsats skyldes opgavernes sværhedsgrad.
 Jeg  

 må bede dig koncentrere dig mere om jobbet og kan meddele dig at jeg vil tage  

 kontakt til din skole for at høre hvordan vi kan løse disse problemer hvis  

 ikke  

 du selv omgående tager skeen i den anden hånd.
 Den 15. februar 2000 skrev direktør  

 E til klageren vedrørende en forglemmelse fra klagerens side og anførte, at  

 klageren ville høre nærmere, når der var blevet talt med klagerens skole.
Der er i sagen fremlagt en e-mail,  

 der efter Cs forklaring, jf. nedenfor, er formuleret af hende, formentlig i  

 uge  

 8 (mandag den 21. til søndag den 27. februar 2000). Det fremgår af e-mailen,  

 at  

 den er fra A, sendt den 3. februar 2000 til  @ ., vedrørende  

 morgenmøde.
I  

 teksten er bl.a. anført følgende:
Maria,  

 jeg har desværre først set din forespørgsel om fri på søndag d.d. og det ser  

 ud  

 til at være i orden, så forventer jeg at du er der alle dage i næste uge.  

   Derudover henviser indklagede i  

 teksten til flere ekspeditionsfejl, som klageren skal have begået.
Der er  

 mellem parterne enighed om, at den søndag, klageren skulle have fri, er  

 søndag  

 den 27. februar.
 Den 3. marts 2000 skrev direktør E  

 således til klageren:
 Det  

 er med beklagelse at vi desværre ser os nødsaget til at ophæve din  

 lærekontrakt  

 med omgående virkning, som følge af væsentlig misligholdelse fra din side.
Vi  

 har tidligere mundtligt givet dig påtaler om mangelfuld indsats, og  

 efterfølgende den 25. januar, den 10 februar, den 15 februar givet dig  

 skriftlige aftaler.
Senest har du C kommunikeret via e-mail, hvor du har bedt  

 om søndagsfri hvilket du fik lov til mod at du var på arbejde hele den  

 efterfølgende  

 uge.
Vi erfarer nu at du holdt fri den pågældende søndag samtidig med at du  

 også udeblev fra dit arbejde den efterfølgende tirsdag uden at du meddelte  

 dette til C.
Efterfølgende har vi erfaret at du har nævnt overfor F at du  

 ville  

 tage en feriedag om søndagen i stedet for!!! Du har end ikke informeret G om  

 at  

 du holdt en fridag som du ved du skal.
Derfor betragter vi dette som  

 udeblivelse hvorfor sammen med alle tidligere påtaler vi ser os nødsaget til  

 at  

 ophæve din lærekontrakt.
 Klageren  

  

  

 har forklaret  

 bl.a., at  

    

  

 hun ikke fik nogen  

 uddannelsesplan under sin ansættelse hos indklagede, men mundtligt blev  

 orienteret om det nærmere indhold af arbejdet.
Hun brugte kort tid på at  

 sørge  

 for, at forretningens showroom var præsentabelt.
Det meste af hendes tid gik  

 med at ordne salgsopstillinger.
Derudover rekvirerede hun dokumenter,  

 etablerede salgsmapper, lavede kaffe og sørgede for at køkkenet var pænt.
I  

 den  

 første del af uddannelse var hun på kontoret i Søborg.
I december 1999 blev  

 hun  

 flyttet til kontoret på Nørrebro.
På dette kontor var der kun to ansatte, hun  

 selv og en sælger, F.
Når F arbejdede ude i byen, var klageren alene på  

 kontoret.
C kom dog en gang imellem på kontoret.
På nørrebrokontoret tog hun  

 billeder af ejendomme, lavede plantegninger samt skrev annoncer.
Klageren var ikke enig i de  

 skriftlige påtaler, hun modtog.
Hun talte med C om forholdene.
For at bevare  

 det gode forhold nøjedes hun med at sige, at hun nok skulle gøre det så godt  

 hun kunne.
Generelt havde hun vanskeligt ved at nå at udføre alle opgaver  

 rettidigt, men det skyldtes, at hun blev pålagt langt mere, end hun kunne  

 overkomme.
Af samme grund er det også rigtigt, at der af og til var fejl i de  

 ting, hun udførte.
Det er rigtigt, at hun nogle gange er kommet for sent på  

 arbejde.
Det kan godt være svært at beregne transporttiden med bus i  

 myldretiden.
Klageren har først under sagen set  

 e-mailen, der er dateret den 3. februar 2000. Hun modtog ikke  

    

  

 i februar på arbejdet denne besked fra C.  

 Efter aftale med C holdt hun fri søndag den 27. februar.
Hun fik gennem F at  

 vide, at C var indforstået med, at hun også holdt fri på sin sædvanlige  

 efterfølgende fridag, tirsdag den 29. februar.
Da hun den 3. marts 2000 blev  

 bortvist, blev der ikke talt om e-mailen.
Indklagede  

  

  

 har bl.a.  

 forklaret, at det meget tidligt i ansættelsesforløbet stod hende klart, at  

 klagerens arbejdsindsats ikke var tilfredsstillende.
Hun var ukoncentreret,  

 glemsom, lavede fejl og brugte sin tid på uvedkommende ting på internettet.  

 Der  

 har været adskillige samtaler med klageren om disse forhold, også i  

 forbindelse  

 med de skriftlige påtaler.
Klageren sagde hver gang, at man havde opfattet  

 tingene forkert, men at hun nok skulle stramme sig an.
Det blev imidlertid  

 ikke  

 bedre.
Klageren var ikke alene på nørrebrokontoret.
Der var i alt tre  

 ansatte,  

 og hun kom der også selv jævnligt.
Indklagede kan ikke forklare  

 angivelsen af afsender og modtager på e-mailen af 3. februar.
Hun har ikke  

 forstand på at e-maile, så hun benyttede et dokument, som klageren tidligere  

 havde lavet, til at svare på klagerens forespørgsel vedrørende søndagsfri.  

 Hendes svar må være afsendt på et tidspunkt i uge 8. Hun har ikke gennem F  

 givet klageren tilladelse til også at holde fri tirsdag den 29. februar.
Hun  

 kan ikke huske, hvordan hun erfarede, at klageren også holdt fri om  

 tirsdagen.
Sagsbehandler  

 D  

  

  

 har bl.a. forklaret, at hun var uddannelsesansvarlig for klageren for så  

 vidt angik de administrative forhold.
Klageren var god til praktiske ting,  

 men  

 det kneb med det egentlige arbejde.
Hun var glemsom og havde svært ved at  

 lære  

 af sine fejl.
Efter et par måneder talte hun med direktøren om klageren, for  

 hun følte ikke rigtig at hun kunne få gang i  

    

  

 en udvikling med klageren.
Direktør E  

  

  

 har  

 forklaret bl.a., at han har det overordnede, generelle personaleansvar i  

 virksomheden.
Nogle måneder efter klagerens ansættelse, blev han orienteret  

 om,  

 at klageren havde forståelsesproblemer, hun fik ikke lært det, hun blev sat  

 til.
Han tog en snak med klageren herom, men hun benægtede, at der skulle  

 være  

 nogen problemer.
Senere blev klageren flyttet til nørrebrokontoret, idet C  

 nok  

 kunne stå for en strammere styring af klageren.
Der blev imidlertid ved med  

 at  

 være problemer med glemsomhed, fejl og lignende.
Klageren magtede ikke de  

 opgaver, hun blev pålagt.
I begyndelsen af marts 2000 fik han  

 af C oplyst, at klageren uden tilladelse havde holdt fri en tirsdag.
Han  

 afholdt et møde med C, og så bl.a e-mailen til klageren.
Herefter blev det  

 besluttet at ophæve uddannelseskontrakten.
Klageren  

  

  

 har til  

 støtte for sin påstand anført, at de påpegede fejl og mangler ved klagerens  

 arbejde efter deres karakter og omfang ikke har ligget ud over, hvad man må  

 forvente i et elevforhold.
Det må også tages i betragtning, at klageren reelt  

 var overbebyrdet og i et vist omfang arbejde alene på nørrebrokontoret.  

 Indklagede udarbejdede aldrig nogen uddannelsesplan.
Når klagerens  

 arbejdsvilkår og karakteren af klagerens arbejdsopgaver, der i vidt omfang  

 var  

 løsning af forefaldne opgaver, tages i betragtning, er realiteten den, at  

 klageren  

 ikke modtog nogen uddannelse, men arbejdede som en uddannet kontorassistent.  

 Klageren har derfor krav på at løn svarende til voksenløn.
Indklagede har ikke godtgjort, at  

 der var grundlag for ophævelsen af uddannelsesforholdet.
Der kan ikke lægges  

 vægt på e-mailen af 3. februar, som klageren bestrider at have modtaget.
Det  

 må  

 lægges til grund, at klageren havde fået tilladelse til at holde fri den  

 omhandlede tirsdag.
Indklagede  

  

  

    

  

 har til støtte for sin påstand anført, at det  

 er klageren, der skal godtgøre, at hun ikke har modtaget behørig uddannelse.  

 Dette er ikke sket.
Tværtimod fremgår det af klagerens egen forklaring og de  

 øvrige forklaringer, at klagerens arbejdsopgaver har været relevante for  

 ansættelse i et ejendomsmæglerfirma.
Det må lægges til grund, at  

 klagerens arbejde var præget af omfattende forsømmelser, og at indklagede  

 mange  

 gange, men forgæves, påtalte dette.
Klageren udeblev ubestridt fra arbejdet  

 den  

 29. februar.
Det fremgår af e-mailen, at det var en forudsætning for frihed  

 søndagen forinden, at klageren arbejdede alle dage den følgende uge.
Klageren  

 har ikke godtgjort, at hun efterfølgende havde fået tilladelse til at holde  

 fri.
Indklagedes ophævelse af uddannelsesaftalen er derfor berettiget.
I sagens behandling har som faste  

 medlemmer af Tvistighedsnævnet deltaget landsdommer Mogens Kroman (formand),  

 advokat Tine B.
Skyum, konsulent Pernille Knudsen (begge Dansk  

 Arbejdsgiverforening), konsulent Evelyn Jørgensen, konsulent Claus Jørgensen  

 (begge Landsorganisationen i Danmark). Derudover har som særlig sagkyndig  

 dommer deltaget faglig sekretær Bente Andersen, HK og advokat Torkil  

 Lawaertz,  

 Dansk Handels & Service.
Tvistighedsnævnet  

  

  

 finder det ikke godtgjort, at indholdet af klagerens arbejdsopgaver var  

 af en sådan karakter, at hun ikke modtog behørig uddannelse i henhold til  

 uddannelsesaftalen.
Der kan således allerede af den grund ikke gives klageren  

 medhold i et krav om aflønning efter taksterne for voksenløn.
Det findes som følge af de særlige  

 omstændigheder ved e-mailen af 3. februar 2000 ikke godtgjort, at det blev  

 meddelt klageren, at hun alene kunne holde fri søndag den 27. februar under  

 den  

 forudsætning, at hun arbejdede alle dage i den følgende uge.
Herefter er der  

 ikke grundlag for at fastslå, at indklagedes ophævelse af uddannelsesaftalen  

 var berettiget.
Som følge heraf har klageren krav på erstatning.
 4 af  

 nævnets medlemmer  

  

  

 finder, at erstatningen i overensstemmelse med  

 nævnets sædvanlige praksis bør fastsættes til 25.000 kr.
 3 af  

 nævnets medlemmer  

  

  

 finder at erstatningen, under hensyntagen til de  

 omfattende mangler ved klagerens arbejde, bør fastsættes til 15.000 kr.
 Der afsiges kendelse i  

 overensstemmelse med flertallet.
 T h  

 i  

    

  

 b e s t e m m e s:
 Indklagede, virksomhed B v/C, skal  

 inden 14 dage til klageren, elev A, betale 25.000 kr. med tillæg af  

 procesrente  

 fra den 15. august 1999.
 Hver part betaler sine egne  

 omkostninger.
 Denne kendelse kan inden 8 uger  

 efter modtagelsen indbringes for domstolene.
