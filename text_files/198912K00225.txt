Nr LSF 225 Forslag til Lov om ændring af personskatteloven (Forhøjelse af  

 personfradraget for enlige pensionister og personfradragsregler for ikke  

 reelt enlige pensionister) Fremsat af skatteministeren (Fogh Rasmussen) den 26. april 1990 Vedtaget ved tredjebehandling den 17. maj 1990 Lov nr. 422 af 13/06/1990 § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 661 af 19. oktober 1989, som senest ændret ved lov  

 nr. 210 af 30. marts 1990, foretages følgende ændringer:
1. I § 10, stk. 2, 2. pkt., ændres »48.100 kr.« til:  

 »48.300 kr.« 2. I § 10, stk. 2, indsættes efter 3. pkt.:
»Er den skattepligtige ugift eller separeret ved indkomstårets udløb,  

 er det en betingelse for at få personfradrag efter 2. pkt., at den  

 skattepligtige er enlig.
Som enlig anses en person, der ikke lever i et  

 samlivsforhold, hvor parterne gennem kontante bidrag, arbejde i hjemmet eller  

 på anden måde bidrager til den fælles husførelse, og hvor samlivet kan føre  

 til ægteskab efter dansk ret.
Den skattepligtige skal ved ansøgning om  

 førtidspension m.v., eller når aldersbetingelsen opfyldes for folkepension  

 efter lov om social pension, afgive erklæring herom til den myndighed, der  

 varetager administrationen af lov om social pension.
Den skattepligtige skal  

 underrette denne myndighed, hvis betingelsen for personfradrag efter 2. pkt.  

 bortfalder eller ikke opfyldes.
Den nævnte myndighed giver meddelelse til  

 skattemyndigheden om de personer, som opfylder eller ikke længere opfylder  

 betingelsen for personfradrag efter 2. pkt.« § 2 Stk. 1. Loven har virkning fra og med indkomståret 1991.
 Stk. 2. § 1, nr. 2, gælder for personer, der efter den 25. april 1990  

 første gang efter lov om social pension får udbetalt forskud på  

 førtidspension, tilkendes førtidspension eller invaliditetsydelse med  

 bistands- eller plejetillæg eller opfylder aldersbetingelsen for  

 folkepension.
 Stk. 3. Personskattelovens § 10, stk. 2, 4., 5., 7. og 8. pkt., som  

 affattet i § 1, nr. 2, gælder også for personer, der før den 26. april 1990  

 første gang efter lov om social pension har fået udbetalt forskud på  

 førtidspension, er tilkendt førtidspension eller invaliditetsydelse med  

 bistands- eller plejetillæg eller har opfyldt aldersbetingelsen for  

 folkepension, hvis en ændring af samlivsforhold eller ægteskabelig status  

 efter den 25. april 1990 medfører, at de ikke er enlige, jf. § 1, nr. 2.
Oprindeligt fremsat forslag § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 661 af 19. oktober 1989, som senest ændret ved lov  

 nr. 210 af 30. marts 1990, foretages følgende ændringer:
 1. I § 10, stk. 2, 2. pkt., ændres »48.100 kr.« til:  

 »48.300 kr.«.
 2. I § 10, stk. 2, indsættes efter 3. pkt.:
»Er den skattepligtige ugift eller separeret ved indkomstårets udløb,  

 er det en betingelse for at få personfradrag efter 2. pkt., at den  

 skattepligtige er enlig.
Som enlig anses en person, der ikke lever i et  

 samlivsforhold, hvor parterne gennem kontante bidrag, arbejde i hjemmet eller  

 på anden måde bidrager til den fælles husførelse, og hvor samlivet kan føre  

 til ægteskab efter dansk ret.
Den skattepligtige skal ved ansøgning om  

 førtidspension m.v., eller når aldersbetingelsen opfyldes for folkepension  

 efter lov om social pension, afgive erklæring herom til den myndighed, der  

 varetager administrationen af lov om social pension.
Den skattepligtige skal  

 underrette denne myndighed, hvis betingelsen for personfradrag efter 2. pkt.  

 bortfalder eller ikke opfyldes.
Den nævnte myndighed giver meddelelse til  

 skattemyndigheden om de personer, som opfylder, eller ikke længere opfylder,  

 betingelsen for personfradrag efter 2. pkt.«.
§ 2 Stk. 1. Loven har virkning fra og med indkomståret 1991.
 Stk. 2. § 1, nr. 2, gælder for personer, der efter den 25. april 1990  

 første gang efter lov om social pension får udbetalt forskud på  

 førtidspension, tilkendes førtidspension eller invaliditetsydelse med  

 bistands- eller plejetillæg eller opfylder aldersbetingelsen for  

 folkepension.
 Stk. 3. Personskattelovens § 10, stk. 2, 4., 5., 7. og 8. pkt., som  

 affattet i § 1, nr. 2, gælder også for personer, der før den 26. april 1990  

 første gang efter lov om social pension har fået udbetalt forskud på  

 førtidspension, er tilkendt førtidspension eller invaliditetsydelse med  

 bistands- eller plejetillæg eller har opfyldt aldersbetingelsen for  

 folkepension, hvis en ændring af samlivsforhold eller ægteskabelig status  

 efter den 25. april 1990 medfører, at de ikke er enlige, jf. § 1, nr. 2.
Bemærkninger til lovforslaget Almindelige bemærkninger 1. Det foreslås, at grundbeløbet for enlige pensionisters personfradrag  

 forhøjes med 200 kr. fra og med indkomståret 1991 for at sikre, at enlige  

 pensionister uden ekstraindkomst heller ikke i fremtiden skal betale skat.
Det foreslås endvidere, at alle ugifte personer, der bliver pensionister  

 den 26. april 1990 eller senere kun skal have det særlige personfradrag for  

 enlige, hvis de er reelt enlige.
Yderligere skal personer, der allerede før  

 den 26. april 1990 er enlige pensionister efter de gældende regler, ikke have  

 det forhøjede personfradrag, hvis de den 26. april 1990 eller senere  

 foretager ændring af samlivsforholdet eller af den ægteskabelige status,  

 således at de ikke længere kan anses for reelt enlige efter lovforslaget.  

 Selvom lovforslaget således skal gælde for personer, der bliver pensionister  

 i resten af indkomståret 1990 og for de nuværende pensionister, der ændrer  

 samlivsstatus i resten af året, får den særlige personfradragsregel først  

 virkning for de pågældende pensionister fra og med indkomståret 1991.
 I det følgende bruges udtrykket pensionister også for personer, der  

 opfylder aldersbetingelsen for at få folkepension, uden at de pågældende  

 faktisk modtager folkepension.
 Endvidere gælder det i det følgende anførte om ugifte tilsvarende for  

 separerede.
2. Den foreslåede forhøjelse af grundbeløbet for enlige pensionisters  

 personfradrag med 200 kr. sikrer, at enlige pensionister uden  

 ekstraindkomster fortsat ikke skal betale skat.
I 1991 udgør pensionen til en  

 enlig folkepensionist med den foreslåede satsregulering 56.514 kr.
Med  

 fradrag af det ligningsmæssigt beregnede 3 pct.'s-fradrag nedbringes den  

 skattepligtige indkomst til 54.819 kr.
Den foreslåede forhøjelse af  

 personfradragets grundbeløb indebærer, at enlige pensionisters personfradrag  

 i 1991 med et reguleringstal på 113,6 (incl. regulering med  

 satsreguleringsprocenten på 2) bliver på 54.900 kr., hvilket netop er  

 tilstrækkeligt til at sikre, at der ikke skal betales skat af pensionen.
 Enlige pensionister med indkomster ved siden af pensionen betaler skat, og  

 for denne gruppe medfører 200 kr.'s-forhøjelsen en skattelettelse på ca. 100  

 kr. i en gennemsnitskommune.
 3. Efter de gældende regler opnår enlige pensionister et personfradrag,  

 der er væsentligt større end gifte samlevende pensionisters, nemlig 53.600  

 kr. (forhøjet personfradrag) mod 30.200 kr. for en gift samlevende pensionist  

 (1990-niveau). Personer, der indgår ægteskab i årets løb, bevarer efter  

 gældende regler det forhøjede personfradrag for det indkomstår, hvori  

 ægteskab indgås.
Det forhøjede personfradrag gælder for alle enlige, der er omfattet af lov  

 om social pension, dvs. både folkepensionister og førtidspensionister.  

 Betingelsen er, at personen ved udgangen af indkomståret opfylder  

 aldersbetingelsen for at modtage folkepension eller med virkning fra samme  

 tidspunkt modtager eller får forskud på førtidspension eller modtager  

 invaliditetsydelse med bistands- eller plejetillæg.
Som enlig pensionist  

 betragtes i denne sammenhæng også papirløst samlevende, herunder samlevende  

 personer, der har været gift med hinanden, men nu er skilt.
Det har været fremført, at der er tale om økonomisk diskrimination af  

 gifte i forhold til papirløst samlevende.
Der har således været rejst kritik  

 af, at reglerne om et forhøjet personfradrag kunne tilskynde ægtepar til at  

 lade sig skille eller papirløst samlevende til ikke at gifte sig.
 Det foreslås derfor, at kun reelt enlige ugifte og reelt enlige  

 separerede pensionister skal have det forhøjede personfradrag og det  

 foreslås, at begrebet enlig afgrænsningsmæssigt skal svare til  

 børnetilskudslovens afgrænsning for så vidt angår ugifte og separerede for  

 modtagelse af ordinært børnetilskud, jf. denne lovs § 2, nr. 1.
Efter lov om børnetilskud og forskudsvis udbetaling af børnebidrag kan  

 alene reelt enlige få ordinært børnetilskud.
Den praksis, der har udviklet  

 sig efter børnetilskudsloven, og som fremgår af Socialministeriets vejledning  

 om børnetilskud og forskudsvis udbetaling af børnebidrag, foreslås anvendt  

 også efter personskatteloven, således at alene de ugifte og separerede  

 pensionister, der kan betragtes som reelt enlige, kan opnå det forhøjede  

 personfradrag.
 Efter børnetilskudsloven anses en person, der ikke er gift, kun for enlig,  

 hvis den pågældende ikke lever i et ægteskabslignende forhold eller i et  

 forhold, der kan føre til registreret partnerskab.
På denne baggrund skal ved »reelt enlige« efter  

 personskatteloven forstås ugifte og separerede pensionister, der ikke lever i  

 et samlivsforhold.
Ved samlivsforhold forstås et ægteskabslignende forhold,  

 det vil sige et forhold, hvor parterne gennem kontante bidrag, arbejde i  

 hjemmet eller på anden måde bidrager til den fælles husførelse, og der er  

 tale om et samlivsforhold, der kan føre til ægteskab eller registreret  

 partnerskab efter dansk ret.
Det vil normalt være en forudsætning, at  

 parterne har samme bopæl, men den formelle folkeregisteradresse er ikke  

 afgørende.
 Selv om en frasepareret person ikke i separationsperioden kan gifte sig  

 igen, er den pågældende omfattet af de nye regler, hvis vedkommende ikke er  

 reelt enlig.
 Medmindre der er tale om samlivsforhold er pensionister, der f. eks. har  

 en logerende eller en husholderske boende, og pensionister, der bor i et  

 kollektiv, ikke omfattet af forslaget.
Ugifte og separerede personer, der efter den 25. april 1990 ansøger om  

 social pension eller opfylder aldersbetingelsen for folkepension efter lov om  

 social pension, vil af de sociale myndigheder blive anmodet om at afgive en  

 erklæring om samlivsforhold, såfremt personen gør krav på det forhøjede  

 personfradrag.
De sociale myndigheder skal herefter til brug for fastsættelse  

 af personfradragets størrelse underrette skattemyndigheden om de personer,  

 der er berettiget til det forhøjede personfradrag.
Enlige pensionister, der den 26. april 1990 eller senere opfylder  

 aldersbetingelsen for at modtage folkepension, tildeles førtidspension eller  

 forskud på førtidspension eller invaliditetsydelse med bistands- eller  

 plejetillæg efter lov om social pension, og som afgiver erklæring om, at de  

 er reelt enlige, er efter lovforslaget berettigede til det forhøjede  

 personfradrag.
Pensionister, der er reelt enlige, er kun berettigede til det  

 forhøjede personfradrag for enlige pensionister, så længe de fortsat er reelt  

 enlige.
Hvis de pågældende indgår et papirløst samlivsforhold, hvorved de  

 ikke kan betragtes som reelt enlige, bortfalder det forhøjede personfradrag  

 med virkning fra det indkomstår, hvori samlivsforholdet indgås.
 Det lavere personfradrag for ikke reelt enlige (der svarer til  

 personfradraget for en gift) får dog først virkning for personfradraget fra  

 og med indkomståret 1991. En ikke reelt enlig person, der bliver pensionist  

 efter den 25. april 1990, kan således kun for indkomståret 1990 opnå det  

 forhøjede personfradrag.
4. En gift ikke separeret person, der den 26. april 1990 eller  

 senere bliver pensionist, er ikke omfattet af den foreslåede særlige  

 personfradragsregel for ikke reelt enlige, idet reglen kun skal finde  

 anvendelse for ugifte og separerede.
Den pågældende skal derfor ikke afgive  

 erklæring til den sociale myndighed om sine samlivsforhold ved overgang til  

 pensioniststatus.
 Når en sådan gift pensionist bliver enlig ved skilsmisse eller separation  

 eller ægtefællens død, skal den pågældende fra dette tidspunkt have det  

 forhøjede personfradrag, hvis vedkommende herefter bliver reelt enlig.
De pensionister, der bliver ikke reelt enlige, skal selv underrette den  

 sociale myndighed herom.
Den myndighed, der varetager administrationen af lov  

 om social pension, forudsættes at give oplysning til disse pensionister om  

 personfradragets størrelse ved at indlede et samlivsforhold, jf. pkt. 7.
5. Endvidere foreslås det i § 2, stk. 3, at pensionister, der er  

 gift før den 26. april 1990 og som denne dag eller senere bliver skilt eller  

 separeret, kun kan få det forhøjede personfradrag, hvis de efter skilsmissen  

 eller separationen bliver reelt enlige, jf. forslagets § 1, nr. 2. Hvis  

 skilsmisse eller separation finder sted i resten af indkomståret 1990 og  

 pågældende indleder et samlivsforhold, kan det forhøjede personfradrag i  

 givet fald ikke opnås fra og med indkomståret 1991 men alene for 1990. En  

 pensionist, hvis ægtefælle dør den 26. april 1990 eller senere, kan efter  

 forslaget kun få det forhøjede personfradrag, hvis den længstlevende efter  

 ægtefællens død er reelt enlig.
Hvis ægtefællen dør i resten af indkomståret  

 1990, kan det forhøjede personfradrag kun opnås fra og med indkomståret 1991,  

 hvis den længstlevende er reelt enlig.
For disse pensionister gælder således,  

 at de skal være reelt enlige for at få personfradraget for enlige  

 pensionister.
 Det følger af forslaget, at pensionister, der den 26. april 1990 eller  

 senere betragtes som reelt enlige, kan bevare det forhøjede personfradrag fra  

 og med 1991, så længe de pågældende er reelt enlige.
 Papirløst samlevende, der for indkomståret 1990 har det forhøjede  

 personfradrag for enlige, bevarer dette fra og med indkomståret 1991 under  

 forudsætning af, at de ikke indleder et nyt samlivsforhold den 26. april 1990  

 eller senere.
6. Hverken de nuværende pensionister eller de nye gifte pensionister er  

 omfattet af erklæringsordningen.
Erklæringsordningen skal således kun gælde  

 for ugifte og separerede personer, der bliver pensionister den 26. april 1990  

 eller senere. Ændring af samlivsstatus for de nuværende pensionister  

 til ikke reelt enlige må disse selv give oplysning om til de sociale  

 myndigheder på samme måde som nye pensionister, der bliver ikke reelt enlige  

 efter overgangen til pensioniststatus, jf. pkt. 7.
 7. Det er hensigten, at den myndighed, der varetager administrationen af  

 pensionsloven, generelt skal orientere pensionisterne om, hvilken betydning  

 samlivsforhold og ægteskabelig status m.v. har for personfradragets  

 størrelse.
Dette kan f.eks. ske via den årlige pensionsmeddelelse, som alle  

 pensionister får tilsendt, og iøvrigt i forbindelse med anden, generel  

 orientering rettet specielt mod pensionister.
I tilknytning til denne  

 orientering bør det præciseres, at der skal ske underretning til den  

 myndighed, der varetager administrationen af pensionsloven, hvis der sker  

 ændring af samlivsforholdene af betydning for personfradragets størrelse.
Det forudsættes, at personer, der modtager meddelelse om ret til  

 folkepension, inden de pågældende fylder 67 år, og personer, der ansøger om  

 førtidspension m.v., særligt orienteres om betydningen af samlivsforhold m.v.  

 for størrelsen af personfradraget.
Der orienteres samtidig om, at en  

 forudsætning for at opnå det forhøjede personfradrag som pensionist er, at  

 der afgives erklæring om, at pågældende er reelt enlig, jf. dette forslag.
 Det forudsættes, at det indskærpes over for de personer, der afgiver  

 erklæring om, at de pågældende er reelt enlige, at der skal ske underretning  

 til den myndighed, der varetager administrationen af pensionsloven, hvis  

 pågældende ikke længere opfylder betingelserne for det forhøjede  

 personfradrag.
 Overgang fra førtidspension til folkepension medfører ikke i sig selv, at  

 der skal afgives ny erklæring om samlivsforhold m.v.
8. Forskudsregistreringen for et indkomstår foretages primært i juli  

 kvartal i det forudgående indkomstår.
På dette tidspunkt vil der ikke  

 foreligge oplysninger om de enlige personer, der har ret til personfradrag  

 for enlige pensionister i indkomståret.
Det er tanken at forskudsregistrere  

 enlige pensionister med personfradrag som for reelt enlige, medmindre der  

 allerede på dette tidspunkt foreligger oplysning om, at pensionisten ikke er  

 berettiget til dette personfradrag.
9. Den gældende praksis for, hvornår gifte, ikke samlevende pensionister  

 kan få det forhøjede personfradrag efter § 10, stk. 2, 2. pkt., er ikke  

 forudsat ændret.
Derimod er separerede ægtefæller omfattet af lovforslaget,  

 såfremt de indgår et samlivsforhold.
10. Personskatteloven er senest ændret ved lov nr. 210 af 30. marts 1990,  

 jf.
Folketingstidende 1989-90, sp. 6041, 6231, 7825, 8062; tillæg A, 4867.
Lovforslagets provenumæssige konsekvenser Provenutabet ved den ekstra forhøjelse af personfradraget til enlige  

 pensionister med 200 kr. fra og med 1991 skønnes til ca. 50 mill. kr. for  

 1991, heraf ca. 30 mill. kr. for kommunerne.
Det er ikke muligt på forhånd at skønne over de provenumæssige  

 konsekvenser for indkomstskatten af den foreslåede regel for det lave  

 personfradrag for ikke reelt enlige.
For hver 100 personer, der efter  

 lovændringen ikke vil få det forhøjede personfradrag, vil merprovenuet  

 andrage ca. 1,2 mill. kr., heraf godt halvdelen til kommunerne.
Lovforslagets administrative konsekvenser Den foreslåede forhøjelse af grundbeløbet for enlige pensionisters  

 personfradrag medfører ingen administrative konsekvenser.
Den foreslåede sondring mellem reelt enlige og ikke reelt enlige kræver  

 indførelse af en ny kode for personfradraget.
Udviklingsomkostninger mv.  

 hertil udgør ca. 350.000 kr. og de årlige driftsudgifter ca. 10.000 kr.
 Indførelse af en særlig personfradragsregel vil på det sociale område give  

 kommunerne et vist administrativt merarbejde.
Bemærkninger til de enkelte bestemmelser Til § 1 Til nr. 1 Grundbeløbet for enlige pensionisters personfradrag udgør 48.100 kr.  

 (1987). For 1990 udgør det regulerede personfradrag 53.600 kr.
 Det foreslås, at grundbeløbet (1987) forhøjes med 200 kr. til 48.300 kr.  

 Det regulerede personfradrag for indkomståret 1991 bliver på 54.900 kr.
Til nr. 2 Alle ugifte og separerede pensionister, der den 26. april 1990 eller  

 senere opfylder aldersbetingelsen efter lov om social pension for at modtage  

 folkepension eller som får tilkendt førtidspension eller begynder at få  

 forskud på førtidspension eller modtager invaliditetsydelse med bistands-  

 eller plejetillæg, kan efter forslaget kun få det forhøjede personfradrag,  

 såfremt de opfylder betingelsen om at være reelt enlig og giver meddelelse  

 herom til de sociale myndigheder.
 Pensionister, der er reelt enlige, er således kun berettigede til  

 personfradraget for enlige pensionister, hvis de over for de sociale  

 myndigheder erklærer sig som reelt enlige.
 Der henvises endvidere til lovforslagets almindelige bemærkninger.
Til § 2 Der henvises til lovforslagets almindelige bemærkninger.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 661 af 19. oktober 1989, som senest ændret ved lov  

 nr. 210 af 30. marts 1990, foretages følgende ændringer:
 1. I § 10, stk. 2, 2. pkt., ændres »48.100 kr.« til:  

 »48.300 kr.«.
 2. I § 10, stk. 2, indsættes efter 3. pkt.:
»Er den skattepligtige ugift eller separeret ved indkomstårets udløb,  

 er det en betingelse for at få personfradrag efter 2. pkt., at den  

 skattepligtige er enlig.
Som enlig anses en person, der ikke lever i et  

 samlivsforhold, hvor parterne gennem kontante bidrag, arbejde i hjemmet eller  

 på anden måde bidrager til den fælles husførelse, og hvor samlivet kan føre  

 til ægteskab efter dansk ret.
Den skattepligtige skal ved ansøgning om  

 førtidspension m.v., eller når aldersbetingelsen opfyldes for folkepension  

 efter lov om social pension, afgive erklæring herom til den myndighed, der  

 varetager administrationen af lov om social pension.
Den skattepligtige skal  

 underrette denne myndighed, hvis betingelsen for personfradrag efter 2. pkt.  

 bortfalder eller ikke opfyldes.
Den nævnte myndighed giver meddelelse til  

 skattemyndigheden om de personer, som opfylder, eller ikke længere opfylder,  

 betingelsen for personfradrag efter 2. pkt.«.
§ 10. - - - Stk. 2.7) For personer, som ved udgangen af indkomståret opfylder  

 aldersbetingelsen efter lov om social pension for at modtage folkepension, er  

 personfradragets grundbeløb 27.100 kr.
Er den skattepligtige ved  

 indkomstårets udløb ikke samlevende med en ægtefælle, eller er ægteskabet  

 indgået i indkomstårets løb, udgør grundbeløbet dog 48.100 kr.
Disse  

 grundbeløb gælder også for personer, der modtager eller får forskud på  

 førtidspension eller modtager invaliditetsydelse med bistands- eller  

 plejetillæg.
