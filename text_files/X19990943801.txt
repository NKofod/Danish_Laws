Børnebidrag.
Forsørgelse Afslag på fastsættelse af  

 børnebidrag, idet ansøger ikke havde godtgjort, at  

 forsørgelsespligten over for barnet ikke blev opfyldt.
 Børneloven § 13 og § 14.
 Civilretsdirektoratets afgørelse af 16. oktober  

 1998, j.nr. 1998-550-645:
 "Civilretsdirektoratet har nu behandlet Deres klage  

 over X s  Statsamts afgørelse af 30. juni 1998  om bidrag.  

 Ved afgørelsen bestemte statsamtet, at M ikke skal betale bidrag til  

 B1 og B2 s underhold.
De har anmodet om, at der fastsættes bidrag.
De har  

 navnlig anført, at M ikke opfylder sin forsørgelsespligt, idet  

 han udrejste til Somalia i marts måned 1998.
 Vi har gennemgået sagen, og vi ændrer ikke  

 statsamtets afgørelse.
 Begrundelsen for vores afgørelse er den samme, som  

 står i statsamtets afgørelse, idet det tilføjes, at vi  

 navnlig har lagt vægt på, at De på møde i statsamtet  

 den 23. juni 1998 oplyste, at M rejste til Somalia på grund af  

 problemer i hans familie, at der ikke var uoverensstemmelser mellem  

 Dem og M, og at De forventer, at M kommer hjem til Dem igen.
Vi kan oplyse, at efter § 13 er forældre hver for  

 sig forpligtet til at forsørge barnet.
Opfylder den ene af  

 forældrene ikke forsørgelsespligten, kan statsamtet efter  

 ansøgning pålægge denne at betale bidrag til barnets  

 underhold.
Bidragets størrelse fastsættes efter § 14  

 under hensyn til barnets tarv og forældrenes økonomiske  

 kår, herunder deres erhvervsevne.
Er begge forældre ubemidlede,  

 fastsættes bidraget i almindelighed til normalbidraget.
 Vi kan endvidere oplyse, at efter praksis fastsættes  

 der ikke bidrag, hvis samlivet ikke er ophævet på grund af  

 uoverensstemmelser, men på grund af faktiske forhold...".
