Resumé I oktober måned 1993 aflagde sekretariatschefen inspektionsbesøg  

 på Anstalten for Domfældte i Nuuk.
 Inspektionen gav anledning til bemærkninger om  

 beskæftigelsesforholdene for anbragte, bygningsmæssige forhold,  

 vedligeholdelsesstandarden, fritidsfaciliteter, tilberedning af grønlandsk  

 mad  

 og bistand til anbragte fra Kriminalforsorgen i Grønland. (J. nr.  

 1993-2202-629).
 Inspektion af Anstalten for Domfældte i Nuuk.
Den 9. oktober 1993 foretog  

 sekretariatschef Lennart Frandsen efter bestemmelsen i instruks for  

 Folketingets Ombudsmand § 3, stk. 3, inspektion af Anstalten for Domfældte i  

 Nuuk/Godthåb.
Direktoratet for Kriminalforsorgen havde forinden ved skrivelse  

 af 1. oktober 1993 modtaget oplysning om den forestående inspektion.  

 Politimesteren i Grønland var ligeledes på forhånd orienteret.
De anbragte i anstalten havde  

 forud for inspektionen modtaget meddelelse herom.
De var gjort opmærksom på,  

 at  

 de under inspektionen kunne drøfte generelle forhold i anstalten med  

 sekretariatschefen,  

 og at hver enkelt anbragt kunne få en samtale med sekretariatschefen om sine  

 egne forhold.
 Under inspektionen var  

 vicepolitimester Jørgen Meyer, Politimesteren i Grønland, tilstede.
 Den 14. januar 1994 skrev jeg  

 således til Direktoratet for Kriminalforsorgen og Politimesteren i Grønland:
 "...
 1. Efter bestemmelsen i § 102  

 i den grønlandske kriminallov (lovbekendtgørelse nr. 49 af 13. februar 1979)  

 kan en tiltalt dømmes til anbringelse i anstalt i indtil 10 år, i særlige  

 tilfælde på ubestemt tid.
 Om beskæftigelse i anstalten  

 er bestemt følgende i den grønlandske kriminallovs § 103:
"Den dømte skal så vidt  

 muligt beskæftiges med arbejde, hvortil han er egnet, eller i det omfang, det  

 findes formålstjenligt, oplæres i et for ham passende erhverv.
I det omfang  

 det  

 er foreneligt med hensynet til retssikkerheden og anstaltsordenen og  

 stemmende  

 med hensynet til en hensigtsmæssig behandling, skal det tilstræbes, at  

 beskæftigelsen finder sted uden for anstalten.
Sådan beskæftigelse finder  

 sted  

 under anstaltens ledelse og tilsyn.
Arbejde udføres mod vederlag.
Beløb til  

 dækning af udgifterne ved den dømtes ophold og forplejning kan fradrages i  

 arbejdsvederlaget.
 Stk. 2.  

  

 Når det anses for formålstjenligt, og fare for misbrug ikke  

 antages at foreligge, kan der meddeles tilladelse til ophold uden for  

 anstalten  

 til deltagelse i undervisning eller beskæftigelse hos arbejdsgiver.
Stk. 3.  

  

 Der kan meddeles den dømte udgangstilladelse for kortere  

 tidsrum, når fare for misbrug ikke antages at foreligge." Efter kriminallovens § 120,  

 stk. 2, og § 124 har Politimesteren i Grønland efter forud indhentet  

 godkendelse fra Justitsministeriet den 19. december 1978 fastsat  

 "Bestemmelser om fuldbyrdelse af anstaltsophold".
 ...
Ud over disse regler findes  

 der en række bestemmelser navnlig af 1. november 1991 om forholdene i  

 anstalten.
Bestemmelserne er udfærdiget af den daværende anstaltsleder og  

 omhandler - indsættelse m.v.
- den daglige rutine på  

 anstalten - opholdet på anstalten - nye domfældte - magtanvendelse - brug af håndjern - brug af sikringscelle - visitation - medicinudlevering - særlige bestemmelser for  

 tilbageholdte - isolation - besøg - udgang - arbejde - aktiviteter uden for  

 anstalten - løsladelse, overførsler og  

 udstationering m.v.
 Politimesteren i Grønland  

 oplyste, at der ved embedet er planer om at foretage en samlet gennemgang af  

 de  

 bestemmelser, der er gældende for anstaltsophold, hvorved der tages  

 udgangspunkt i Direktoratet for Kriminalforsorgens regelsamling.
 Jeg vil i en særskilt  

 skrivelse til Direktoratet for Kriminalforsorgen rejse spørgsmål om den  

 stedfundne regelfastsættelse for anstalten.
 2. Anstalten for Domfældte i  

 Nuuk er åbnet i 1967. Ændringer er senere sket i 1975 og i 1986.
 Der er i alt 54 pladser.
 Anstalten består af 2  

 bygninger: En  

  

 hovedbygning  

  

 og et  

  

 anneks  

  

 , der ligger i kort afstand fra  

 hovedbygningen.
Hovedbygningen  

  

 rummer også anstaltens tjenestebolig samt yderligere  

 2 tjenesteboliger.
I tilslutning til anneksbygningen er der en tjenestebolig.
I hovedbygningen er der 40  

 pladser fordelt på 4 afdelinger.
De enkelte afdelinger har toilet og  

 badefaciliteter og et rimeligt stort opholdsrum.
Cellerne måler 3,50 x  

 2,20 m.
Gulvet er belagt med linoleum.  

 Der er et stort vindue med panserglas.
I et hjørne af cellen ved  

 indgangen er placeret en håndvask.
I det modsatte hjørne ved indgangen er  

 placeret et garderobeskab.
Møblementet består i øvrigt af en løs briks, en  

 stol  

 og en bordplade, der fungerer som skrivebord, samt en lille reol der er hængt  

 op på væggen ved skrivebordet.
På den modsatte væg er placeret en  

 opslagstavle.
 Møbleringen virker i det hele  

 noget spartansk og er for en del cellers vedkommende ganske ramponeret.
Vedligeholdelsesstandarden i  

 cellerne var meget forskellig: I nogle celler var vedligeholdelsesstandarden  

 direkte mangelfuld.
Det gjaldt således en celle, der var beliggende under  

 køkkenet, og hvor der var ret iøjnefaldende vandskader i loftet og på væggen  

 af  

 ikke helt nyere dato.
I flere celler var gulvet i ret dårlig forfatning.
Der  

 var forholdsvis store huller, og de anbragte klagede over, at det trak ind  

 fra  

 hullerne.
De indsatte klagede endvidere over træk fra vinduerne.
 Andre celler var ganske pænt  

 vedligeholdt og indrettet.
 Fra cellerne er der et  

 kaldesystem, der aktiverer en lampe på gangen samt et signal i vagtcentralen.  

 I  

 nogle celler var knappen til kaldesystemet itu.
 Belysningen i loftet i  

 cellerne var adskillige steder mangelfuld, navnlig derved at kuplen var  

 fjernet.
 Antennestik til flere celler  

 manglede, således at ledninger stak ud af fremføringsvejen.
Afdelingernes fælleslokaler  

 var møbleret med nogle massive og ganske ramponerede møbler.
Hynderne i  

 stolene  

 var stærkt medtagne.
Der er fjernsyn på fællesrummet.
 Badeværelse og toilet bar  

 præg af noget hårdhændet brug.
 Annekset  

  

 rummer 7 celler, der har målene 4,15 x  

 3,60 m.
 De anbragte er placeret 2 og  

 2 i cellerne.
 Der er ikke noget fællesrum i  

 annekset, men der er en gang, hvor der er placeret et mindre bord.
Cellerne forekommer rimelig  

 store, og indretningen bar præg af, at der er tale om anbragte, der skal  

 opholde sig i anstalten i længere tid.
Vedligeholdelsesstandarden var rimelig  

 god.
3. På inspektionstidspunktet  

 var der placeret 56 anbragte i anstalten.
Som nævnt rummer anstalten 54  

 pladser, og det betød, at der i hovedbygningen var 2 celler, hvor der var 2  

 anbragte i cellerne.
 Mænd og kvinder bor på  

 afdelingerne sammen.
Af de 56 anbragte havde 26  

 udearbejde, 4 havde hjemmearbejde, 5 kunne ikke arbejde.
Resten af de  

 anbragte  

 var til rådighed ved løsarbejde på havnen.
Efterspørgslen efter løsarbejde  

 kunne efter det oplyste variere fra 2 til 15 mand pr. dag.
Det blev oplyst, at  

 arbejdskraften fra anstalten i almindelighed er vel efterspurgt, fordi der er  

 tale om stabil arbejdskraft.
De anbragte møder til tiden og har ordnede  

 forhold.
 4. Samtale med de anbragte.
 Efter bestemmelsen i § 4,  

 stk. 2, i "Bestemmelse om fuldbyrdelse af anstaltsophold"  

 fastsætter  

 anstaltslederen nærmere regler om de domfældtes valg af talsmand - eller hvis  

 det skønnes mere hensigtsmæssigt - afholder regelmæssige fællesdrøftelser med  

 de domfældte.
 Anstalten for Domfældte i  

 Nuuk har ikke fastsat sådanne regler.
 Der er 3 talsmænd og en  

 fællestalsmand, der er valgt af de anbragte.
 Sekretariatschefen havde  

 samtale med de 4 talsmænd i overværelse af en betjent, der fungerede som  

 tolk.
 Talsmændene var: ...
Fællestalsmændene klagede  

 over vinduerne i hovedbygningen, der var utætte.
Når det blæste, trak det  

 iskoldt ind.
De fandt, at udbuddet af  

 fritidsaktiviteter var for beskedent.
Det gjaldt navnlig af hensyn til de  

 anbragte,  

 der ikke havde udgang til arbejde i byen eller almindelig udgang.
Talsmændene  

 ønskede navnlig etableret et kondirum.
 De fandt, at gårdarealet var  

 for lille til, at man kunne bevæge sig ordentligt, og til at man kunne dyrke  

 boldspil.
Møblerne i opholdsrummene  

 fandt de var for slidte.
De ville gerne have nogle hyggeligere opholdsrum, og  

 gerne med gulvtæpper.
De savnede i øvrigt også askebægre.
Talsmændene havde 2 klager  

 vedrørende kosten: Pålæg til smørrebrød var for lidt varieret.
Tilberedningen  

 af  

 særlig grønlandsk mad i anstaltens køkken var ikke særlig vellykket.
Talsmændene mente, at nogle  

 af cellerne var for slet vedligeholdt.
De ønskede i øvrigt tilladelse til  

 selv  

 at male cellerne.
 5. Samtale med enkelte  

 anbragte.
2 anbragte havde ønsket  

 samtale med sekretariatschefen om deres egne forhold.
Den ovennævnte betjent  

 var til stede under samtalerne og fungerede som tolk.
 (A) blev indsat i anstalten i  

 marts/april 1993. Han er idømt 2 års ophold.
Han havde det af og til meget  

 dårligt og efterlyste hjælp i form af samtaleterapi.
Det var vanskeligt at få  

 den fornødne hjælp fra den frie kriminalforsorgs medarbejdere, der alene  

 besøgte anstalten hver 14. dag, hvor det var vanskeligt at afsætte den  

 fornødne  

 tid til at hjælpe ham.
 (B) blev indsat i anstalten i  

 maj måned 1993. Han er idømt 5 års ophold.
Han oplyste, at han meget  

 nødig ville flyttes til Anstalten for Domfældte i Aasiaat/Egedesminde, fordi  

 det dér ville være vanskeligt for ham at få arbejde på grund af stor  

 arbejdsløshed.
Hans største ønske var at blive udstationeret til  

 Sisimiut/Holsteinsborg, hvor der er en ungdomspension.
Han begrundede (sit  

 ønske) med, at han dér har lettere ved at udøve sit hverv som fanger og  

 fisker.
 6. Afsluttende samtale med  

 ledelsen.
Anstaltslederen oplyste, at  

 en del af anstaltsbyggeriet bar præg af, at det ikke var ordentligt  

 håndværksmæssigt udført.
Hullerne i gulvet havde han fået bemyndigelse til at  

 få udbedret.
Arbejdet forventedes udført i løbet af kort tid.
Vandskaden i en  

 celle skyldtes nedsivning af vand fra det ovenpå liggende køkken, hvor en  

 reparation ikke fik den fornødne tid til at størkne/tørre.
Dette havde ført  

 til  

 gentagne nedsivninger af vand.
Anstaltslederen var enig i,  

 at møblementet, både i celler og i fællesrum, var noget ramponeret.
Ikke  

 mindst  

 hynderne var meget slidte.
Der var nu bevilget penge til nyt betræk af  

 hynderne  

 overalt.
Det var ikke anstaltslederens opfattelse, at der var udbredt  

 utilfredshed med møblementet.
Han understregede, at der var behov for noget  

 endog særdeles solidt møblement.
Anstaltslederen erkendte, at  

 vedligeholdelsesstandarden i nogle af cellerne lod noget tilbage at ønske.  

 Til  

 talsmændenes fremsatte ønske om, at anbragte selv kan male cellerne,  

 bemærkede  

 han, at det var der ikke noget i vejen for, forudsat at der blev tale om lys  

 maling som hidtidig anvendt i cellerne.
 Anstaltslederen gav tilsagn  

 om, at alle ledningssteder ville blive gennemgået og i fornødent omfang  

 udbedret.
Reparation af vinduer var  

 igangsat.
Der var tale om ca. 12 vinduer.
Reparationen, der foretages af en  

 af  

 de anbragte, vil være tilendebragt i løbet af forholdsvis kort tid, og i god  

 tid inden kraftig kulde sætter ind.
Om fritidsaktiviteter  

 henviste anstaltslederen til de særlige forhold, der gør sig gældende derved,  

 at de anbragte er på arbejde hver dag og har udgang.
De kan være medlem af  

 sportsklubber og lignende.
Der spilles udendørs fodbold flere gange om ugen  

 og  

 indendørs fodbold i Nusuarq-Hallen en gang om ugen.
Hertil kommer, at  

 anstalten  

 har en båd, hvorfra der drives fiskeri og jagt.
Anstaltslederen gav tilsagn  

 om at indrette en form for kondirum i kælderen.
På den største gårdsplads  

 ville  

 der kunne indrettes en form for basketballbane ved opsætning af kurve.
Under samtalen blev der  

 forevist en platte med smørrebrød.
Der var tale om 4 til 5 slags forskelligt  

 pålæg.
 Jeg skal herefter udtale  

 følgende:
"  

  

 A.  

  

 Som nævnt er en stor del af de anbragte beskæftiget uden for  

 anstalten.
Jeg lægger efter det oplyste til grund, at der ikke er anbragte,  

 der  

 er arbejdsduelige og som gennem længere tid ikke tilbydes beskæftigelse i  

 overensstemmelse med kriminallovens § 103. Der er ikke i anstalten egentlige  

 værkstedsfaciliteter og lignende.
 For det tilfælde, at der  

 skulle opstå en situation, hvor arbejdsduelige anbragte igennem nogen tid  

 ikke kan  

 tilbydes beskæftigelse, henleder jeg opmærksomheden på, at jeg i en skrivelse  

 til Direktoratet for Kriminalforsorgen vil rejse spørgsmål bl.a. om  

 beskæftigelsesforholdene i anstalter for domfældte i Grønland.
 B.  

  

 Jeg har forstået, at der er foretaget en gennemgang af  

 anstalten, således at der ikke længere er fremspringende ledninger mv.
 Jeg går ud fra, at  

 lampesteder er gennemgået og i fornødent omfang udbedret.
 Jeg går endvidere ud fra, at  

 reparation af utætte vinduer er tilendebragt.
 Reparation af gulve lægger  

 jeg til grund er gennemført.
 Jeg lægger endvidere til  

 grund, at hynder til stole og sofaer er - eller snart vil blive -  

 ombetrukket.
 Jeg henleder opmærksomheden  

 på talsmændenes ønske om nogle "hyggelige opholdsrum", men  

 foretager  

 i øvrigt ikke noget vedrørende dette spørgsmål.
Jeg går ud fra, at der lægges  

 en plan for vedligeholdelsen i hvert fald af de værst medtagne celler.
Og jeg  

 noterer mig, at anstaltslederen mener, at der ikke er noget i vejen for, at  

 de  

 anbragte under bestemte betingelser selv maler deres celle.
 C.  

  

 Jeg har noteret mig det, der blev oplyst om fritidsfaciliteter.
 D.  

  

 Jeg har ikke bemærkninger til det smørrebrød, der tilbydes de  

 anbragte.
 Jeg henleder opmærksomheden  

 på det, talsmændene anførte, om tilberedning af grønlandsk mad.
 E.  

  

 Efter det, der er oplyst for mig af Kriminalforsorgen i  

 Grønland, er der en medarbejder fra den frie kriminalforsorg til stede i  

 anstalten i Nuuk tirsdag og torsdag fra kl. 12.00 til kl. 20.00. Jeg har ikke  

 noget nærmere kendskab til, i hvilket omfang dennes tilstedeværelse dækker  

 det  

 behov, der måtte være i anstalten for hjælp.
