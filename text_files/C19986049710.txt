Cirkulæreskrivelse om meddelelse om  

 beskæftigelseskravet ved udøvelse af selvstændig  

 virksomhed Denne meddelelse fra DfA indeholder en gennemgang af sager  

 om væsentligt omfang ved udøvelse af selvstændig  

 virksomhed, som har været behandlet både i direktoratet og i  

 Arbejdsmarkedets Ankenævn.
 Formålet er at give et helhedsindtryk af praksis  

 på området.
 Nedenstående  sager vedrører den periode,  

 hvor beskæftigelseskravet kun var  26 ugers beskæftigelse i  

 væsentligt omfang inden for de seneste 3 år.
 Meddelelsen er opdelt efter følgende brancher:
I.    Dyreopdræt II.   Landbrug og frugtavl III.  Frisør IV.  Alternativ behandling V.   Udlejning af ejendomme/drift af campingplads VI.  Mekaniker/snedkerværksted Denne meddelelse er en revision af meddelelse nr. 3/96.  

 Tilføjelserne er markeret med en stiplet linie i venstre margin.
 DfA-Meddelelse nr. 3/96 af 12. januar 1996 ophæves  

 hermed.
 Meddelelse om afgørelserne:
I.   Dyreopdræt Sag nr. 1 Opdræt af fasaner Medlemmet drev fasanopdræt fra sin bopæl i  

 perioden 1. februar 1989 til 15. november 1993. I perioden 1. februar 1989  

 til 4. februar 1991 modtog medlemmet iværksætterydelse.
 Medlemmets arbejdsopgaver bestod i pasning af  

 moderhøner, æg og rugemaskine samt opdræt af  

 kyllinger.
 Omsætningen i fasaneriet var følgende:
 1991:
kr. 5.246.- 1992:
kr. 7.114.- 1/1   30/9 1993:
kr. 3.493.- Medlemmet meldte sig ledig den 10. december 1993.
 Arbejdsløshedskassen fandt, at medlemmet  

 ikke var dagpengeberettiget, idet størrelsen af virksomhedens  

 omsætning ikke opfyldte betingelsen om, at den selvstændige  

 virksomhed skulle være drevet i "væsentligt omfang" i mindst 26  

 uger inden for de seneste 3 år uden iværksætterydelse.
Direktoratet tiltrådte  

 arbejdsløshedskassens afgørelse.
Direktoratet lagde vægt  

 på virksomhedens omsætning og medlemmets indtjening ved  

 virksomhedsudøvelsen i perioden, samt på, at der ikke  

 forelå dokumentation for antallet af udklækkede fugle for de  

 enkelte år eller foderudgifternes størrelse.
 Under behandling af sagen i Ankenævnet blev antallet  

 af udklækkede fugle og udgifter oplyst:
 Antal udklækkede fugle:
 Udgifter til foder:
 1991:
3100 kr. 21.536,76 1992:
5600 kr. 32.806,90 1993:
3150 kr. 20.398,00 Direktoratet fandt på baggrund af de nye oplysninger  

 i sagen ved en ny afgørelse ikke grundlag for at ændre sin  

 afgørelse.
Direktoratet lagde vægt på, at der ud fra de  

 fremsendte kassekladder for omhandlede år ikke fremgik antallet af  

 udklækkede fugle samt, at der ikke var dokumentation for  

  foderudgifterne.
Ankenævnet fandt ikke, at medlemmet kunne  

 anses for at have drevet selvstændig virksomhed med fasaneri i  

 væsentligt omfang.
Direktoratets afgørelse blev tiltrådt  

 med de givne begrundelser.
(DfA's j.nr. 1994-6263-739, AMA's j.nr. 1994-1-2230) II.  Landbrug og frugtavl Sag nr. 1 Dyrkning af økologiske grøntsager Medlemmet dyrkede økologiske grøntsager  

 på marker, der var udlånt af en gårdejer.
Virksomheden var  

 påbegyndt den 15. februar 1990 med ophør på grund af  

 lukning den 30. juni 1993. Medlemmet havde modtaget  

 iværksætterydelse i perioden 15. februar 1990 indtil 15. februar  

 1991.
Medlemmets arbejdsopgaver i virksomheden bestod blandt  

 andet i administration, salgsarbejde, undersøgelse af  

 befolkningsunderlag for aftagelse af økologiske grøntsager,  

 bearbejdning af jorden efterår og vinter med kvælstofbindende  

 plantedække, arbejde med såning og drivning af småplanter,  

 plantning og udtynding samt renholdelse mod ukrudt.
Den gennemsnitlige  

 ugentlige arbejdstid var 48 timer.
 Landbrugsarealet var ca. 2 tønder land (ca. 10.000  

 kvadratmeter), og medlemmet var alene om produktionen.
 Omsætningen i virksomheden efter  

 iværksætterydelsens ophør var:
 1991:
kr. 5.092.- 1992:
kr. 0.- 1993:
kr. 0.- I 1992 og 1993 var der ingen omsætning på  

 grund af tørke.
 Arbejdsløshedskassen fandt, at det ikke var  

 dokumenteret, at medlemmet havde drevet virksomheden i væsentligt  

 omfang i mindst 26 uger inden for de sidste 3 år.
 Arbejdsløshedskassen lagde vægt på, at  

 der havde været tale om et mindre areal til dyrkning, samt at  

 omsætningen i 1991 havde været på kr. 5.092,-, og at der  

 ikke var nogen omsætning i 1992 og 1993.
 Medlemmet oplyste direktoratet om, at et passende areal  

 til fremstilling af økologiske varer var vigtigt, især da  

 produktionen ikke kunne tildeles kunstvanding.
Direktoratet tiltrådte  

 arbejdsløshedskassens afgørelse.
Direktoratet fandt det ikke  

 tilstrækkeligt godtgjort, at medlemmet i de sidste 3 år forud for  

 ophøret med den selvstændige virksomhed med økologisk  

 landbrugsproduktion havde udøvet selvstændig virksomhed i  

 væsentligt omfang.
 Direktoratet lagde vægt på virksomhedens ringe  

 omsætning sammenholdt med det oplyste om virksomhedens art.
 Ankenævnet  tiltrådte direktoratets  

 afgørelse med den af direktoratet givne begrundelse.
(DfA's j.nr. 1993-6263-599, AMA's j.nr. 1994-1-1978) Sag nr. 2 Frugtplantage Medlemmet drev frugtplantage i tilknytning til sin  

 bopæl.
Frugtplantagen bestod af 4,6 ha jord beplantet med ca. 1500  

 frugttræer.
Medlemmets arbejdsfunktioner var beskæring,  

 sprøjtning, renholdning, plukning, sortering, salg, vedligeholdelse og  

 regnskabsføring.
Medlemmet opsøgte kunder i sin varevogn,  

 herunder havde han hjemmesalg med selvbetjening.
Medlemmet oplyste, at han  

 brugte ca. 45 timer om ugen på disse opgaver.
 Virksomheden havde følgende omsætning (inkl.  

 moms):
 1993:
kr. 56.188.- 1994:
kr. 39.175.- 1995:
kr.   4.272.- Medlemmet anførte, at omsætningens  

  størrelse blandt andet skyldtes faldende priser, konkurrence fra  

 supermarkeder og dårligt vejr med frost.
Arbejdsløshedskassen traf afgørelse  

 om, at medlemmet ikke opfyldte kravet om at have drevet virksomhed i  

 væsentligt omfang i 26 uger inden for de sidste 3 år.
Medlemmet  

 var således ikke berettiget til efterløn.
 I forbindelse med klagen over kassens afgørelse  

 oplyste medlemmet til direktoratet, at han ikke havde annonceret for  

 virksomheden siden 1978.
Direktoratet tiltrådte  

 arbejdsløshedskassens afgørelse.
Direktoratet lagde vægt  

 på, at der, henset til virksomhedens art, havde været en relativ  

 beskeden omsætning i alle 3 år, herunder at direktoratet ikke  

 havde modtaget anden dokumentation for, at virksomheden havde været  

 drevet i væsentligt omfang.
 Selvom medlemmet havde brugt nogen tid på  

 beskæring, sprøjtning, renholdning, plukning, sortering og  

 regnskab, havde virksomhedens egentlige driftsaktiviteter - det vil sige salg  

 af frugt - været af et så beskedent omfang, at det ikke kunne  

 anses for godtgjort, at medlemmet havde udøvet virksomheden i  

 væsentligt omfang.
Medlemmet oplyste i klage over direktoratets  

 afgørelse blandt andet, at han i 1993, 1994 og 1995 havde arbejdet  

 henholdsvis 2675 timer, 2529 timer og 1415 timer i virksomheden.
Hertil kom  

 vedligeholdelse med henblik på salg af ejendommen.
 Ankenævnet tiltrådte direktoratets  

 afgørelse med den  givne begrundelse.
(DfA's j.nr.1996-653-918, AMA's j.nr. 1996-1-4468) III.  Frisør Sag nr. 1 Frisørsalon på bopæl Medlemmet, der havde drevet frisørsalon siden 1965,  

 meldte sig ledig den 29. januar 1994. Virksomheden, som blev drevet fra  

 medlemmets bopæl,  havde åbent  mandag, tirsdag, torsdag og  

 fredag fra kl. 8.30 - 17.30, lørdag fra kl. 8.30 - 12.
 Virksomhedens omsætning var følgende:
 1991:
 kr. 44.395.
 1992:
 kr. 46.328.
 1993:
 kr. 48.404.
 Virksomheden bestod i alt vedrørende pleje og  

 hårbehandling for damer, og medlemmets personlige arbejdsopgaver bestod  

 i vask, klip, krøl, permanent og hårfarvning.
Arbejdsløshedskassen fandt ikke, at  

 medlemmet var dagpengeberettiget, idet medlemmet ikke havde drevet  

 selvstændig virksomhed i væsentligt omfang.
Kassen lagde  

 vægt på omsætningens størrelse.
I forbindelse med klagen over arbejdsløshedskassens  

 afgørelse oplyste medlemmet, at frisørsalonen havde været  

 drevet i væsentligt omfang herunder, at kundekredsen hovedsagelig  

 bestod af ældre mennesker og gamle kunder, hvorfor frisørlaugets  

 priser aldrig havde været anvendt.
Medlemmet havde i stort omfang  

 stået til rådighed for et plejehjem med kort tilkaldevarsel og  

 til samme priser som altid.
Medlemmet havde aldrig annonceret eller skiltet med  

 åbningstider, men havde stort set stået til rådighed i 8  

 timer hver dag.
Ifølge aftalebog for 1993 var en del af  

 plejehjemskunderne noteret den første onsdag i hver måned, men  

 herudover var der forekommet tidskrævende besøg på  

 plejehjemmet, når kun en enkelt kunde skulle betjenes.
 Medlemmet havde ikke gjort noget for at udvide sin  

 kundekreds, idet indtjeningen havde været tilstrækkelig, selv om  

 den var tidskrævende.
Direktoratet tiltrådte  

 arbejdsløshedskassens afgørelse.
Direktoratet lagde vægt  

 på oplysningerne om virksomhedens omsætning i de seneste 3  

 år, idet omsætningen henset til virksomhedens art og sammenholdt  

 med det antal klipninger/behandlinger, der var noteret i medlemmets aftalebog  

 for 1993, ikke gjorde det sandsynligt, at medlemmet havde udført en  

 arbejdsindsats på over 30 timer pr. uge i virksomheden i noget af de 3  

 seneste år forud for ophøret.
 Direktoratet havde ud fra aftalebogen for 1993 fundet, at  

 den samlede omsætning skulle være kr. 60.390.- baseret på  

 171 arbejdsdage med 1-3 kunder de fleste dage.
 Ankenævnet tiltrådte direktoratets  

 afgørelse.
(DfA's j.nr. 1994-6263-827, AMA's j.nr. 1994-1-2376) Sag nr. 2 Frisør beskæftiget på 4 forskellige plejehjem.
Medlemmet var frisør og havde drevet  

 frisørvirksomhed fra plejehjems lokaler i perioden december 1988 til  

 28. december 1995. Virksomhedens sædvanlige åbningstid var 9-14  

 eller 8.30-17. Medlemmets arbejdsopgaver bestod i at pakke frisørting  

 ud, udførelse af frisørarbejde, skrive regninger, skrive lister  

 til plejehjemspersonalet, modtagelse af betaling, ordne salon,  

 vareindkøb, telefonpasning og regnskabsføring.
Medlemmet  

 anførte, at hun var beskæftiget 33 timer pr. uge.
 Virksomhedens omsætning havde været  

 følgende:
 1993:
kr. 51.501.- (64.376-) 1994:
kr. 56.195.- 1995:
kr. 42.445.- Ifølge virksomhedens regnskaber havde medlemmet i  

 forbindelse med driften af virksomheden haft følgende  

 kørsel:
 1993:
6.582 km 1994:
6.032 km 1995:
5.776 km Arbejdsløshedskassen fandt, at medlemmet  

 ikke var dagpengeberettiget, idet medlemmet ikke havde drevet  

 frisørvirksomhed i væsentligt omfang.  

 Arbejdsløshedskassen lagde vægt på omsætningens  

  størrelse, karakteren og omfanget af medlemmets arbejdsopgaver,  

 driften samt det manglende kundegrundlag.
 Priserne pr. ydelse fastsat af Danmarks  

 Frisørmesterforening var i frisørvirksomheden mellem kr. 29.-  

 og kr. 187.- (gennemsnitligt kr. 80.-) .
Medlemmet oplyste, at antallet af ugentlige arbejdsdage  

 havde svinget fra 3-4 afhængig af antallet af kunder.
Endvidere oplyste  

 medlemmet, at der blev færre kunder, arbejdstiden pr. kunde  

 større og indtjeningen mindre.
Endelig oplyste medlemmet, at der  

 forekom ventetid/spildtid mellem kunderne på plejehjemmene.
Der  

 forelå ingen kundekalender i virksomheden.
 Direktoratet fandt det ikke godtgjort, at medlemmet  

 havde udøvet selvstændig virksomhed i væsentligt  

 omfang.
Direktoratet lagde vægt på, at virksomheden,  

 der havde været drevet på forskellige plejehjem, havde haft et  

 begrænset antal kunder og en beskeden omsætning, herunder taget  

 de laver priser i betragtning, at det uanset øvrige arbejdsopgaver  

 såsom kørsel til og fra plejehjemmene, den formodede  

 spildtid/ventetid på plejehjemmene, telefonbetjening,  

 regnskabsføring og vareindkøb ikke fandtes godtgjort, at  

 medlemmet havde udøvet selvstændig virksomhed i væsentligt  

 omfang.
Endvidere lagde direktoratet vægt på, at medlemmet ikke  

 nærmere kunne dokumentere omfanget af sit arbejde.
Medlemmet oplyste i klage over direktoratets  

 afgørelse, at virksomhedens omsætning i 1993 ikke var kr.  

 51.501.- , men kr. 64.376.- inkl. moms.
Direktoratet fastholdt alligevel sin  

 afgørelse.
 Ankenævnet tiltrådte direktoratets  

 afgørelse med den givne begrundelse.
(DfA's j.nr.1996-6263-1305, AMA's j.nr. 1997-1-4568) IV.  Alternativ behandling Sag nr. 1 Alternativ behandling i form af "Trimform" og solarium Medlemmet drev fra sin bopæl virksomhed i form af  

 alternativ behandling ("Trimform" og solarium) i perioden 16. marts 1990 til  

 26. marts 1993.
 Medlemmets personlige arbejdsopgaver bestod i behandling  

 af klienter med "Trimform" og solarium, udfærdigelse af regnskaber samt  

 rengøring.
 Klinikken var åben hver dag mellem kl. 9-12 og kl.  

 1330-1730.
Medlemmet havde et tidsforbrug på 1 3/4 time pr.  

 behandling, hvoraf selve behandlingen varede 40 minutter.
Udlejningen af  

 solariet skete for 30 minutter ad gangen, og medlemmet havde et tidsforbrug  

 på 1 time pr. udlejning.
 Det fremgår af momsregnskaber for perioden 1.  

 oktober 1991 til 26. marts 1993, at den kvartalsmæssige omsætning  

 var:
 4. kvartal 1991:
kr.   800.- 1. kvartal 1992:
kr. 1.440.- 2. kvartal 1992:
kr. 2.360.- 3. kvartal 1992:
kr. 2.660.- 4. kvartal 1992:
kr. 1.400.- 1. januar til 26. marts 1993:
kr.   680.- Der var endvidere følgende behandlinger:
Trimform Solarium 4. kvartal 1991:
0 40 1. kvartal 1992:
2 59 2. kvartal 1992:
25 25 3. kvartal 1992:
44 1 4. kvartal 1992:
6 52 1. kvartal 1993:
0 34 Medlemmet anførte, at hun uanset den lave indkomst  

 var nødt til at være til rådighed i klinikkens  

 åbningstid af hensyn til telefonopkald og behandlinger.
Det blev  

 endvidere anført, at klinikken var etableret i et lille  

 ø-samfund med et lille kundeunderlag.
Medlemmet havde dokumentation  

 for åbningstider.
 Arbejdsløshedskassen fandt ikke, at  

 medlemmet havde drevet selvstændig virksomhed i væsentligt omfang  

 i de seneste 3 år.
Direktoratet tiltrådte  

 arbejdsløshedskassens afgørelse.
Direktoratet lagde ved sin  

 afgørelse særlig vægt på, at de egentlige  

 driftsaktiviteter (klientbehandlinger) havde haft et så beskedent  

 omfang, at det, uanset de øvrige opgaver i virksomheden som  

 rengøring og vask, ikke fandtes godtgjort, at medlemmet havde  

 udøvet selvstændig erhvervsvirksomhed i et sådant omfang,  

 at det kunne sidestilles med en fuldtidsbeskæftigelse som  

 lønmodtager.
Der havde ofte været perioder på 1-2 uger  

 imellem, at der var kunder i virksomheden.
Direktoratet lagde endvidere  

 vægt på den meget lave omsætning.
 Ankenævnet tiltrådte direktoratets  

 afgørelse med den givne begrundelse.
(DfA's j.nr. 1993-6221-151, AMA's j.nr. 1993-1-1449) Sag nr. 2 Alternativ behandling i form af fod- og kropspleje Medlemmet drev i perioden 18. juni 1990 til 31. januar  

 1993 fra sin bopæl Fod- og Kropsplejen med  

 iværksætterydelse.
Medlemmet videreførte virksomheden uden  

 iværksætterydelse frem til 1. april 1994.
 Virksomheden havde åbent mandag til fredag fra kl.  

 9-17. Medlemmets personlige arbejdsopgaver bestod i fodbehandling på  

 klinik eller i eget hjem, massage, voksbehandling, telefonpasning,  

 indkøb, rengøring, vask og rulning af lagner og  

 håndklæder samt udarbejdelse af regnskab og bogføring.
 Det fremgår af kassekladder for perioden fra den 1.  

 april 1993 til den 1. april 1994, at virksomheden har haft en samlet  

 omsætning på kr. 44.298.-, svingende fra kr. 2.175.- i juli 1993  

 til kr. 4.875.- i februar 1994.
 Arbejdsløshedskassen fandt ikke, at  

 medlemmet havde drevet selvstændig virksomhed i væsentligt  

 omfang.
 Medlemmet oplyste direktoratet om, at hun havde  

 forsøgt at gøre opmærksom på sin virksomhed gennem  

 annoncering i den lokale avis, lysreklame på taget af sin  

 ægtefælles hyrevogn, annoncering i 2 lokale telefonbøger,  

 annoncer på spisekuponer i Tulips kantine, opslag i alle større  

 supermarkeder samt foræring af gavekort til en lokalradio.
 Medlemmet havde herudover rettet henvendelse til kommunale  

 plejehjem.
Direktoratet tiltrådte  

 arbejdsløshedskassens afgørelse.
Direktoratet lagde vægt  

 på, at de egentlige driftsaktiviteter (klientbehandlinger), som de  

 fremgik af kassekladden, har haft et så relativt beskedent omfang, at  

 det uanset de øvrige aktiviteter i virksomheden herunder  

 rengøring, vask, bogføring samt opsøgende arbejde  

 (reklame, annoncering m.v.), ikke fandtes godtgjort, at medlemmet havde  

 udøvet selvstændig virksomhed i væsentligt omfang.
Ankenævnet tiltrådte direktoratets  

 afgørelse.
Ankenævnet lagde vægt på  

 omsætningens størrelse.
(DfA's j.nr. 1994-6221-388, AMA's j.nr. 1994-1-2380) Sag nr.3 Biopat/zoneterapi Medlemmet havde drevet biopat- og zoneterapi-virksomhed i  

 perioden 1. oktober 1991 til 12. januar 1996 fra bopælen.
Virksomheden  

 havde åbent fra 9-18. Medlemmets arbejdsopgaver bestod i  

 klientmodtagelse, test, samtaleterapi, journalskrivning, behandlingsplan,  

 zoneterapi, telefonkonsultation, regnskabsføring,  

 varebestilling/modtagelse, klientkorrespondance og rengøring.
 Medlemmet angav sin gennemsnitlige arbejdstid til 37 timer  

 pr. uge.
 Ifølge virksomhedens resultatopgørelser  

 havde omsætningen været følgende:
 1993:
kr. 22.569.- 1994:
kr. 22.378.- 1995:
kr. 26.076.- Arbejdsløshedskassen fandt, at medlemmet  

 ikke var dagpengeberettiget, idet hun ikke opfyldte kravet  om 26 ugers  

 arbejde i væsentligt omfang.
Kassen lagde vægt på  

 omsætningens størrelse.
I sin klage over arbejdsløshedskassens  

 afgørelse oplyste medlemmet, at en biopatisk konsultation kostede kr.  

 300.- og varede 1½-2½ time.
Zoneterapi varede ca. 1-1½ time og kostede kr.  

 175.-.
Direktoratet tiltrådte  

 arbejdsløshedskassens afgørelse.
Direktoratet lagde vægt  

 på, at virksomhedens omsætning havde haft en så beskeden  

 størrelse, at det, uanset øvrige arbejdsopgaver såsom  

 rengøring, journalskivning, telefonkonsultation og  

 klientkorrespondance, ikke fandtes godtgjort, at medlemmet havde  

 udøvet selvstændig virksomhed af væsentligt omfang.
 I sin klage over direktoratets afgørelse  

 anførte medlemmet, at hun opfyldte kravet om 26 ugers arbejde i  

 væsentligt omfang, idet hun havde stået til rådighed for  

 sin virksomhed dagligt.
 Ankenævnet tiltrådte direktoratets  

 afgørelse med den deri givne begrundelse.
Ankenævnet bemærkede, at det forhold, at  

 medlemmet har stået til rådighed for potentielle kundeemner i  

 tidsrummet kl. 9-18 på alle hverdage, ikke kan sidestilles med arbejde  

 i arbejdsløshedsforsikringslovens forstand.
Der blev  henvist til, at  

  medlemmet drev virksomheden fra sin egen bopæl.
(DfA's j.nr. 1996-6263-1320, AMA's j.nr. 1996-1-3991) V.
Udlejning af ejendomme Sag nr. 1 Udlejning af ejendom fra medlemmets private bopæl Medlemmet drev fra sin bopæl selvstændig  

 virksomhed i perioden 1. februar 1990 til 29. juni 1993 med udlejning af  

 ejendomme.
 Medlemmets arbejdsopgaver bestod i salg af ejendom,  

 projekter, bogføring af regnskaber, momsregnskaber, bankmøder,  

 flyttesyn og dødsbosyn.
Medlemmet havde i perioden 1. juli 1992 til 30. juni 1993  

 haft en gennemsnitlig ugentlig arbejdstid på 37 timer i virksomheden.
I  

 samme periode havde virksomheden en omsætning på kr.  

 600.000.-.
 Medlemmet oplyste, at der før ophøret den  

 29. juni 1993 var i alt 11 lejemål i 4 ejendomme.
 Medlemmet anførte, at nedgangen på  

 ejendomsmarkedet havde medført, at hun var i den situation, at alt var  

 afhændet enten på salgsfuldmagter eller tvangsauktion.
 Arbejdsløshedskassen fandt, at medlemmet  

 ikke var dagpengeberettiget, idet hun i perioden 1. februar 1990 til 29. juni  

 1993 ikke havde udøvet selvstændig virksomhed i væsentligt  

 omfang.
 Direktoratet tiltrådte  

 arbejdsløshedskassens afgørelse, idet direktoratet ikke fandt  

 det godtgjort, at medlemmet havde udøvet selvstændig virksomhed  

 i væsentligt omfang inden for de seneste 3 år.
 Direktoratet lagde vægt på det oplyste om det  

 begrænsede antal lejemål, som på intet tidspunkt i de  

 seneste 3 år forud for medlemmets ophør havde oversteget 16,  

 sammenholdt med oplysningerne om medlemmets arbejdsfunktioner, som i det  

 væsentligste havde været begrænset til rent administrative  

 opgaver i forbindelse med udlejnings- og salgsaktiviteterne.
 Ankenævnet tiltrådte direktoratets  

 afgørelse med den deri givne begrundelse.
(DfA's j.nr. 1993-6221-264, AMA's j.nr. 1994-1-2008) Sag nr. 2 Drift af campingplads som sæsonbeskæftigelse Medlemmet havde drevet en campingplads i perioden 1.  

 november 1967 til den 1. april 1995. Medlemmet blev optaget i en  

 arbejdsløshedskasse pr. 30. august 1993. Medlemmet var sygemeldt i  

 perioden 10. maj 1994 til 21. juli 1994.
Campingpladsen samt udlejning af hytter og campingvogne  

 blev drevet som sæsonvirksomhed med åbning i perioden 1. maj -  

 15. september.
Medlemmets ægtefælle deltog også i driften  

 af campingpladsen, og der var ingen ansatte.
 Medlemmets arbejdsopgaver bestod i tømning af  

 skrald, græsslåning af 8 tønder land,  

 træfældning og gartneriarbejde, regnskab og bogføring,  

 ledelse og administration, vedligeholdelse, pasning af brændefyr og  

 solvarme, ekspedition og rådgivning, vagtmand, "grædemur",  

 legeonkel og sygepasser m.v.  Medlemmet angav sin gennemsnitlige ugentlige  

 arbejdstid til 70-80 timer.
 Virksomhedens omsætning var kr. 338.481.- (ekskl.  

 moms) i 1994.
Arbejdsløshedskassen fandt ikke, at  

 medlemmet havde drevet virksomhed af væsentligt omfang i mindst 26 uger  

 inden for de sidste 3 år.
Arbejdsløshedskassen  lagde vægt  

 på, at medlemmet blev optaget i kassen den 30. august 1993, og at han  

 herefter havde arbejdet 81,4 timer i 1993, og 303,4 timer i 1994, hvilket  

 svarede til 10,4 uger.
Medlemmet anførte, at der forud for campingpladsens  

 officielle åbning den 1. maj var gået 2-4 måneders arbejde  

 med blandt andet vedligeholdelse af bygninger og grund.
Herudover var lukning  

 af campingpladsen også tidskrævende, hvilket strakte sig over en  

 periode på 1-2 måneder.
 Under sagens behandling oplyste medlemmet, at han i  

 foråret i 1994 havde malet 24 malerier/skitser, hvoraf 13 var  

 solgt.
 Arbejdsløshedskassen fandt efter fornyet vurdering,  

 at medlemmet havde arbejde i ca. 14,4 uger (inkl. 2 ugers beskæftigelse  

 ved sæsonophør i 1993 og 2 uger ved sæsonstart i  

 1994).
 Direktoratet fandt ikke, at medlemmet opfyldte  

 betingelserne vedrørende beskæftigelseskravet, idet han kun  

 havde arbejdet i ca. 15 uger i væsentligt omfang (inkl. 2 uger  

 både i forbindelse med sæsonstart og  

 sæsonophør).
Direktoratet oplyste, at uger med mere beskæftigelse  

 end 30 timer medregnedes til beskæftigelseskravet.
Det spillede ikke  

 nogen rolle, om beskæftigelsen i den enkelte uge havde været  

 på 31 timer eller 70-80 timer.
 Direktoratet fandt, at medlemmets beskæftigelse med  

 malerier/skitser ud fra oplysningerne om arten og omfanget måtte  

 betragtes som selvstændig bibeskæftigelse, hvorfor det ikke kunne  

 medregnes til opfyldelse af beskæftigelseskravet.
Medlemmet gjorde i sin klage over direktoratets  

 afgørelse gældende, at arbejdsbyrden om vinteren langt oversteg  

 de 2 x 14 dage, som arbejdsløshedskassen havde skønnet.
Dette  

 gjaldt især, når han havde været sygemeldt 10 uger i  

 højsæsonen efter en operation.
Direktoratet bemærkede over for ankenævnet, at  

 medlemmets arbejdstid i forbindelse med sæsonens start og slutning godt  

 kunne have oversteget de 2 x 14 dage, som direktoratet havde lagt til grund  

 ved afgørelsen.
Direktoratet fandt det dog ikke sandsynligt, at  

 tidsforbruget i forbindelse med sæsonens start og slutning havde  

 været 2 x 7,5 ugers beskæftigelse af væsentligt omfang.  

 Direktoratet fandt det stadig ikke godtgjort, at medlemmet havde drevet  

 selvstændig virksomhed i væsentligt omfang i 26 uger inden for de  

 sidste 3 år i en medlemsperiode.
Ankenævnet fandt det ikke godtgjort, at  

 medlemmet havde udøvet selvstændig virksomhed i væsentligt  

 omfang i mindst 26 uger efter sin optagelse i kassen.
Ankenævnet lagde  

 vægt på, at medlemmet siden den 30. august 1993 havde haft ca. 18  

 ugers beskæftigelse i væsentligt omfang, hvilket inkluderede 2  

 ugers arbejde i forbindelse med lukning af 1993-sæsonen samt 2 ugers  

 arbejde før åbningen og 2 ugers arbejde i forbindelse med  

 lukningen af 1994-sæsonen.
 Ankenævnet bemærkede, at medlemmets arbejde  

 på campingpladsen godt kan have oversteget de 18 ugers  

 beskæftigelse, men ankenævnet fandt det ikke dokumenteret, at  

 medlemmets personlige arbejde af væsentligt omfang havde andraget de  

 ca. 8 uger, der manglede til opfyldelse af beskæftigelseskravet.
 Endvidere fandt ankenævnet, at medlemmets  

 bibeskæftigelse med malerier/skitser ikke kunne medregnes til  

 opfyldelse af beskæftigelseskravet.
(DfA's j.nr. 1995-6263-1162, AMA's j.nr. 1995-1-3071) VI.
Mekaniker/snedkerværksted Sag nr. 1 Selvstændig virksomhed som motorcykelmekaniker Medlemmet havde i perioden 1. juni 1962 til 31. december  

 1992 drevet selvstændig virksomhed som motorcykelmekaniker.
 Værkstedet havde åbent mellem kl.  

 9-1730, og medlemmet var der altid i det nævnte tidsrum.
 Værkstedet havde i de sidste 17 år været  

 baseret på arbejde for Odense Politi og Rigspolitiet i Odense,  

 hvorefter aftalen var, at medlemmet stod til rådighed alle ugens dage -  

 også helligdage.
Medlemmet mistede arbejdet for Odense Politi og  

 Rigspolitiet i Odense i november 1990, og det var svært at lave  

 værkstedet om til et almindeligt værksted, blandt andet fordi  

 "motorcykelfolket og politiet ikke var de bedste venner". Medlemmet oplyste,  

 at kommunen havde stillet lokaler med værksted til rådighed for  

 mange motorcykelklubber i byen.
Medlemmet havde derfor ikke mulighed for igen  

 at oparbejde virksomheden.
 Af selvangivelser og regnskaber fremgik følgende:
Varesalg Varekøb Overskud 1988 152,580,01 85.508,39 36,538,34 1989 149.017,68 97.603,16 27.213,90 1990 86.151,31 46.652,31 4.645,96 1991 19.543,00 8.805,61 -19.891,51 1992 11.442,00 4.263,36 -49.540,67 Arbejdsløshedskassen fandt, at medlemmet  

 ikke var dagpengeberettiget, idet medlemmet ikke havde godtgjort, at  

 virksomheden i perioden 1990 til 1992 havde været drevet i  

 væsentligt omfang.
Direktoratet  fandt, at medlemmet i perioden  

 indtil udgangen af 1990 efter omstændighederne kunne anses for at have  

 drevet virksomheden i væsentligt omfang.
Direktoratet fandt herefter,  

 at medlemmet var dagpengeberettiget til og med den 30. juni 1993.
 Direktoratet lagde vægt på, at medlemmet havde  

 politiet som kunder indtil slutningen af 1990, og på oplysningerne om  

 virksomhedens omsætning sammenholdt med virksomhedens  

 åbningstider.
 Derimod var direktoratet enig med  

 arbejdsløshedskassen i, at medlemmet ikke kunne anses for at have  

 drevet selvstændig virksomhed i væsentligt omfang efter udgangen  

 af 1990.
 Direktoratet lagde vægt på oplysningerne om  

 mangel på kunder, og på at virksomheden i 1991 og 1992 havde haft  

 en så lille omsætning og dermed egentlig målbar  

 aktivitet.
 Ankenævnet fandt derimod, at medlemmet  

 måtte anses for at have drevet selvstændig virksomhed i  

 væsentligt omfang, indtil han den 31. december 1992 ophørte med  

 at drive motorcykelværkstedet.
 Ankenævnet lagde i den forbindelse vægt  

 på, at medlemmets personlige arbejde i virksomheden, selvom  

 omsætningen var faldende, indtil ophøret måtte anses for  

 at have haft et sådant omfang, at det kunne sidestilles med  

 fuldtidsbeskæftigelse som lønmodtager.
 Ankenævnet ændrede således  

 direktoratets afgørelse.
(DfA's j.nr. 1993-6221-143, AMA's j.nr. 1993-1-1380) Sag nr. 2 Tømrer- og snedkervirksomhed Medlemmet drev tømrer- og snedkervirksomhed fra sin  

 bopæl, men ønskede at overgå til efterløn.
Virksomhedens drift bestod i, at medlemmet - efter  

 henvendelse fra en kunde - købte ind i trælasthandel eller  

 byggemarked til den enkelte opgave.
Medlemmet havde benyttet sin privatbil,  

 og havde ingen lokaler tilknyttet virksomheden.
Medlemmet havde annonceret i  

 den lokale telefonbog vedrørende sin virksomhed, og havde alene  

 private kunder.
Medlemmet havde ingen driftsmidler eller inventar, men alene  

 håndværktøj som var indkøbt før  

 virksomhedens start.
 Virksomhedens omsætning havde været  

 følgende:
 1990:
 kr. 22.771.
 1991:
 kr. 12.520.
 1992:
 kr.  8.470.
 Momsbevægelser i de 3 første kvartaler af  

 1993 viste:
 Salgsmoms: kr. 345.-, kr. 2.039.- og kr. 3.878.-.
 Købsmoms:  kr. 111.-, kr. 1.701.- og kr.  

 1.735.-.
Arbejdsløshedskassen fandt ikke, at  

 medlemmet havde drevet selvstændig virksomhed i væsentligt omfang  

 i 26 uger inden for de seneste 3 år.
Medlemmet var således ikke  

 dagpengeberettiget, og kunne derfor ikke overgå til  

 efterløn.
 Kassen lagde i sin afgørelse vægt på  

 omsætningens størrelse.
Direktoratet tiltrådte kassens  

 afgørelse.
Direktoratet lagde vægt på virksomhedens meget  

 lave omsætning sammenholdt med det oplyste om virksomhedens art samt,  

 at medlemmet drev virksomheden fra sin bopæl.
 Ankenævnet tiltrådte direktoratets  

 afgørelse med den givne begrundelse.
