 I det følgende gives en oversigt over hvilke regler, der gælder om  

 godkendelse af fritidsfartøjer med en bruttotonnage under 20 til udlejning.
1. Godkendelser efter 1. februar 1989 Gældende bestemmelser findes i teknisk forskrift nr. 29 af 13. december  

 1988 for udlejningsfartøjer, der jf.
Vejledning nr. 3 af 2. juli 1990 om  

 typegodkendelse af lystfartøjer og fartøjer til udlejning, foreskriver, at  

 udlejningsfartøjer skal være godkendt i henhold til Nordisk Båd Standard  

 eller være bygget og godkendt i henhold til et af de anerkendte  

 klassifikationsselskabers regler.
2. Tidligere godkendelser Reglerne i Industriministeriets bekendtgørelse nr. 566 af 20. december  

 1972 om tilsyn med udlejningsfartøjer og de i Skibstilsynets Meddelelser nr.  

 318 indeholdte forskrifter vedrørende udlejningsfartøjer blev ophævet ved den  

 ovenfor under 1 nævnte forskrift og er således ikke længere gældende.
Dette  

 betyder, at de i henhold til Skibstilsynets Meddelelser nr. 318 af det  

 daværende Statens Skibstilsyn eller af Søfartsstyrelsen udstedte  

 typegodkendelser er bortfaldet.
Derfor må de fabrikanter, der fortsat ønsker at producere typegodkendte  

 både til udlejningsbrug rette henvendelse til Søfartsstyrelsen for en  

 eventuel fornyet typegodkendelse i henhold til Nordisk Bådstandard.
Ved  

 anmodning om fornyet godkendelse skal der fremlægges kvalificeret  

 dokumentation i overensstemmelse med proceduren i Nordisk Bådstandard.
 Betaling vil blive opkrævet på basis af gældende regler for dækning af  

 udgifter i forbindelse med godkendelse af skibsudstyr eller fartøjer.
 Det vil dog være sådan, at fritidsfartøjer, der er produceret i henhold  

 til disse tidligere gældende typegodkendelser fortsat kan anvendes til  

 udlejning.
3. Oplysninger Søfartsstyrelsens Godkendelsesbog (G-bog) vil for fremtiden ikke indeholde  

 oplysninger om typegodkendte fritidsbåde.
Oplysninger om fartøjer der er  

 typegodkendt i henhold til Nordisk Bådstandard kan for fremtiden søges i Det  

 Norske Veritas »Sertifiseringsliste«.
