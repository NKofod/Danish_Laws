Resumé  



  

 En ansat i en arbejdsformidling blev afskediget med henvisning til at  

 arbejdsformidlingen forventede at skulle spare det kommende år.
De forventede  

 krav om besparelser havde baggrund i finanslovsforslaget som lagde op til  

 besparelser inden for området arbejdsformidling og virksomhedsservice.
 Ombudsmanden kritiserede ikke at afskedigelsen, som skete før  

 finansloven blev endeligt vedtaget, var foretaget med baggrund i forventede  

 krav om besparelser.
Udvælgelsen af den ansatte som en af dem der skulle  

 afskediges, var sket med henvisning til at den pågældende viste mindre  

 tilbøjelighed til at tage selvstændige initiativer.
Ombudsmanden mente at der  

 i  

 sagen burde have været tilvejebragt oplysninger som redegjorde nærmere for  

 baggrunden for denne vurdering, herunder konkrete oplysninger om hvordan  

 denne  

 mindre tilbøjelighed til at tage selvstændige initiativer viste sig.
 Ombudsmanden kritiserede også at begrundelsen for afgørelsen  

 om afskedigelse ikke indeholdt en henvisning til at det var funktionærlovens  

 regler om varsling som blev anvendt. (J.nr. 2002-3629-813).
Afskedigelse i anledning af forventede besparelser.  

 Begrundelse Arbejdsmarkedsstyrelsen  

 meddelte ved brev af 31. august 2001 Arbejdsformidlingen X at der til  

 regionens  

 drift for 2002 blev afsat en foreløbig bevilling på samlet 85.057.200 kr.  

 hvilket var en nedgang i forhold til budgettet for 2001.  

 Arbejdsmarkedsstyrelsen anførte bl.a. følgende:
 De foreløbige regionale  

 budgetrammer er fastsat med udgangspunkt i det fremsatte forslag til  

 finanslov  

 for år 2002.
 Udmeldingen af de foreløbige  

 budgetrammer til regionens drift 2002 sker således med forbehold for  

 Folketingets godkendelse af den opførte bevilling i forbindelse med  

 vedtagelse  

 af den endelige Finanslov for 2002.
 Styrelsen vil, efter  

 vedtagelse af finansloven for år 2002, foretage den endelige udmelding af  

 AFs  

 driftsbevilling for år 2002.
Styrelsen anmoder om, at  

 budgetterne indsendes sammen med regionens kontraktoplæg til  

 Arbejdsmarkedsstyrelsen  

 senest d. 1. oktober  

 2001. Brevet af 31. august 2001 var  

 vedlagt Budgetinstruks 2002 for AFs driftsbevilling hvori  

 bl.a. følgende var  

 anført:
2.2 Fordeling løn/øvrig  

 drift Der er i den udmeldte,  

 foreløbige bevilling ikke foretaget en fordeling af den ordinære bevilling på  

 udgifter til henholdsvis lønsum og øvrig drift.
 Regionen foretager selv  

 fordelingen, idet minimum 77 procent af bevillingen skal anvendes til lønsum  

 og  

 maksimum 23 procent af bevillingen kan anvendes til øvrig drift.
3. Bevillingsanvendelse Når finansloven er vedtaget  

 udmeldes den endelige bevilling for år 2002. Denne bevilling vil sammen med  

 bevillingen til aktiveringsindsatsen være en del af grundlaget for de  

 resultatkontrakter, der indgås for år 2002.
Efter den endelige  

 bevillingsudmelding og indgåelse af resultatkontrakten  dvs. i løbet af  

 finansåret  

 2002  kan regionen ikke flytte bevillingsbeløb fra øvrig drift til  

 lønsum.  

 Dette forhold svarer til de generelle budgetregler for statens institutioner,  

 jfr.
Finansministeriets budgetvejledning  

 2001. Til brug for et møde den 24.  

 september 2001 i det regionale samarbejdsudvalg udarbejdede  

 Arbejdsformidlingen  

 X et notat af 24. september 2001 vedrørende arbejdsformidlingens  

 lønsumsrammer  

 for 2002 og 2003 samt forslag til besparelser.
I notatet er bl.a. følgende  

 anført:
 Som det er RSU bekendt, har  

 AF-(X) siden først i 2001 haft indført et generelt ansættelsesstop, idet  

 AF-(X)s lønsum ikke har været tilstrækkelig til at videreføre det  

 nuværende  

 niveau for personaleressourcerne.
 RSU har løbende i 2001 på  

 RSU-møderne fået forelagt lønsumsprognoser med lønsumssituationen for  

 indeværende år, og konklusionen har her været, at der skulle være en naturlig  

 personaleafgang i en størrelsesorden svarende til 1,5-1,9 mio. kr. for at få  

 balance i lønbudgettet.
På det sidste RSU-møde den  

 15. august tilkendegav ledelsen, at det ikke var realistisk at få balance i  

 lønbudgettet for 2001. Lønfremskrivningen viste en manko på ca. 1,5 mio. kr.,  

 som ikke var realistisk at hente via naturlig afgang.
Kun 2 medarbejdere  

 havde fået  

 nyt job  heraf den ene pr. 1. oktober.
Ledelsen meddelte i den  

 forbindelse, at  

 de manglende midler på lønbudgettet måtte findes på driftsbudgettet, og at  

 beløbet søges dækket ind via besparelser, anvendelse af IDV-midler, forskud  

 på  

 refusioner etc., og der sigtes mod et samlet underskud på driften på ca. 0,5  

 mio. kr.
 Ledelsen tilkendegav ved  

 samme lejlighed, at størstedelen af de tiltag der tages er engangstiltag som  

 ikke er mulige at gentage. Øvelsen kan derfor ikke bruges igen i 2002.
B-siden ønskede på mødet  

 oplyst, om underskuddet ville få konsekvens for personalesituationen.  

 Formanden  

 svarede, at der ikke vil ske afskedigelser, men at ansættelsesstoppet  

 fortsætter.
Det har været nødvendigt at begrunde fortsættelsen af  

 ansættelsesstoppet, men udmeldingen har alene lydt på, at den udstukne kurs  

 fastholdes.
Ansættelsesgarantien holder således også.
 Denne udmelding var ud fra en  

 vurdering af, at driftsrammen for 2002 bliver af en tilsvarende størrelse som  

 for 2001.
AF-(X) har den 3. september  

 2001 modtaget en udmelding omkring driftsbevillingen for 2002. Af den fremgår  

 det, at Regionens bevilling for 2002 bliver på 84.290.000 kr.
Det svarer til  

 en  

 nedgang på 2,5% i forhold til 2001 budgettet, når der er foretaget en  

 PL-regulering.
Det svarer til en nedregulering på ca. 2,1 mio. kr., og  

 forudsætningen for ledelsens ansættelsesgaranti er dermed ikke længere til  

 stede.
 2. Prognose for AF-(X)s  

 lønsumsforbrug i 2002.
 For 2002 har ledelsen  

 foretaget en beregning af, hvilket lønsumsforbrug der vil være med det  

 personale,  

 som er ansat pr. 1. oktober i AF-(X) og efterfølgende forholdt det til den  

 lønsum, som vil være til stede, hvis der foretages en række  

 driftsbesparelser.  

 Resultatet fremgår af skemaet herunder.
 Som man kan se af  

 fremskrivningen, vil der med de ansatte i AF-(X) pr. 1. oktober i år i 2002  

 komme et merforbrug på ca. 3,5 mio. kr.
 Det er ledelsens vurdering,  

 at der heller ikke i 2003 kan forventes en vækst i lønsummen, og at der  

 derfor  

 skal ske en tilpasning af lønsummen, så den på 2 års sigt passer til de  

 udmeldte bevillingsrammer.
Det kan på baggrund heraf  

 konkluderes, at det er nødvendigt at gennemføre afskedigelser i en  

 størrelsesorden, så det sikres, at AF-(X) med udgangen af 2003 har balance i  

 lønsummen.
Dvs. at lønsumsbesparelserne set over 2 år gennemsnitlig skal være  

 på 3,5 mio kr.
Konsekvensen heraf vil være, at der budgetteres med et  

 merforbrug på lønsummen på ca. 1,5 mio kr. i 2002, som skal hentes hjem i  

 2003.
Baggrunden for, at ledelsen  

 finder, at der ikke allerede i 2002 kan være balance i lønbudgettet er, at vi  

 er relativt langt henne i år 2001, og at afskedigelser kun vil have delvis  

 effekt i 2002 pga. lange opsigelsesfrister, fratrædelsesgodtgørelse,  

 feriepenge  

 m.v.
Dermed skulle der også foretages et meget stort antal afskedigelser for  

 at  

 få balance allerede i 2002.
Afskedigelser På baggrund af ovenstående er  

 det ledelsens vurdering, at der skal afskediges 10 medarbejdere.  

 Afskedigelserne får på grund af opsigelsesvarsler m.m. først fuld  

 helårsvirkning på lønsummen i 2003.
Den overordnede begrundelse  

 for afskedigelserne er i alle tilfælde mangel på lønsum.
Der sker ingen  

 afskedigelser pga. manglende kvalifikationer eller pga. utilfredsstillende  

 opgavevaretagelse.
Uanset, at den overordnede  

 begrundelse er mangel på lønsum, skal der gives en individuel begrundelse til  

 den enkelte, som bliver afskediget.
I den forbindelse vil ledelsen ud fra en  

 konkret vurdering udvælge de medarbejdere, som ud fra en samlet betragtning  

 bedst kan undværes.
I vurderingen har ledelsen valgt at fokusere på følgende  

 kriterier:
·  

  

 	  

 mindre grad af selvstændighed og  

 ansvarlighed i opgaveløsningen ·  

  

 	  

 mindre tilbøjelighed til at udvise  

 selvstændige initiativer ·  

  

 	  

 mindre grad af faglig og personlig  

 fleksibilitet ·  

  

 	  

 mindre grad af kvalitet i opgaveløsningen ·  

  

 	  

 mindre grad af stabilitet Hensynet til  

 opgavevaretagelsen I henhold til den regionale  

 personalepolitik skal der ved afskedigelser på grund af bevillingsmangel  

 sikres  

 den bedst mulige overensstemmelse mellem de tilbageværende medarbejderes  

 kvalifikationer og opgavevaretagelsen.
Regionen vil tilstræbe, at  

 der i forbindelse med afskedigelserne ikke sker signifikant skævvridning med  

 hensyn til alder, køn, faggrupper og etnisk tilhørsforhold. Det fremgår af brevet af 31.  

 august 2001 at forskellen mellem det bevillingsbeløb der angives i brevet af  

 31. august 2001 (85.057.200 kr.), og det bevillingsbeløb der angives i  

 notatet  

 af 24. september 2001 (84.290.000 kr.), skyldes at sidstnævnte beløb er  

 fratrukket øremærkede bevillinger mv.
Sidstnævnte beløb er således det beløb  

 der  

 kunne anvendes til den ordinære drift.
Ved brev af 26. september  

 2001 meddelte Arbejdsformidlingen X en ansat, A, at arbejdsformidlingen  

 påtænkte at afskedige ham fra hans stilling som erhvervsvejleder, og at  

 arbejdsformidlingen i den anledning anmodede ham om inden 10. oktober 2001 at  

 fremkomme med eventuelle bemærkninger hertil.
Arbejdsformidlingen skrev bl.a.  

 følgende:
Baggrunden herfor er, at  

 regionen har fået udmeldt driftsbevillingen for 2002. Af den fremgår, at  

 regionens bevillingsramme for 2002 udgør ca. 84,3 mio. kr.
Det svarer til en  

 besparelse på 2,5% i forhold til rammen for 2001. Til belysning af regionens  

 lønsumssituation vedlægges notat af 24. september 2001 om regionens  

 bevillingsramme for 2002. Som det fremgår af notatet skal regionen i 2002  

 nedjustere lønsumsforbruget med 3,5 mio. kr. i forhold til en fremskrivning  

 af  

 det nuværende forbrug.
 Det er således ledelsens  

 vurdering, at der skal afskediges et antal medarbejdere begrundet i  

 lønsumsmangel.  

 Afskedigelserne ønskes gennemført i efteråret 2001 med henblik på at tilsikre  

 maksimal økonomisk besparelse snarest muligt.
 Det forventede budget- og  

 aktivitetsgrundlag indebærer, at regionen er nødsaget til at reducere  

 medarbejderstaben med i alt 16 medarbejdere.
Udvælgelsen af de  

 medarbejdere, som påtænkes afskediget, er sket på grundlag af et individuelt  

 skøn med hensyn til hvilke medarbejdere, der bør afskediges ud fra en samlet  

 vurdering af, hvem der bedst kan undværes under hensyn til en sikring af den  

 bedst mulige overensstemmelse mellem de tilbageværende medarbejderes  

 kvalifikationer og Arbejdsformidlingens opgavevaretagelse.
Følgende kriterier  

 er indgået i ledelsens skøn ved udvælgelsen:
·  

  

 	  

 graden af selvstændighed og ansvarlighed i  

 forhold til opgaveløsningen ·  

  

 	  

 tilbøjeligheden til at udvise selvstændige  

 initiativer ·  

  

 	  

 graden af faglig og personlig fleksibilitet ·  

  

 	  

 graden af kvalitet i opgaveløsningen ·  

  

 	  

 graden af stabilitet I henhold til de ovenfor  

 anførte kriterier har ledelsen foretaget en relativ vurdering foranlediget af  

 de ovennævnte besparelseskrav.
I forhold hertil er det vurderet, at du er en  

 af  

 de medarbejdere, som påtænkes afskediget.
Ved vurderingen er der lagt vægt  

 på,  

 at du set i forhold til de medarbejdere, som ikke påtænkes afskediget,  

 udviser  

 mindre tilbøjelighed til at udvise selvstændige initiativer.
Afskedigelse vil i givet fald  

 ske i henhold til § 25 i fællesoverenskomsten mellem Finansministeriet og  

 Lærernes Centralorganisation/Overenskomstansattes Centralorganisation med et  

 varsel på fem måneder regnet fra den 1. november  

 2001. A kommenterede i brev af 10.  

 oktober 2001 til Arbejdsformidlingen X den påtænkte afskedigelse.
A stillede  

 sig uforstående over for at han skulle udvise mindre tilbøjelighed til  

 at  

 udvise selvstændige initiativer, og anførte bl.a. følgende:
 Har d.d. modtaget akterne  

 fra min personalemappe.
I skrivelse af 28. februar  

 1997 fremgår det, at jeg vedr. lønforhøjelse indplaceres på skalatrin 31:  

 idet  

 der er lagt vægt på, at du har udvist stor fleksibilitet, omstillingsvilje og  

 kreativitet i løsningen af de daglige arbejdsopgaver, en arbejdsindsats som  

 man  

 benytter lejligheden til at takke dig for.
Det er, synes jeg, meget  

 rammende  

 for den indsats jeg yder for AF-(X) og som jeg til stadighed bestræber mig  

 for  

 at efterleve.
Det fremgår ikke af akterne, at  

 jeg, som det fremgår af skrivelse af 26. september 2001 vedr. min påtænkte  

 afskedigelse, skulle være: mindre tilbøjelig til at udvise selvstændigt  

 initiativ. Den 25. oktober 2001 meddelte  

 Arbejdsformidlingen X A at han blev afskediget.
Arbejdsformidlingen skrev  

 bl.a.  

 følgende:
 Arbejdsformidlingen (X) har  

 med brev af 26. september 2001 meddelt dig, at regionen agter at afskedige  

 dig  

 på grund af bevillingsmangel.
 Regionen har løbende  

 orienteret det regionale samarbejdsudvalg om lønsumssituationen, og i  

 tidligere  

 fremsendte notat af 24. september 2001 vedrørende regionens lønsumsrammer for  

 2002 og 2003 samt forslag til driftsbesparelser er der redegjort for  

 situationen.
 I henhold til den regionale  

 personalepolitik skal der i forbindelse med afskedigelser sikres den bedst  

 mulige overensstemmelse mellem de tilbageværende medarbejderes  

 kvalifikationer  

 og de opgaver, der skal varetages.
På den baggrund heraf har  

 ledelsen foretaget en samlet vurdering med henblik på at sikre, at de bedst  

 kvalificerede medarbejdere fastholdes i regionen.
Ved udvælgelsen af de  

 pågældende medarbejdere har ledelsen lagt vægt på følgende kriterier:
·  

  

 	  

 graden af selvstændighed og ansvarlighed i  

 forhold til opgaveløsningen ·  

  

 	  

 tilbøjeligheden til at udvise selvstændige  

 initiativer ·  

  

 	  

 graden af faglig og personlig fleksibilitet ·  

  

 	  

 graden af kvalitet i opgaveløsningen ·  

  

 	  

 graden af stabilitet Regionen har efterfølgende  

 modtaget dit høringssvar af 10. oktober 2001. I henhold til de i dit  

 høringssvar  

 fremkomne bemærkninger skal regionen fastslå, at  

 ledelsen ikke er utilfreds med din embedsførelse og derfor ikke har fundet  

 anledning til at kritisere denne  

.
 Ved udvælgelsen af de  

 personer, som regionen nu afskediger, har ledelsen foretaget en relativ  

 vurdering foranlediget af de besparelseskrav, som er opstået på baggrund af  

 bevillingsmanglen.
 Set ud fra denne relative  

 vurdering er det på trods af dit høringssvar fortsat regionens opfattelse, at  

 du  set i forhold til de medarbejdere, som ikke påtænkes afskediget  

  udviser  

 mindre tilbøjelighed til at udvise selvstændige initiativer.
På baggrund af ovenstående  

 skal regionen meddele, at regionen har truffet endelig afgørelse om, at du  

 afskediges.
I sin afgørelse har regionen lagt vægt på, at det er  

 bevillingsmangel, som ligger til grund for at afskedige et antal  

 medarbejdere.
I henhold til § 25 i  

 fællesoverenskomsten mellem Finansministeriet og Lærernes  

 Centralorganisation/Overenskomstansattes  

 Centralorganisation afskediges du med et varsel på fem måneder regnet fra den  

 1. november  

 2001. A påklagede 26. oktober 2001  

 afgørelsen om afskedigelse til Arbejdsmarkedsstyrelsen idet han stillede sig  

 uforstående over for at han skulle være mindre tilbøjelig til at udvise  

 selvstændigt initiativ.
A pegede bl.a. på at han havde deltaget i relevant  

 efteruddannelse, og at han efter sin egen opfattelse besad en større  

 ekspertviden om vejledning og it end visse af de tilbageblevne kolleger.
Ved brev af 20. november 2001  

 meddelte Landsforbundet Y A at forbundet havde besluttet at forfølge to sager  

 om afskedigelse af erhvervsvejledere fra regionerne ( ) og ( ) ved en faglig  

 voldgift.
Landsforbundet ville nedlægge påstand om usaglig afsked på baggrund  

 af at afskedigelserne var begrundet i forventninger til den kommende økonomi.  

 Derimod ville landsforbundet ikke nedlægge en lignende påstand i As  

 afskedigelsessag på grund af at han efter at være blevet afskediget med  

 virkning fra den 1. april 2002 havde opsagt sin stilling hos  

 Arbejdsformidlingen X.
En af mine medarbejdere har hos Arbejdsformidlingen X  

 telefonisk fået oplyst at A den 11. november 2001 som følge af nyt arbejde  

 opsagde sin stilling hos arbejdsformidlingen, og at A anmodede om at  

 opsigelsen  

 fik virkning pr. 30. november 2001, hvilket blev imødekommet.
Arbejdsmarkedsstyrelsen  

 meddelte den 9. januar  

 2002 A  

 at styrelsen tiltrådte arbejdsformidlingens afgørelse.
Styrelsen skrev bl.a.  

 følgende:
 Arbejdsmarkedsstyrelsen har  

 ved sin gennemgang af sagen ikke fundet anledning til at påpege formelle fejl  

 eller mangler i Arbejdsformidlingen i (X)s behandling af sagen.
 Arbejdsmarkedsstyrelsen  

 finder ikke anledning til at tilsidesætte det skøn, som Arbejdsformidlingen i  

 (X) har udøvet i den konkrete sag.
Begrundelse Arbejdsmarkedsstyrelsen  

 lægger vægt på, at Arbejdsformidlingen i (X) inden afskedigelsen sendte dig  

 en  

 høring den 26. september 2001, hvor man forklarede baggrunden for den  

 planlagte  

 afskedigelse og redegjorde for de kriterier som var lagt til grund for  

 udvælgelsen af de medarbejdere som skulle afskediges.
 Arbejdsmarkedsstyrelsen  

 lægger videre vægt på, at regionen efter at have modtaget dit svar på  

 høringen  

 traf endelig beslutning om at afskedige dig og begrundede denne beslutning  

 skriftligt i brev af 25. oktober 2001.
 Arbejdsmarkedsstyrelsen  

 finder således, at forvaltningslovens regler herunder reglerne om partshøring  

 er overholdt, og at der i øvrigt ikke ses at være fejl eller mangler i  

 Arbejdsformidlingens håndtering af sagen.
Arbejdsmarkedsstyrelsen  

 finder, at de kriterier som er lagt til grund for den konkrete beslutning om,  

 hvilke medarbejdere der skulle afskediges er saglige og finder ikke grundlag  

 for at tilsidesætte det konkret udøvede skøn. A påklagede  

 Arbejdsmarkedsstyrelsens afgørelse til Beskæftigelsesministeriet, og efter  

 anmodning  

 fra ministeriet sendte Arbejdsmarkedsstyrelsen den 15. februar 2002 en  

 udtalelse  

 til ministeriet i anledning af klagen.
Arbejdsmarkedsstyrelsen udtalte bl.a.  

 følgende:
 Ad a) Afskedigelsen  

 indeholder ikke tilstrækkelig begrundelse i henhold til forvaltningslovens §  

 24, stk. 1 og 2.
Arbejdsmarkedsstyrelsen skal  

 hertil bemærke, at regionen har oplyst om både de økonomiske rammer for årene  

 2002-2005 og de konkrete kriterier som lå til grund for afskedigelsen.  

 Arbejdsmarkedsstyrelsen  

 har på den baggrund fundet, at forvaltningslovens krav til begrundelse er  

 opfyldt.
Arbejdsmarkedsstyrelsen skal bemærke, at den overordnede begrundelse  

 for afskedigelsen er lønsumsmangel, og at der således ikke er foretaget  

 afskedigelse begrundet i individuelle forhold.
Regionen har foretaget en  

 udvælgelse på baggrund af de udmeldte kriterier og henvist til et konkret  

 kriterium  

 som den individuelle begrundelse for udvælgelsen af (A).
 Ad b)  

 Arbejdsmarkedsstyrelsens manglende overholdelse af klagevejledning  

 (inhabilitet  

 m.v.).
Arbejdsmarkedsstyrelsen skal  

 hertil bemærke, at det er regionen ved regionschefen som har ansættelses- og  

 afskedigelseskompetencen.
Denne er delegeret fra Arbejdsmarkedsstyrelsen til  

 regionerne ved cirkulære af 1. maj 1998 som vedlægges til orientering.
Det  

 følger af almindelige forvaltningsretlige principper, at der består en  

 klageadgang  

 til den overordnede myndighed, som har delegeret kompetencen.
Regionens  

 klagevejledning i afgørelsen af 25. oktober 2001 er således korrekt.
 Arbejdsmarkedsstyrelsen er på  

 samme baggrund ikke inhabil, men derimod forpligtet til at efterprøve  

 regionernes  

 afgørelser.
 Ad c) AF-(X) har begrundet  

 afskedigelsen med forventningerne til regionens økonomi i de kommende år.
 Arbejdsmarkedsstyrelsen skal  

 hertil bemærke, at (A) ikke tidligere har anført, at afskedigelsen var  

 begrundet i forventninger til regionernes økonomi i de kommende år, hvorfor  

 Arbejdsmarkedsstyrelsen ikke har taget særskilt stilling hertil.
 Arbejdsmarkedsstyrelsen skal  

 dog i den forbindelse bemærke, at regionen i notat af 24. september 2001  

 redegør for, at den har modtaget driftsbevilling for 2002. Af denne fremgår  

 det, at regionens bevilling for 2002 bliver beskåret med 2,5% i forhold til  

 2001 budgettet, hvilket svarer til nedregulering på ca. 2,1 mio. kr.
Arbejdsmarkedsstyrelsen skal  

 bemærke, at når styrelsen melder en bevilling ud for 2002 som er beskåret i  

 forhold til 2001 er regionen forpligtet til at handle i forhold hertil. Beskæftigelsesministeriet  

 meddelte den 7. marts  

 2002 A  

 at ministeriet tiltrådte Arbejdsmarkedsstyrelsens afgørelse af 9. januar  

 2002.  

 Ministeriet skrev bl.a. følgende:
 Beskæftigelsesministeriet  

 har til brug for behandlingen af Deres klage indhentet vedlagte udtalelse af  

 15. februar 2002 fra Arbejdsmarkedsstyrelsen.
 For det første har De i  

 klagen gjort gældende, at afskedigelsen ikke indeholder tilstrækkelig  

 begrundelse  

 i henhold til forvaltningslovens § 24, stk. 1 og 2, herunder at der ikke  

 foreligger tilstrækkelig dokumentation for AF-(X)s skønsudøvelse om, at  

 De  

 udviser mindre tilbøjelighed til at udvise selvstændige  

 initiativer.
 Arbejdsmarkedsstyrelsen har  

 hertil bl.a. bemærket, at regionen har oplyst om både de økonomiske rammer  

 for  

 årene 2002-2005 og de konkrete kriterier som lå til grund for afskedigelsen,  

 at  

 den overordnede begrundelse for afskedigelsen er lønsumsmangel, at der ikke  

 er  

 foretaget afskedigelse begrundet i individuelle forhold, men at regionen har  

 foretaget en udvælgelse på baggrund af de udmeldte kriterier og henvist til  

 et  

 konkret kriterium som den individuelle begrundelse for udvælgelsen af Dem.
Beskæftigelsesministeriet er  

 enig i Arbejdsmarkedsstyrelsens vurdering vedrørende begrundelsen for Deres  

 afskedigelse.
Begrundelsen er efter Beskæftigelsesministeriets opfattelse i  

 overensstemmelse med forvaltningslovens krav til begrundelse, jf. lovens §  

 24,  

 stk. 1 og 2. Beskæftigelsesministeriet lægger vægt på, at den overordnede  

 begrundelse for Deres afsked er bevillingsmangel og dermed lønsumsmangel.
I  

 henhold til forvaltningslovens forskrifter om individuel begrundelse har  

 regionen henvist til de udvælgelseskriterier, der på forhånd var meldt ud som  

 grundlag  

 for den konkrete udvælgelse af de medarbejdere, der skulle afskediges i den  

 givne situation.
Endvidere har regionen på baggrund af Deres høringssvar  

 understreget, at ledelsen ikke har været utilfreds med Deres embedsførelse og  

 derfor ikke har fundet anledning til at kritisere denne.
Det må således  

 lægges  

 til grund, at det alene er i forbindelse med den relative vurdering af  

 medarbejderne i forhold til hinanden, at AF-(X) er nået frem til at udpege  

 Dem.  

 Beskæftigelsesministeriet finder derfor ikke grundlag for at kritisere  

 AF-regionens og Arbejdsmarkedsstyrelsens begrundelse for afskedigelsen af  

 Dem.
 Beskæftigelsesministeriet  

 finder dog, at AF-(X) til brug for Deres fremtidige jobsøgning bør udstede en  

 neutral attestation vedrørende Deres ansættelsesforløb og arbejdsopgaver  

 under  

 ansættelsen i regionen.
 For det andet har De henvist  

 til forvaltningslovens § 3, stk. 3, og gjort gældende, at  

 Arbejdsmarkedsstyrelsen  

 ikke har overholdt reglerne om inhabilitet m.v., da styrelsen deltager  

 i  

 ledelsen af eller i øvrigt har nær tilknytning til Arbejdsformidlingen i  

 (X).
Arbejdsmarkedsstyrelsen har  

 hertil bemærket, at det er regionen ved regionschefen som har ansættelses- og  

 afskedigelseskompetencen, hvilken er delegeret til regionerne ved vedlagte  

 cirkulære af 1. maj 1998, at der ifølge almindelige forvaltningsretlige  

 principper består en klageadgang til den overordnede myndighed, som har  

 delegeret kompetencen, hvorfor regionens klagevejledning i afgørelsen af 25.  

 oktober 2001 er korrekt.
Endelig henviser Arbejdsmarkedsstyrelsen til, at  

 styrelsen på samme baggrund ikke er inhabil, men derimod forpligtet til at  

 afprøve regionernes afgørelser.
 Beskæftigelsesministeriet er  

 enig med Arbejdsmarkedsstyrelsen i, at det følger af det sædvanlige over- og  

 underordnelsesforhold, at Arbejdsmarkedsstyrelsen er klagemyndighed for de  

 afgørelser, der træffes i AF-regionerne ligesom Beskæftigelsesministeriet  

 tilsvarende er klagemyndighed for Arbejdsmarkedsstyrelsens afgørelser.
 Beskæftigelsesministeriet har  

 således ikke fundet grundlag for at kritisere regionens og  

 Arbejdsmarkedsstyrelsens  

 behandling af Deres klagesag og den givne klagevejledning.
 For det tredje har De fundet  

 det problematisk, at AF-(X) begrunder Deres afskedigelse med forventninger  

 til  

 regionernes økonomi i de kommende år, og dermed ikke i en konkret mangel på  

 lønsum.
Hertil har  

 Arbejdsmarkedsstyrelsen bemærket, at De ikke tidligere har anført, at De  

 anser  

 afskedigelsen for begrundet i forventninger til regionernes økonomi i de  

 kommende år, hvorfor styrelsen ikke tidligere har taget særskilt stilling  

 hertil.
Arbejdsmarkedsstyrelsen henviser til, at regionen i notat af 24.  

 september 2001 redegør for, at den har modtaget driftsbevilling for 2002, af  

 hvilken det fremgår, at regionens bevilling for 2002 bliver beskåret med 2,5%  

 i  

 forhold til 2001-budgettet svarende til en nedregulering med 2,1 mio. kr.  

 Arbejdsmarkedsstyrelsen påpeger, at når styrelsen melder en bevilling ud for  

 2002, som er beskåret i forhold til 2001-budgettet, er regionen forpligtet  

 til  

 at handle i forhold hertil.
 Beskæftigelsesministeriet  

 finder det tilstrækkeligt dokumenteret ved AF-(X)s høringsbrev af 26.  

 september 2001 med tilhørende bilag (Notat af 24. september 2001 om regionens  

 bevillingsramme for 2002), at regionen som følge af beskæringen af  

 bevillingsrammen  

 for 2002 set i forhold til 2001 har haft tilstrækkeligt grundlag for at  

 iværksætte en afskedigelsesrunde begrundet i bevillingsmangel og dermed  

 lønsumsmangel.
Beskæftigelsesministeriet kan  

 også på dette punkt henholde sig til Arbejdsmarkedsstyrelsens  

 redegørelse. A klagede til mig over  

 afgørelserne om afskedigelse idet A gjorde gældende at der ikke forelå nogen  

 dokumentation for påstanden om at A udviste mindre tilbøjelighed til at  

 udvise  

 selvstændige initiativer.
 I anledning af As klage anmodede  

 jeg den 9. maj 2003 Beskæftigelsesministeriet om en udtalelse samt om at  

 ministeriet forinden indhentede en udtalelse fra Arbejdsformidlingen X og  

 Arbejdsmarkedsstyrelsen.
 I udtalelse af 2. juli 2003  

 anførte Arbejdsmarkedsstyrelsen bl.a. følgende:
 Ad a) om hvorvidt den  

 partshøring som AF-(X) foretog forud for afgørelsen af 25. oktober 2001,  

 opfylder bestemmelsen i forvaltningslovens § 19 om partshøring.
 Arbejdsmarkedsstyrelsen skal  

 efter høring af AF-(X) udtale følgende:
Regionen oplyser, at (A) blev  

 partshørt ved skrivelse af 26. september 2001 om oplysninger vedr. sagens  

 faktiske omstændigheder.
I skrivelsen redegjorde regionen for de faktiske  

 omstændigheder, som dannede baggrund for den planlagte afskedigelse.
Regionen  

 redegjorde således i notat af 24. september 2001 for den bevillingsmangel,  

 der  

 fremstod på baggrund af Arbejdsmarkedsstyrelsens udmelding af den foreløbige  

 driftsbevilling for 2002 og som ikke længere muliggjorde en opretholdelse af  

 det hidtidige aktivitetsniveau og dermed følgende personaleforbrug.
Regionens  

 redegørelse for sagens faktiske omstændigheder omfattede blandt andet en  

 forudsigelse om, hvorledes lønsummen ville udvikle sig over en 2-årig  

 periode.
 I forbindelse med  

 partshøringen redegjorde regionen endvidere for, hvilke kriterier, der var  

 lagt  

 til grund for udvælgelsen af de medarbejdere, som påtænktes afskediget.
 (A) blev opfordret til at  

 fremkomme med sine eventuelle bemærkninger til den påtænkte afskedigelse,  

 herunder det retsgrundlag, hvorpå afskedigelsen blev foretaget, og de dertil  

 knyttede vilkår.
Med henvisning til AF-(X)s  

 udtalelse og Arbejdsmarkedsstyrelsens svar på (A)s klage over  

 AF-(X)s  

 afgørelse af 9. januar 2002 skal Arbejdsmarkedsstyrelsen fastholde, at  

 styrelsen finder, at forvaltningslovens regler, herunder reglerne om  

 partshøring i § 19 er overholdt, og at der ikke i øvrigt ses at være fejl  

 eller  

 mangler i Arbejdsformidlingens håndtering af sagen.
Arbejdsmarkedsstyrelsen  

 finder endvidere, at de kriterier som er lagt til grund for den konkrete  

 beslutning om, hvilke medarbejdere der skulle afskediges er saglige og finder  

 fortsat ikke grundlag for at tilsidesætte det konkret udøvede skøn.
 Ad b) baggrunden for den  

 mindre driftsbevilling for 2002 til AF-(X), herunder hvornår den mindre  

 driftsbevilling lå fast for AF-(X), og hvorfor grundlaget for afskedigelsen  

 blev anset for tilstrækkeligt sikkert i september/oktober 2001.  

 Opmærksomheden  

 henledes på notits af 26. februar 2002 fra Personalestyrelsen om tidspunkt  

 for  

 iværksættelse af afskedigelser som følge af forventede besparelser.
 Arbejdsmarkedsstyrelsen skal  

 efter høring af regionen udtale følgende:
 Regionen modtog d. 3.  

 september 2001 fra Arbejdsmarkedsstyrelsen en udmelding af foreløbig  

 driftsbevilling for 2002 bilagt budgetinstruks for AFs driftsbevilling.  

 Styrelsen anmodede i denne sammenhæng om, at regionen udarbejdede budget for  

 driftsbevillingen og indsendte dette til styrelsen senest d. 1. oktober 2001  

 sammen med oplæg til regionens resultatkontrakt.
 Regionen modtog d. 14.  

 september 2001 fra styrelsen en revideret budgetinstruks for AFs  

 driftsbevilling  

 2002, som præciserede:
 Det er regionschefens ansvar  

 at sikre overholdelsen af udmeldte bevillinger og regionschefen forudsættes  

 således at iværksætte og gennemføre de tiltag, der er nødvendige for at sikre  

 bevillingsoverholdelsen.
 Det indebærer, at udgifter  

 til såvel løn som øvrig drift løbende må tilpasses den økonomiske ramme, som  

 er  

 til rådighed for regionens drift  også selv om tilpasningen måtte  

 medføre  

 personaleafskedigelser.
 På baggrund af, at budgetinstruksens  

 indhold var formuleret i så klare og håndfaste vendinger, opfattede regionen  

 styrelsens udmelding af foreløbig driftsbevilling for 2002 og den medfølgende  

 budgetinstruks som en tjenstlig instruktion fra en overordnet myndighed, som  

 regionen nødvendigvis måtte disponere i henhold til.
 Havde regionen afventet  

 finanslovens vedtagelse i februar 2002, som anbefalet i Personalestyrelsens  

 notits, ville antallet af de afskedigelser, som regionen nødvendigvis måtte  

 gennemføre for at overholde de udmeldte rammer for 2002, kunne forventes at  

 blive af et sådant omfang, at der ikke længere ville være sammenhæng mellem  

 de  

 tilbageværende personaleressourcer og AF-(X)s samlede opgaveportefølje.  

 På  

 baggrund af ovennævnte grundlag valgte regionen derfor at afskedige et antal  

 medarbejdere  herunder (A).
Arbejdsmarkedsstyrelsen skal  

 henholde sig til regionens redegørelse og i denne sammenhæng understrege, at  

 de  

 udmeldte bevillinger til AF-regionerne indeholdt besparelser som følge af den  

 generelle reduktion på statens budgetter samt budgetoverslaget for de  

 kommende  

 finansår.
Regionen var på baggrund heraf nødsaget til at foretage en  

 tilpasning  

 af personaleressourcerne så hurtigt som muligt, og dermed følge den normale  

 procedure.
Regionen kunne i denne sammenhæng naturligvis ikke forudse, at  

 vedtagelsen af finansloven blev udsat til februar  

 2002. I udtalelse af 11. august  

 2003 anførte Beskæftigelsesministeriet bl.a. følgende:
1) Partshøring af 25.  

 oktober 2001 [må være 26. september 2001; min bemærkning] i forhold til  

 forvaltningsloven Beskæftigelsesministeriet kan  

 henholde sig til Arbejdsmarkedsstyrelsens udtalelse.
Beskæftigelsesministeriet  

 skal bemærke, at partshøringen af 26. september 2001 omfatter oplysninger om  

 de  

 økonomiske tal og forudsætninger, som var baggrunden for iværksættelsen af  

 afskedigelsesrunden.
Vedlagt høringen var således notat af 24. september 2001  

 vedrørende AF-(X)s lønsumsrammer for 2002 og 2003 og forslag til  

 besparelser.  

 Endvidere var der i høringen beskrevet de kriterier, som lå til grund for  

 udvælgelsen af medarbejdere til afskedigelse og det konkrete kriterium, som  

 var  

 lagt til grund for udvælgelsen af (A).
 Udvælgelsen af de  

 medarbejdere, som blev påtænkt afskediget skete på grundlag af et individuelt  

 skøn med hensyn til hvilke medarbejdere der burde afskediges ud fra en samlet  

 relativ vurdering af, hvem der bedst kunne undværes under hensyn til sikring  

 af  

 den bedst mulige overensstemmelse mellem de tilbageværende medarbejderes  

 kvalifikationer og Arbejdsformidlingens opgavevaretagelse.
 Beskæftigelsesministeriet  

 skal understrege, at den overordnede begrundelse for afskedigelsen var  

 lønsumsmangel og således ikke utilfredshed med (A) og hans arbejdsindsats.
 Beskæftigelsesministeriet  

 finder på denne baggrund fortsat, at høringen opfyldte kravene i  

 forvaltningslovens  

 § 19.
2) Partshøring af oplysninger  

 i brev af 15. februar 2002 fra Arbejdsmarkedsstyrelsen Beskæftigelsesministeriet  

 vurderede, at der ikke var nye oplysninger af væsentlig betydning for sagens  

 afgørelse i Arbejdsmarkedsstyrelsens brev af 15. februar 2002. Det var  

 Beskæftigelsesministeriets vurdering, at Arbejdsmarkedsstyrelsen i det  

 væsentligste gentager argumenter fra deres afgørelse af 9. januar 2002.  

 Brevet  

 blev derfor ikke sendt til høring, men vedlagt Beskæftigelsesministeriets  

 afgørelse i sagen af 7. marts 2002 til orientering.
3) Grundlaget for  

 afskedigelserne Beskæftigelsesministeriet kan  

 henholde sig til Arbejdsmarkedsstyrelsens udtalelse.
 Beskæftigelsesministeriet  

 skal bemærke, at afskedigelserne i AF-(X) blev iværksat i efteråret 2001 på  

 baggrund af udmelding af bevillinger for 2002. I vejledningen fra  

 Personalestyrelsen af 26. februar 2002 anbefales det, at man venter med at  

 effektuere afskedigelser indtil finansloven er vedtaget ved 3. behandling.  

 Det  

 understreges dog samtidig, at der ikke er noget i vejen for, at der tillige  

 foretages de fornødne personalemæssige tilpasninger med henblik på at kunne  

 overholde de fremtidige udgiftsrammer, der fulgte af budgetoverslagene i  

 finansloven for 2002, hvilket efter Personalestyrelsen svarede til, hvad man  

 tidligere havde gjort.
 Beskæftigelsesministeriet  

 skal videre bemærke, at AF-(X) iværksatte afskedigelserne i efteråret 2001  

 for  

 at begrænse antallet af afskedigelser og undgå unødvendig usikkerhed.  

 Beskæftigelsesministeriet skal videre pege på, at der for AF-(X)s  

 vedkommende  

 var tale om en betydelig besparelse på 3,5 millioner kr., som nødvendiggjorde  

 afskedigelse af 16 personer, et tal, der var blevet endnu større, hvis  

 regionen  

 havde ventet med afskedigelserne.
Beskæftigelsesministeriet  

 skal endelig fremhæve den særlige situation, som AF er i.
Den enkelte  

 AF-region  

 får ikke bevilget midler direkte på finansloven, men får udmeldt midler via  

 Arbejdsmarkedsstyrelsen, jf. det af Arbejdsmarkedsstyrelsen anførte om  

 udmelding af driftsbevilling og budgetinstruks.
Den enkelte AF-region er  

 således underlagt de rammer og instrukser, som udstedes af  

 Arbejdsmarkedsstyrelsen. A kommenterede i brev af 13.  

 september 2003 udtalelserne fra Arbejdsmarkedsstyrelsen og  

 Beskæftigelsesministeriet.
Ombudsmandens udtalelse Min gennemgang af sagen har givet mig anledning til at udtale mig om  

 dels Arbejdsformidlingen (X)s afgørelse af 25. oktober 2001,  

 Arbejdsmarkedsstyrelsens afgørelse af 9. januar 2002 og  

 Beskæftigelsesministeriets afgørelse af 7. marts 2002 om Deres afskedigelse,  

 herunder myndighedernes sagsoplysning, dels myndighedernes sagsbehandling  

 (partshøring og begrundelse).
1. Afgørelsen om afskedigelse Arbejdsformidlingen (X)s afgørelse af 25. oktober 2001,  

 Arbejdsmarkedsstyrelsens afgørelse af 9. januar 2002 og  

 Beskæftigelsesministeriets afgørelse af 7. marts 2002 om Deres afskedigelse  

 skete med henvisning til § 25 i fællesoverenskomsten mellem Finansministeriet  

 og Lærernes Centralorganisation/Overenskomstansattes Centralorganisation.
Det  

 følger af denne bestemmelse at for funktionærer og månedslønnede  

 ikke-funktionærer gælder funktionærlovens regler om bl.a.  

 varsling.
I § 2 i funktionærloven (lovbekendtgørelse nr. 691 af 20. august  

 2002) bestemmes det at en arbejdsaftale mellem arbejdsgiveren og funktionæren  

 kan bringes til ophør ved opsigelse efter forudgående varsel i  

 overensstemmelse  

 med nærmere i bestemmelsen angivne regler.
 I overenskomstens § 26, stk.  

 1, er det bl.a. bestemt at ved afskedigelse af en arbejdstager må der ikke  

 finde vilkårligheder sted.
Der er således ikke i  

 overenskomstens § 25 eller i funktionærloven fastsat nærmere bestemmelser om  

 af  

 hvilke grunde afskedigelse kan ske, men overenskomstens § 26, stk. 1, sætter  

 dog visse grænser.
Afskedigelsesretten er for så vidt diskretionær  

 (skønsmæssig). Det er imidlertid fast antaget i såvel den juridiske  

 litteratur  

 som i praksis at afgørelser om afskedigelse er undergivet de almindelige  

 forvaltningsretlige grundsætninger for udøvelse af administrativt skøn,  

 herunder kravet om at forvaltningen udelukkende må varetage saglige hensyn,  

 jf.  

 i den forbindelse også det anførte om overenskomstens § 6, stk. 1.
 Ligeledes er det fast antaget  

 at besparelser kan udgøre det fornødne saglige grundlag for en beslutning om  

 afskedigelse.
I sager om afsked på grund af  

 besparelser skal en forvaltningsmyndighed vælge den eller de medarbejdere som  

 bedst kan undværes.
Der skal således foretages en individuel vurdering af de  

 ansattes kvalifikationer med henblik på at afgøre spørgsmålet om hvem der  

 fortsat skal være ansat, og hvem der skal afskediges.
Jeg kan bl.a. henvise  

 til  

 Højesterets dom af 12. september 1996 refereret i Ugeskrift for Retsvæsen  

 1996,  

 s. 1462, Jørgen Mathiassen, Forvaltningspersonellet, tjenestemænd og  

 overenskomstansatte, 2. udgave (2000), s.  

 157  

 f, og Kaj Larsen mfl., Forvaltningsret, 2. udgave  

 (2002), s.  

 243 f.
Afskedigelsesbeslutningens  

 alvorlige karakter tilsiger at det bevismæssige grundlag for tilstedeværelsen  

 af afskedsbegrundende forhold er særlig sikkert.
Der må således ikke kunne  

 rejses rimelig tvivl om at der rent faktisk skulle ske besparelser, og at det  

 var den der bedst kunne undværes, som blev afskediget.
Det følger af det almindelige  

 forvaltningsretlige officialprincip at det er den enkelte  

 forvaltningsmyndighed  

 der har ansvaret for at en sag er tilstrækkeligt oplyst, før der træffes  

 afgørelse.
I forbindelse med en beslutning om afskedigelse er sagsoplysningen  

 underlagt dette almindelige princip.
Afgørelser om uansøgt afskedigelse anses  

 i  

 almindelighed for indgribende, og kravene til undersøgelsens udstrækning og  

 til  

 sikkerheden for de relevante oplysningers rigtighed er derfor relativt høje.
Inden for disse rammer bygger  

 afgørelsen af om der foreligger fornødent grundlag for afskedigelse på grund  

 af  

 besparelser, på vurderinger og afvejninger af en række forskellige hensyn og  

 omstændigheder.
Som ombudsmand har jeg ikke særlige forudsætninger for at  

 afveje disse forskellige hensyn og omstændigheder på en anden og bedre måde  

 end  

 den pågældende myndighed.
Normalt kan jeg derfor ikke gå ind i en nærmere  

 efterprøvelse af disse vurderinger og afvejninger.
Kun hvis der er tale om  

 ganske særlige omstændigheder, kan jeg kritisere myndighedens afgørelse.
Det  

 kan f.eks. være tilfældet hvis sagen er mangelfuldt oplyst.
 Jeg har i denne sag fundet  

 anledning til nærmere at vurdere om sagen forud for Deres afskedigelse den  

 25.  

 oktober 2001 var tilstrækkeligt oplyst.
Som nævnt er det fast antaget  

 at besparelser kan udgøre det fornødne saglige grundlag for en beslutning om  

 afskedigelse.
Som også nævnt skal en forvaltningsmyndighed i sager om afsked  

 på  

 grund af besparelser vælge den som bedst kan undværes.
Der skal således  

 foretages en individuel vurdering af de ansattes kvalifikationer med henblik  

 på  

 at afgøre spørgsmålet om hvem der fortsat skal være ansat, og hvem der skal  

 afskediges.
Som ligeledes nævnt tilsiger afskedigelsesbeslutningens alvorlige  

 karakter at det bevismæssige grundlag for tilstedeværelsen af  

 afskedsbegrundende forhold er særlig sikkert.
Der må således ikke kunne  

 rejses  

 rimelig tvivl om at der rent faktisk skulle ske besparelser, og at det var  

 den  

 der bedst kunne undværes, som blev afskediget.
Det er således disse to  

 forhold  

 som sagsoplysningen i denne sag har skullet rette sig imod.
For så vidt angår de  

 besparelser som var årsag til at spørgsmålet om afskedigelse af Dem opstod,  

 fremgår det at Arbejdsmarkedsstyrelsen ved brev af 31. august 2001 meddelte  

 Arbejdsformidlingen (X) at der til regionens drift for 2002 blev afsat en  

 foreløbig bevilling som var mindre end bevillingen for 2001.  

 Arbejdsmarkedsstyrelsens udmelding var fastsat med udgangspunkt i det forslag  

 til finanslov for finansåret 2002 som var blevet fremsat af den daværende  

 regering den 28. august 2001. Det fremgik af finanslovsforslaget at  

 bevillingen  

 angående arbejdsformidling og virksomhedsservice for finansåret 2002 var  

 mindre  

 end for finansåret 2001, og at bevillingen i øvrigt i budgetoverslagene for  

 finansårene 2003-2005 blev angivet som faldende.
Arbejdsmarkedsstyrelsen  

 bemærkede  

 i brevet af 31. august 2001 at udmeldingen skete med forbehold for  

 Folketingets  

 godkendelse af den foreslåede bevilling i forbindelse med den endelige  

 vedtagelse af finansloven for finansåret 2002, og at den endelige udmelding  

 af  

 arbejdsformidlingens driftsbevilling for år 2002 ville blive foretaget efter  

 vedtagelsen af finansloven for år 2002.
Der var således udsigt til at  

 der skulle ske besparelser, om end der ikke var truffet en endelig politisk  

 beslutning herom.
Jeg bemærker i den forbindelse at der ikke i sagen ses at  

 være  

 rejst tvivl om de budgetoplysninger som omtales i Arbejdsmarkedsstyrelsens  

 brev  

 af 31. august 2001 og i Arbejdsformidlingens notat af 24. september 2001 og  

 brev af 26. september 2001.
Jeg bemærker endvidere at  

 sagen om Deres afskedigelse vedrører en situation hvor de pågældende  

 besparelser havde baggrund i det forslag til finanslov som blev fremsat den  

 28.  

 august 2001 af den daværende regering, og hvor partshøringen af Dem skete ved  

 brev af 26. september 2001, og afskedigelsen blev meddelt Dem den 25. oktober  

 2001. Der blev herefter den 31. oktober 2001 udskrevet valg til Folketinget,  

 og  

 den efterfølgende regering fremsatte den 29. januar 2002 et nyt forslag til  

 finanslov for 2002, og den 20. marts 2002 blev finansloven for 2002 endeligt  

 vedtaget.
Afskedigelsen af Dem blev således gennemført fuldt ud før  

 finansloven  

 for 2002 var vedtaget.
Spørgsmålet er om  

 beslutningen om at varsle afskedigelse af Dem og gennemføre afskedigelsen af  

 Dem på et tidspunkt hvor der endnu ikke forelå en endelig politisk beslutning  

 om besparelsernes omfang og gennemførelse, kan anses for at være i strid med  

 officialprincippet.
Hertil skal jeg for det første bemærke at også  

 beslutninger  

 om at gennemføre besparelser, herunder ved at afskedige ansatte, er  

 undergivet  

 officialprincippet, og at der derfor skal foreligge et forsvarligt  

 oplysningsgrundlag inden der træffes beslutning herom.
En tilkendegivelse til  

 en ansat om at myndigheden agter at gennemføre en afskedigelsessag, vil  

 normalt  

 blive anset som ganske indgribende og bør derfor kun afgives i tilfælde hvor  

 myndigheden anser det for overvejende sandsynligt at en undersøgelse af sagen  

 vil kunne føre til at den pågældende kan afskediges.
Det samme vil gælde så  

 meget desto mere med hensyn til at træffe afgørelse om afskedigelse.
Hvor omfattende et oplysningsgrundlag der skal  

 foreligge inden en myndighed beslutter sig for at gribe til besparelser  

 gennem  

 afskedigelser, beror efter min opfattelse i nogen grad på et skøn som jeg kun  

 kan kritisere hvis der foreligger særlige omstændigheder.
Det forhold at  

 Arbejdsformidlingen (X) besluttede sig til at handle på grundlag af en  

 udmelding om en foreløbig bevilling for 2002 der indebar en nedgang i forhold  

 til bevillingen for år 2001, og som havde grundlag i et forslag til finanslov  

 som  hvis det blev vedtaget  indebar at bevillingen for  

 arbejdsformidling og  

 virksomhedsservice for finansåret 2002 var mindre end for finansåret 2001, og  

 at bevillingen i øvrigt i budgetoverslagene for finansårene 2003-05 blev  

 angivet som faldende, kan efter min mening ikke give grundlag for kritik.
Jeg  

 henviser bl.a. til at Arbejdsformidlingen (X) efter det oplyste i notatet af  

 24. september 2001 siden først i 2001 havde indført et generelt  

 ansættelsesstop  

 idet arbejdsformidlingens lønsum allerede på det tidspunkt var utilstrækkelig  

 til at videreføre det daværende niveau for personaleressourcerne.  

 Arbejdsformidlingen havde således allerede for 2001 været nødt til at anvende  

 driftsbevillingen til lønudgifter, og ifølge notatet af 24. september 2001  

 havde dette problem for størstedelens vedkommende været løst ved  

 engangstiltag  

 som det ikke var muligt at gentage for 2002. Det var i denne økonomisk  

 trængte  

 situation at udmeldingen om forventede yderligere besparelser fremkom.
Jeg  

 henviser endvidere til det af Arbejdsmarkedsstyrelsen og  

 Beskæftigelsesministeriet  

 anførte om at hvis Arbejdsformidlingen (X) havde afventet den endelige  

 vedtagelse af finansloven for 2002 og i forlængelse heraf  

 Arbejdsmarkedsstyrelsens endelige udmelding af bevillingen for 2002, ville  

 antallet af de afskedigelser som arbejdsformidlingen måtte gennemføre for at  

 overholde de udmeldte rammer for 2002, kunne forventes at blive af et sådant  

 omfang at der ikke længere ville være sammenhæng mellem de tilbageværende  

 personaleressourcer og Arbejdsformidlingen (X)s samlede  

 opgaveportefølje.
For så vidt angår  

 afskedigelsen af Dem, fremgår det at den overordnede begrundelse for  

 afskedigelsen  

 var besparelser og ikke manglende kvalifikationer eller utilfredsstillende  

 opgavevaretagelse.
Endvidere fremgår det at udvælgelsen af dem der skulle  

 afskediges, skulle ske ud fra en vurdering af hvem der bedst kunne undværes  

 under hensyn til en sikring af den bedst mulige overensstemmelse mellem de  

 tilbageværende medarbejderes kvalifikationer og Arbejdsformidlingen  

 (X)s opgavevaretagelse.  

 Arbejdsformidlingens ledelse havde i den forbindelse fokuseret på fem  

 kriterier, herunder tilbøjeligheden til at udvise selvstændige initiativer.  

 Som  

 begrundelse for at De blev udvalgt som en af dem der blev påtænkt afskediget,  

 anførte arbejdsformidlingen i partshøringsbrevet af 26. september 2001 at De  

 set i forhold til dem som ikke blev påtænkt afskediget, udviste mindre  

 tilbøjelighed  

 til at udvise selvstændige initiativer.
De stillede Dem uforstående  

 over for  

 denne vurdering, men ved afgørelsen af 25. oktober 2001 om at afskedige Dem  

 fastholdt arbejdsformidlingen sin vurdering og pointerede at der var tale om  

 en  

 relativ vurdering af Dem i forhold til de øvrige ansatte.  

 Arbejdsmarkedsstyrelsen og Beskæftigelsesministeriet stadfæstede  

 arbejdsformidlingens afgørelse om at afskedige Dem og anførte i den  

 forbindelse  

 ikke noget vedrørende arbejdsformidlingens vurdering, herunder grundlaget for  

 den.
Jeg må ud fra de sagsakter  

 jeg har modtaget, lægge til grund at den individuelle begrundelse for at  

 afskedige Dem var en vurdering hvorefter De udviste mindre  

 tilbøjelighed til  

 at udvise selvstændige initiativer.
Der foreligger ikke i de sagsakter  

 jeg har  

 modtaget, oplysninger som redegør nærmere for baggrunden for denne vurdering,  

 herunder konkrete oplysninger om hvorledes denne mindre tilbøjelighed hos Dem  

 til at udvise selvstændige initiativer viste sig.
Jeg må derfor gå ud fra at  

 der ikke blev tilvejebragt sådanne oplysninger i forbindelse med udvælgelsen  

 af  

 Dem som en af dem der skulle afskediges.
I en sag hvor der af ledelsen  

 er truffet beslutning om at opnå besparelser ved at foretage afskedigelser,  

 må  

 et fyldestgørende grundlag for beslutningen om hvilke ansatte som skal  

 afskediges, bl.a. omfatte oplysninger om de enkelte medarbejdere og deres  

 opgaver.
Jeg henviser til Højesterets dom af 12. september 1996 refereret i  

 Ugeskrift for Retsvæsen 1996, s. 1462.
Jeg er herefter af den  

 opfattelse at det havde været mest i overensstemmelse med  

 sagsoplysningsprincippet  

 hvis der i sagen havde været tilvejebragt oplysninger som redegjorde nærmere  

 for baggrunden for vurderingen hvorefter De udviste mindre tilbøjelighed til  

 at  

 udvise selvstændige initiativer, herunder konkrete oplysninger om hvorledes  

 denne mindre tilbøjelighed hos Dem til at udvise selvstændige initiativer  

 viste  

 sig.
Jeg har i den forbindelse lagt vægt på at vurderingen hvorefter De var  

 relativt mindre tilbøjelighed til at udvise selvstændige initiativer   

 bortset  

 for hovedbegrundelsen om besparelser  var det eneste forhold som blev  

 angivet  

 som begrundelse for at udvælge Dem som en af dem der skulle afskediges.
I  

 forlængelse heraf har jeg også lagt vægt på at formålet med  

 sagsoplysningsprincippet er at bidrage til at sagerne bliver tilstrækkeligt  

 oplyst for at sikre at myndighederne træffer lovlige afgørelser, og at den  

 pågældende via reglerne i forvaltningslovens § 19 om partshøring over  

 sagsoplysningsgrundlaget får mulighed for at kommentere, korrigere og  

 supplere  

 de foreliggende oplysninger.
 Jeg har overvejet om det  

 anførte giver mig grundlag for at henstille til Beskæftigelsesministeriet at  

 genoptage sagen, men jeg har efter omstændighederne, herunder navnlig det  

 forhold at De kort tid efter afskedigelsen fik nyt arbejde, ikke fundet  

 tilstrækkeligt grundlag herfor.
 Jeg har gjort Arbejdsformidlingen  

 (X), Arbejdsmarkedsstyrelsen og Beskæftigelsesministeriet bekendt med min  

 opfattelse.
2. Myndighedernes sagsbehandling Ved min bedømmelse af  

 myndighedernes sagsbehandling har jeg koncentreret mig om reglerne om  

 partshøring og begrundelse.
Det er fast antaget i den  

 juridiske litteratur og praksis at beslutninger om afskedigelse af  

 overenskomstansatte  

 i den offentlige forvaltning (og af tjenestemænd) er afgørelser i  

 forvaltningslovens forstand.
Det medfører bl.a. at forvaltningslovens regler  

 om  

 partshøring og begrundelse finder anvendelse i sådanne sager, herunder i  

 Deres  

 afskedigelsessag.
2.1. Partshøring De almindelige regler om  

 offentlige myndigheders pligt til at foretage partshøring inden en afgørelse  

 træffes, er fastlagt i forvaltningslovens § 19 der har følgende ordlyd:
§ 19. Kan en part i en sag  

 ikke antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder, må der ikke træffes  

 afgørelse, før myndigheden har gjort parten bekendt med oplysningerne og  

 givet  

 denne lejlighed til at fremkomme med en udtalelse.
Det gælder dog kun, hvis  

 oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen af den nævnte udtalelse.
Stk. 2. Bestemmelsen i stk. 1  

 gælder ikke, hvis 1)det efter oplysningernes karakter og sagens beskaffenhed må  

 anses for ubetænkeligt at træffe afgørelse i sagen på det foreliggende  

 grundlag, 2)udsættelse vil medføre overskridelse af en lovbestemt frist  

 for sagens afgørelse, 3)partens interesse i, at sagens afgørelse udsættes, findes at  

 burde vige for væsentlige hensyn til offentlige eller private interesser, der  

 taler imod en sådan udsættelse, 4)parten ikke har ret til aktindsigt efter reglerne i kapitel 4  

 med hensyn til de pågældende oplysninger, 5)den påtænkte afgørelse vil berøre en videre, ubestemt kreds af  

 personer, virksomheder m.v., eller hvis forelæggelsen af oplysningerne for  

 parten i øvrigt vil være forbundet med væsentlige vanskeligheder, eller 6)der ved lov er fastsat særlige bestemmelser, der sikrer parten  

 adgang til at gøre sig bekendt med grundlaget for den påtænkte afgørelse og  

 til  

 at afgive en udtalelse til sagen, inden afgørelsen træffes.
Stk. 3. Vedkommende minister  

 kan efter forhandling med justitsministeren fastsætte regler om, at nærmere  

 angivne sagsområder, hvor bestemmelserne i stk. 2, nr. 1 eller 5, i  

 almindelighed vil finde anvendelse, ikke skal være omfattet af bestemmelsen i  

 stk.  

 1. Formålet med denne  

 partshøring er at give parten i sagen lejlighed til at kommentere de  

 oplysninger  

 om sagens faktiske omstændigheder som myndigheden vil lade indgå i grundlaget  

 for sin afgørelse.
Parten vil hermed have mulighed for at kommentere,  

 korrigere  

 og supplere de foreliggende oplysninger og vil i det hele taget have mulighed  

 for at redegøre for sit syn på sagen.
 Det følger af formålet med  

 reglerne om partshøringspligt at i sager om uansøgt afsked skal den ansatte  

 have lejlighed til at udtale sig inden der tages stilling til om  

 afskedigelsen  

 skal gennemføres.
Min gennemgang af sagen har  

 givet mig anledning til at udtale mig om partshøring i to situationer.
For  

 det  

 første forud for Arbejdsformidlingen (X)s afgørelse af 25. oktober 2001  

 om at  

 afskedige Dem, og for det andet forud for Beskæftigelsesministeriets  

 afgørelse  

 af 7. marts 2002.
For så vidt angår partshøring  

 forud for Arbejdsformidlingen (X)s afgørelse af 25. oktober 2001, skal  

 jeg  

 bemærke at partshøringspligten efter forvaltningslovens § 19, stk. 1, i sager  

 om uansøgt afskedigelse på grund af besparelser vedrører oplysninger såvel om  

 de besparelser der skal ske, som om de individuelle oplysninger der er  

 baggrunden for at den pågældende er den der påtænkes afskediget, for så vidt  

 disse oplysninger er blevet tillagt væsentlig betydning for udvælgelsen af  

 den  

 pågældende.
Bestemmelsen stiller således krav om at det oplysningsgrundlag  

 som  

 myndigheden rent faktisk har tænkt sig at benytte i forbindelse med en  

 afgørelse, forelægges parten til udtalelse forudsat betingelserne i § 19,  

 stk.  

 1, i øvrigt er opfyldt.
Det fremgår at  

 Arbejdsformidlingen (X) ved brev af 26. september 2001 meddelte Dem at  

 arbejdsformidlingen  

 påtænkte at afskedige Dem.
Arbejdsformidlingen redegjorde for at det skyldtes  

 besparelser, og at De var vurderet som en af dem der bedst kunne undværes da  

 De  

 udviste mindre tilbøjelighed til at udvise selvstændige initiativer.
Som  

 nævnt  

 ovenfor i afsnit 1 må jeg ud fra de sagsakter jeg har modtaget, lægge til  

 grund  

 at den individuelle begrundelse for at afskedige Dem var vurderingen om at De  

 udviste mindre tilbøjelighed til at udvise selvstændige  

 initiativer, og at  

 der ikke var tilvejebragt oplysninger som redegjorde nærmere for baggrunden  

 for  

 denne vurdering.
På den baggrund må jeg lægge til grund at de oplysninger som  

 Arbejdsformidlingen (X) forelagde Dem den 26. september 2001, var i  

 overensstemmelse med forvaltningslovens § 19, stk. 1, i den forstand at det  

 var  

 disse oplysninger der af arbejdsformidlingen blev tillagt væsentlig betydning  

 ved udvælgelsen af Dem som en af dem der blev påtænkt afskediget.
Et andet  

 spørgsmål er så om sagsoplysningsprincippet var opfyldt, hvortil jeg henviser  

 til det jeg har anført ovenfor i afsnit 1.
For så vidt angår partshøring  

 forud for Beskæftigelsesministeriets afgørelse af 7. marts 2002, fremgår det  

 at  

 ministeriet forud for afgørelsen indhentede en udtalelse fra  

 Arbejdsmarkedsstyrelsen i anledning af Deres klage.
I udtalelse af 15.  

 februar  

 2002 bemærkede Arbejdsmarkedsstyrelsen bl.a. at De ikke tidligere havde  

 anført  

 at afskedigelsen af Dem var begrundet i forventninger til regionernes økonomi  

 i  

 de kommende år, hvorfor Arbejdsmarkedsstyrelsen ikke havde taget særskilt  

 stilling hertil.
Arbejdsmarkedsstyrelsen udtalte herefter at regionen i notat  

 af 24. september 2001 redegjorde for at den havde modtaget driftsbevilling  

 for  

 2002 hvoraf det fremgik at regionens bevilling for 2002 blev beskåret med 2,5  

 pct. i forhold til budgettet for 2001, og at når styrelsen meldte en  

 bevilling  

 ud for 2002 som var beskåret i forhold til 2001, var regionen forpligtet til  

 at  

 handle i forhold hertil.
 Arbejdsmarkedsstyrelsens  

 udtalelse af 15. februar 2002 blev ikke forud for Beskæftigelsesministeriets  

 afgørelse af 7. marts 2002 forelagt Dem med henblik på Deres eventuelle  

 bemærkninger.
Udtalelsen af 15. februar  

 2002 ses ikke at indeholde oplysninger vedrørende sagens faktiske  

 omstændigheder  

 som De ikke allerede var bekendt med.
Som følge heraf var der ikke i henhold  

 til forvaltningslovens § 19, stk. 1, pligt til forud for  

 Beskæftigelsesministeriets  

 afgørelse af 7. marts 2002 at partshøre Dem over oplysninger i udtalelsen.
2.2. Begrundelse Forvaltningslovens §§ 22 og  

 24 indeholder følgende bestemmelser om begrundelse:
 § 22. En afgørelse skal, når  

 den meddeles skriftligt, være ledsaget af en begrundelse, medmindre  

 afgørelsen  

 fuldt ud giver den pågældende part medhold.
§ 24. En begrundelse for en  

 afgørelse skal indeholde en henvisning til de retsregler, i henhold til  

 hvilke  

 afgørelsen er truffet.
I det omfang, afgørelsen efter disse regler beror på  

 et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen.
 Stk. 2. Begrundelsen skal  

 endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
Stk. 3. Begrundelsens indhold  

 kan begrænses, i det omfang partens interesse i at kunne benytte kendskab til  

 denne til varetagelse af sit tarv findes at burde vige for afgørende hensyn  

 til  

 den pågældende selv eller til andre private eller offentlige interesser, jfr.  

 §  

 15. Arbejdsformidlingen (X)  

 meddelte Dem i brev af 25. oktober 2001 at De blev afskediget fra Deres  

 stilling som erhvervsvejleder.
Det følger af forvaltningslovens § 22 at denne  

 afgørelse  

 skulle ledsages af en begrundelse, og begrundelsen skulle opfylde  

 betingelserne  

 i forvaltningslovens § 24, stk. 1 og 2.
I brevet af 25. oktober 2001  

 blev der henvist til § 25 i fællesoverenskomsten mellem Finansministeriet og  

 Lærernes Centralorganisation/Overenskomstansattes Centralorganisation.
Som  

 begrundelse for afgørelsen blev der henvist til bevillingsmangel og heraf  

 følgende lønsumsmangel samt til at De ud fra en relativ vurdering i forhold  

 til  

 de medarbejdere der ikke blev påtænkt afskediget, udviste mindre  

 tilbøjelighed  

 til at udvise selvstændige initiativer.
Sidstnævnte var et ud af de fem  

 kriterier som blev angivet som dem ledelsen havde lagt vægt på ved  

 udvælgelsen  

 af dem der skulle afskediges.
Begrundelsen i  

 Arbejdsformidlingen (X)s brev af 25. oktober 2001 indeholdt en  

 henvisning til  

 overenskomstens § 25 som den retsregel i henhold til hvilken afgørelsen var  

 truffet.
Det følger af denne bestemmelse at for funktionærer og månedslønnede  

 ikke-funktionærer gælder funktionærlovens regler om bl.a. varsling.
I § 2 i  

 funktionærloven (lovbekendtgørelse nr. 691 af 20. august 2002) bestemmes det  

 at  

 en arbejdsaftale mellem arbejdsgiveren og funktionæren kan bringes til ophør  

 ved opsigelse efter forudgående varsel i overensstemmelse med nærmere i  

 bestemmelsen  

 angivne regler.
Begrundelsen indeholdt ikke oplysning om at det var  

 funktionærlovens regler om varsling der fandt anvendelse, herunder en  

 henvisning til de relevante regler i loven.
Arbejdsformidlingen (X)s  

 begrundelse  

 i brevet af 25. oktober 2001 opfyldte således ikke kravet i  

 forvaltningslovens  

 § 24, stk. 1, 1. pkt., hvilket den burde have gjort.
Jeg har gjort  

 Arbejdsformidlingen (X) bekendt med min opfattelse.
Det fremgår at hverken  

 Arbejdsmarkedsstyrelsen i afgørelse af 9. januar 2002 eller  

 Beskæftigelsesministeriet  

 i afgørelse af 7. marts 2002 påtalte Arbejdsformidlingen (X)s  

 overtrædelse af  

 forvaltningslovens § 24, stk. 1, 1. pkt., hvilket de burde have gjort.
Jeg  

 har  

 gjort Arbejdsmarkedsstyrelsen og Beskæftigelsesministeriet bekendt med min  

 opfattelse.
Afgørelsen om at afskedige  

 Dem i henhold til overenskomstens § 25 beroede på Arbejdsformidlingen  

 (X)s  

 administrative skøn.
Begrundelsen skulle således i henhold til  

 forvaltningslovens § 24, stk. 1, 2. pkt., angive de hovedhensyn der havde  

 været  

 bestemmende for skønsudøvelsen.
Endvidere skulle begrundelsen i henhold til  

 forvaltningslovens § 24, stk. 2, om fornødent tillige indeholde en kort  

 redegørelse for de oplysninger vedrørende sagens faktiske omstændigheder som  

 var tillagt væsentlig betydning for afgørelsen.
I Arbejdsformidlingen (X)s  

 brev af 25. oktober 2001 blev der bl.a. under henvisning til  

 arbejdsformidlingens  

 brev af 26. september 2001 til Dem redegjort for den bevillingsmangel og  

 heraf  

 følgende lønsumsmangel som lå til grund for at spørgsmålet om afskedigelse  

 var  

 opstået, og det blev angivet at De ud fra en relativ vurdering i forhold til  

 de  

 medarbejdere der ikke blev påtænkt afskediget, udviste mindre tilbøjelighed  

 til  

 at udvise selvstændige initiativer.
Sidstnævnte var et ud af de fem kriterier  

 som blev angivet som dem ledelsen havde lagt vægt på ved udvælgelsen af dem  

 der  

 skulle afskediges.
Som nævnt ovenfor i afsnit 1 må jeg på grundlag af de  

 sagsakter jeg har modtaget, lægge til grund at den individuelle begrundelse  

 for  

 at afskedige Dem var en vurdering hvorefter De udviste mindre  

 tilbøjelighed  

 til at udvise selvstændige initiativer, og at der ikke var tilvejebragt  

 oplysninger som redegjorde nærmere for baggrunden for denne vurdering.
På den  

 baggrund er det min opfattelse at Arbejdsformidlingen (X) ved sit brev af 25.  

 oktober 2001 har opfyldt forvaltningslovens § 24, stk. 1, 2. pkt., og stk. 2,  

 idet det var de angivne hovedhensyn der havde været bestemmende for  

 skønsudøvelsen, og det var de angivne oplysninger vedrørende sagens faktiske  

 omstændigheder der af arbejdsformidlingen blev tillagt væsentlig betydning  

 ved  

 afgørelsen om at afskedige Dem.
3. Konklusion Jeg finder at det havde været  

 mest i overensstemmelse med sagsoplysningsprincippet hvis der forud for  

 afskedigelsen af Dem havde været tilvejebragt oplysninger som redegjorde  

 nærmere for baggrunden for vurderingen hvorefter De udviste mindre  

 tilbøjelighed til at udvise selvstændige initiativer, herunder konkrete  

 oplysninger om hvorledes denne mindre tilbøjelighed hos Dem til at udvise  

 selvstændige initiativer viste sig.
 Jeg har overvejet om det  

 anførte giver mig grundlag for at henstille til Beskæftigelsesministeriet at  

 genoptage sagen, men jeg har efter omstændighederne, herunder navnlig det  

 forhold at De kort tid efter afskedigelsen fik nyt arbejde, ikke fundet  

 tilstrækkeligt grundlag herfor.
 Endvidere finder jeg at  

 Arbejdsformidlingen (X)s begrundelse i afgørelsen af 25. oktober 2001  

 ikke  

 opfyldte kravet i forvaltningslovens § 24, stk. 1, 1. pkt., om henvisning til  

 de retsregler i henhold til hvilke en afgørelse er truffet, og at  

 Arbejdsmarkedsstyrelsen og Beskæftigelsesministeriet burde have påtalt dette  

 i  

 deres afgørelser.
Jeg foretager mig herefter  

 ikke mere i sagen. Ved brev af 19. oktober 2004  

 meddelte Beskæftigelsesministeriet mig at ministeriet havde taget mine  

 synspunkter til efterretning, og at ministeriet ved brev af samme dato havde  

 beklaget over for A.
