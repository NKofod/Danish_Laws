Fremsat den 9. december 1998 af  

 Socialministeren (Karen Jespersen) Forslag til Lov om ændring af lov om dagpenge ved  

 sygdom eller fødsel (Ændret finansiering af kommunernes udgifter til  

 sygedagpenge efter 52 uger) § 1 I lov om dagpenge ved sygdom eller fødsel, jf.  

 lovbekendtgørelse nr. 632 af 22. juli 1997, som ændret senest  

 ved § 5 i lov nr. 468 af 1. juli 1998, indsættes i § 30,  

 stk. 1, som 4. punktum:
» § 2 Loven træder i kraft den 5. juli 1999 og har virkning for sager,  

 hvor der den 5. juli 1999 eller senere er udbetalt sygedagpenge for mere end  

 52 uger.
Bemærkninger til lovforslaget Almindelige bemærkninger Lovforslagets indhold Staten afholder i dag 100 pct. af kommunernes udgifter til  

 sygedagpenge i de første 8 uger og herefter 50 pct. af udgifterne.
 Der foreslås en ændring af finansieringen,  

 således at kommunerne fuldt ud afholder udgiften til sygedagpenge, der  

 udbetales efter 52 uger regnet fra 1. fraværsdag i det aktuelle  

 sygefravær.
 Efter de gældende regler ophører udbetalingen  

 af sygedagpenge, når der er udbetalt dagpenge eller løn under  

 sygdom for mere end 52 uger i de forudgående 18 kalendermåneder,  

 medmindre kommunen efter reglerne i lovens § 22 træffer beslutning  

 om, at udbetalingen kan forlænges.
 En afskaffelse af den statslige medfinansiering af  

 sygedagpengeudgifterne efter den 52. uge vil medvirke til at fremme  

 kommunernes tilskyndelse til så hurtigt som muligt at  

 iværksætte en indsats med henblik på den enkelte  

 sygedagpengemodtagers tilbagevenden til arbejdsmarkedet.
Økonomiske og administrative bemærkninger Forslaget om ændrede finansieringsregler for  

 sygedagpenge, der indebærer, at kommunerne fuldt ud skal afholde  

 udgiften til sygedagpenge efter 52 uger, skønnes at medføre en  

 mindreudgift i 1999 for staten af en størrelsesorden på ca. 440  

 mill. kr. og en tilsvarende merudgift for kommunerne.
 For år 2000 og efterfølgende år  

 skønnes en mindre udgift for staten og en tilsvarende merudgift for  

 kommunerne på ca. 880 mill kr, idet de økonomiske konsekvenser  

 af lovforslaget endnu ikke er endeligt afklaret.
 Kommunerne kompenseres for merudgiften over DUT (det  

 udvidede totalbalance princip), således at omlægningen er  

 udgiftsneutral for kommunerne under et.
Indenrigsministeriet har foretaget en beregning af de  

 byrdefordelingsmæssige konsekvenser for kommunerne, som viser, at  

 konsekvenserne ved det foreliggende forslag må anses for at være  

 begrænset.
I 8 kommuner vil omlægningen medføre en  

 merudgift svarende til en stigning i den kommunale skatteprocent på  

 mellem 0,1 - 0,2 procentpoint på helårsbasis.
I 1999 vil  

 stigningen være mindre.
Forslaget om ændrede finansieringsregler på  

 sygedagpengeområdet kan ses i sammenhæng med de netop  

 foreslåede ændrede finansieringsregler på  

 førtidspensionsområdet.
Det indgår således i  

 finanslovsaftalen for 1999, at de byrdefordelingsmæssige konsekvenser  

 skal drøftes i Indenrigsministeriets finansieringsudvalg.
I denne  

 forbindelse vil også behovet for en overgangsordning af  

 nærværende forslag blive vurderet.
 De økonomiske og administrative konsekvenser af  

 forslaget skal forhandles med de kommunale parter.
Erhvervsmæssige og miljømæssige konsekvenser  

 herunder forholdet til EU-retten Forslaget har ingen miljømæssige eller  

 erhvervsmæssige konsekvenser.
 Forslaget indeholder ikke EU-retlige aspekter.
Vurdering af konsekvenser af lovforslag Positive  

  konsekvenser/merudgifter  

 (hvis ja, angiv omfang) Negative  

 konsekvenser/merudgifter  

 (hvis ja, angiv omfang) Økonomiske konsekvenser for stat, kommuner og  

 amtskommuner Stat: mindreudgift i 1999 på ca. 440 mill. kr.
 År 2000 og efterfølgende år mindreudgift på ca.  

 880 mill. kr.
 Kommuner: merudgift i 1999 på ca. 440 mill. kr.
 År 2000 og efterfølgende år merudgift på ca. 880  

 mill. kr.
Administrative konsekvenser for stat, kommuner og  

 amtskommuner ingen ingen Økonomiske konsekvenser for erhvervslivet ingen ingen Administrative konsekvenser for erhvervslivet ingen ingen Miljømæssige konsekvenser ingen ingen Administrative konsekvenser for borgerne ingen ingen Forholdet til EU-retten Lovforslaget indeholder ingen EU-retlige aspekter Bemærkninger til lovforslagets enkelte  

 bestemmelser Til § 1 Der foreslås en ændring af finansieringen,  

 således at kommunerne fuldt ud afholder udgiften til de sygedagpenge,  

 der udbetales i en sammenhængende periode efter den 52. uge i det  

 aktuelle sygefravær.
Såvel for offentligt ansatte som for privat  

 ansatte regnes de 52 uger fra den ansattes 1. sygedag i det aktuelle  

 sygefravær.
Til § 2 Det foreslås, at lovforslaget træder i kraft mandag den 5.  

 juli 1999 og omfatter alle sager, hvor der på  

 ikrafttrædelsestidspunktet er udbetalt sygedagpenge for mere end 52  

 uger.
Bilag Lovforslaget sammenholdt med gældende lov Gældende formulering Lovforslaget § 30.
 I  § 30, stk.1, indsættes  

 som 4. punktum:
