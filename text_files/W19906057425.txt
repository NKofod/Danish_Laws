 Klager søgte ikke om uddannelsesstøtte i støtteåret 1989/90 og blev  

 derfor først indplaceret i klippekortsystemet pr. 1. august 1990.
 SU-styrelsen mente, at man ved indplaceringen skulle medregne alle  

 indskrivningsperioder frem til indplaceringstidspunktet, d.v.s.
også støtteåret 1989/90. Klager havde således ikke sparet klip op  

 efter 1. august 1989 og opfyldte ikke betingelserne for at få dobbeltklip.  

 Ankenævnet fandt, at den manglende indplacering i klippekortsystemet pr. 1.  

 august 1989 ikke kunne bevirke, at støtteåret 1989/90 skulle regnes som  

 forbrugt støttetid, men perioden skulle regnes som opsparet støttetid.
Klager  

 var derefter berettiget til dobbeltklip i de sidste 12 måneder af sin  

 uddannelse.
 Ankenævnets brev af 23. november 1990:
I et brev af 3. august 1990 har De klaget over, at Styrelsen for Statens  

 Uddannelsesstøtte ved støttemeddelelsen for støtteperioden 1. august - 31.  

 december 1990 ikke har tildelt Dem dobbeltklip i de sidste 12 måneder af  

 Deres uddannelse.
De har undladt at søge støtte i hele støtteåret 1. august  

 1989 - 31. juli 1990, men har ikke været indplaceret i klippekortsystemet.
Da  

 De er i en videregående uddannelse, der er normeret til at vare mere end 48  

 måneder og forventer at afslutte uddannelsen i juni 1991, samt har undladt at  

 søge om støtte i et støtteår, mener De, at De på nuværende tidspunkt burde  

 kunne indplaceres med 24 resterende klip og ikke som afgørelsen lyder på: 12  

 klip.
 Det fremgår af sagen, at De har været indskrevet ved Københavns  

 Universitet ved medicinstudiet siden efteråret 1980. Ved støtteberegningen  

 for støtteperioden 1. august - 31. december 1990 blev der medregnet 7 år som  

 tidligere indskrivningsperiode.
SU-styrelsen har i brev af 27. september 1990 i anledning af Deres klage  

 afgivet en udtalelse, som De har fået tilsendt i kopi.
Styrelsen anfører, at  

 De er blevet indplaceret i klippekortsystemet pr. 1. august 1990. Styrelsen  

 henviser til § 17 i bekendtgørelse nr. 224 af 30. marts 1990 om  

 uddannelsesstøtte, hvorefter de uddannelsessøgende indplaceres i klippekortet  

 på det tidspunkt, hvor de første gang efter 1. august 1989 søger støtte til  

 den videregående uddannelse.
Indplaceringen er sket efter reglerne i § 21 i  

 bekendtgørelsen.
Efter styrelsens opfattelse følger det af § 21 sammenholdt  

 med § 17, at man ved indplaceringen skal medregne indskrivningsperioder frem  

 til indplaceringstidspunktet.
I det foreliggende tilfælde betyder det, at  

 også studieåret 1989/90 skal medregnes.
De har derfor ikke sparet klip op  

 efter 1. august 1989. Styrelsen er på denne baggrund enig med Københavns  

 Universitet i, at De ikke opfylder betingelserne for at få dobbeltklip, jf. §  

 3 a, stk. 2, i Undervisnings- og Forskningsministeriets bekendtgørelse nr.  

 917 af 22. december 1989 af lov om statens uddannelsesstøtte, sammenholdt med  

 § 2, stk. 1, i lov nr. 823 af 21. december 1988 og punkt 4.3.7 i Tillæg til  

 Håndbog om statens uddannelsesstøtte 1989/90 for efteråret 1990. De har i et  

 brev af 23. oktober 1990 kommenteret styrelsens udtalelse.
Undervisningsministeriet har i brev af 8. november 1990 afgivet en  

 udtalelse i sagen.
Ministeriet anfører, at den indskrivningstid, der  

 fradrages i forbindelse med indplaceringen, betragtes som forbrugt.
Den  

 pågældende periode kan følgelig ikke også anses for en opsparingsperiode.
Ankenævnet lægger til grund, at det fremgår af § 17, stk. 1, i  

 Undervisnings- og Forskningsministeriets bekendtgørelse nr. 224 af 30. marts  

 1990 om uddannelsesstøtte, at de uddannelsessøgende indplaceres i  

 klippekortsystemet på det tidspunkt, hvor de første gang efter den 1. august  

 1989 søger om støtte.
Indplaceringen sker efter reglerne i §§ 19, 20 og 21.  

 For uddannelsessøgende, der har påbegyndt deres første støtteberettigende  

 videregående uddannelse før 15. marts 1988, findes reglerne i § 21 i samme  

 bekendtgørelse.
Indplaceringen sker med en støttetid svarende til sædvanlig  

 studietid for den igangværende uddannelse med tillæg af 1 år og med fradrag  

 for indskrivningsperioder ved den igangværende uddannelse og ved tidligere  

 afsluttede eller afbrudte støtteberettigende videregående uddannelser.
Det var et almindeligt princip ved klippekortsystemets indførelse, at også  

 ældre studerende skulle ind under det nye system og dermed indplaceres fra 1.  

 august 1989, hvis de søgte om støtte.
Dette princip fremgår af  

 bekendtgørelsens §§ 20 og 21. Med SUstyrelsens og ministeriets fortolkning  

 udstrækker man de tidligere regler til at gælde også efter denne dato.
 Der var ikke noget til hinder for, at De i støtteåret 1989/90 kunne have  

 søgt om støtte, idet De var indskrevet ved Københavns Universitet i dette  

 støtteår.
 Ankenævnet finder herefter, at De skal have medhold i Deres klage, og at  

 De er berettiget til dobbeltklip i de sidste 12 måneder af Deres uddannelse.  

 Støtteåret 1989/90 skal således ikke regnes som forbrugt støttetid, men som  

 opsparet støttetid.
