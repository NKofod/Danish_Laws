Bekendtgørelse om COVID-19 hos pelsdyr I medfør af § 27, stk. 2, § 29, § 30, stk. 1, 3 og 4, § 33, § 53, § 62 og § 70, stk. 3, i lov om hold af dyr, jf. lovbekendtgørelse nr. 38 af 15. januar 2020, fastsættes efter bemyndigelse i henhold til § 7, stk. 1, nr. 1, og § 10, stk. 1, nr. 1, 2 og 5, i bekendtgørelse nr. 596 af 7. maj 2020 om Fødevarestyrelsens opgaver og beføjelser:
Anvendelse og definitioner § 1. Formålet med denne bekendtgørelse er at fastsætte bestemmelser for håndteringen af COVID-19 hos pelsdyr.
 § 2. I denne bekendtgørelse forstås ved:
 1) Besætning: En samling af dyr af samme dyreart, som anvendes til et bestemt formål, som er knyttet til en bestemt geografisk beliggenhed, og som har en ejer i form af en juridisk eller fysisk person.
 2) Besætningsområde: Et område, der omfatter de arealer og rum, som benyttes i den daglige drift og pasning af besætningen.
 3) Bruger: Enhver fysisk eller juridisk person, som midlertidigt eller permanent har ansvaret for et pelsdyrhold.
 4) COVID-19: Infektion med SARS-CoV-2.
 5) Familiedyr: Dyr, der holdes i hjemmet.
 6) Hegn: Afgrænsning af pelsdyrholdets besætningsområde, som består af væggene på lukkede haller eller omfangshegn rundt om haller med pelsdyr i bure.
 7) Pelsdyr: Mink og ildere i pelsdyrhold.
 8) Pelsdyrhold: En besætning bestående af pelsdyr, for hvilke der er pligt til at lade sig registrere i det Centrale Husdyrbrugsregister.
Mistanke og anmeldepligt § 3. Ved mistanke om, at et pelsdyrhold er inficeret med COVID-19, skal ejeren eller brugeren straks kontakte en dyrlæge.
 Stk. 2. Der er mistanke om COVID-19, når der i et pelsdyrhold hos flere pelsdyr optræder luftvejssymptomer, herunder særligt:
1) stødende eller pustende vejtrækning, 2) vejrtrækning med åben mund, eller 3) vandigt flåd fra snuden.
 Stk. 3. Symptomerne i henhold til stk. 2, kan forekomme i kombination med andre kliniske symptomer, bl.a. forøget dødelighed, øjenflåd, nedstemthed og sløvhed.
 Stk. 4. Et pelsdyrhold kan anses for mistænkt for at være smittet med COVID-19, når der har været kontakt til mennesker, som har fået påvist COVID-19.
 Stk. 5. Et pelsdyrhold kan anses for mistænkt for at være smittet med COVID-19, når pelsdyrholdet har været i kontakt med mistænkte eller smittede pelsdyrhold.
 § 4. Får en dyrlæge i øvrigt i forbindelse med sit arbejde mistanke om forekomst af COVID-19 hos et pelsdyr, skal dyrlægen straks underrette Fødevarestyrelsen og efter dennes anvisning udtage og indsende materiale til undersøgelse på det nationale referencelaboratorium.
 § 5. Dyrlæger og ansatte på diagnostiske laboratorier skal ved påvisning af COVID-19 hos pelsdyr straks underrette Fødevarestyrelsen.
Screening § 6. Ejeren eller brugeren af et pelsdyrhold skal på Fødevarestyrelsens anmodning lade Fødevarestyrelsen udtage og indsende prøver af relevant materiale fra pelsdyrene eller pelsdyrholdets omgivelser til undersøgelse for COVID-19.
 Stk. 2. Ejeren eller brugeren skal bistå Fødevarestyrelsen med prøveudtagningen, jf. stk. 1.
 Stk. 3. Resultater fra undersøgelserne i stk. 1 vil bl.a. blive benyttet til at kortlægge udbredelsen af COVID-19 i pelsdyr.
 Stk. 4. De i stk. 1 nævnte prøver kan indgå i forskningsprojekter vedrørende COVID-19.
Overvågning § 7. På Fødevarestyrelsens anmodning skal ejeren eller brugeren af et pelsdyrhold udtage svælgsvaber-prøver fra aflivede eller nyligt selvdøde pelsdyr og indsende prøverne til det nationale referencelaboratorium til undersøgelse for COVID-19 efter anvisning fra Fødevarestyrelsen.
 Stk. 2. Vejledning om prøveudtagning, herunder prøveudtagningsfrekvensen for de i stk. 1 nævnte prøver fremgår af Fødevarestyrelsens hjemmeside på www.fvst.dk.
 Stk. 3. Hvis ejeren eller brugeren af et pelsdyrhold undlader at udtage eller indsende de i stk. 1 nævnte prøver, kan Fødevarestyrelsen udtage prøverne i forbindelse med et opfølgende kontrolbesøg.
 Stk. 4. Resultater fra undersøgelserne i stk. 1 vil bl.a. blive benyttet til at kortlægge udbredelsen af COVID-19 i pelsdyr.
 Stk. 5. De i stk. 1 nævnte prøver kan indgå i forskningsprojekter vedrørende COVID-19.
 § 8. Prøver udtaget eller påbudt udtaget af en myndighed under Miljø- og Fødevareministeriet med henblik på bestemte undersøgelser kan blive undersøgt for COVID-19.
COVID-19 smittebeskyttelsesplan § 9. Ejeren eller brugeren af et pelsdyrhold skal udarbejde en COVID-19 smittebeskyttelsesplan, som har til formål at modvirke smittespredning til og fra besætningen.
 Stk. 2. COVID-19 smittebeskyttelsesplanen skal mindst omfatte de punkter, der er anført i bilag 1.
 Stk. 3. Ejeren eller brugeren af pelsdyrholdet skal opbevare den til enhver tid gældende smittebeskyttelsesplan og skal på forlangende umiddelbart kunne forevise og udlevere smittebeskyttelsesplanen til Fødevarestyrelsen.
 § 10. Ejeren eller brugeren af et pelsdyrhold skal efterleve de smitteforebyggende foranstaltninger, der fremgår af besætningens COVID-19 smittebeskyttelsesplan.
 Stk. 2. Ejeren eller brugeren af pelsdyrholdet skal endvidere sørge for, at de i stk. 1 nævnte foranstaltninger efterleves af ansatte og alle øvrige personer, som fast eller lejlighedsvist kommer i besætningsområdet.
Offentligt tilsyn § 11. Fødevarestyrelsen kan sætte en besætning under offentligt tilsyn på baggrund af kliniske tegn, post-mortem undersøgelser, eller såfremt der i prøverne af de i § 6, stk. 1, § 7, stk. 1 eller stk. 3 eller § 8 er påvist COVID-19 virus eller specifikke antistoffer mod dette virus.
 Stk. 2. Andre besætninger på samme ejendom eller besætninger, som har haft kontakt til mistænkte eller smittede besætninger, kan ligeledes sættes under offentligt tilsyn.
 Stk. 3. Besætninger, hvor der har været kontakt til mennesker, som har fået påvist COVID-19, kan også sættes under offentligt tilsyn.
Offentligt tilsyn ved mistanke § 12. Fødevarestyrelsen kan sætte en besætning, der mistænkes for at være smittet med COVID-19, under offentligt tilsyn.
Det offentlige tilsyn kan bl.a. omfatte følgende:
 1) Fødevarestyrelsen kan påbyde ejeren eller den ansvarlige for besætningen at lade udtage prøver og indsende materiale fra besætningen til undersøgelse for COVID-19 på det nationale referencelaboratorium.
 2) Besætningen må ikke til- eller fraføres dyr.
 3) Den ansvarlige for besætningen har pligt til at sørge for at underrette alle, der kommer i kontakt med pelsdyrholdet, herunder destruktionsanstalt, pelsningscentral, fodercentral, konsulent, dyrlæge m.fl., om, at pelsdyrholdet er mistænkt for at være smittet med COVID-19.
 4) Den ansvarlige for besætningen skal meddele Fødevarestyrelsen om alle forhold, der har betydning for afklaring af mulige smitteveje.
 5) Selvdøde eller aflivede pelsdyr, samt pels og kroppe af dyr, der er pelset i besætningen, skal håndteres efter anvisning fra Fødevarestyrelsen.
 6) Maskiner og materiel, herunder bure, redekasser, haller, transportkasser, udstillingsfælder, æde- og drikkekar og andre genstande skal behandles efter anvisning fra Fødevarestyrelsen.
 7) Foder skal håndteres efter anvisning fra Fødevarestyrelsen.
 8) Husdyrgødning skal håndteres efter anvisning fra Fødevarestyrelsen.
9) Den ansvarlige for besætningen skal sikre, at transportmidler og chauffører, der leverer foder til besætningen, bliver uden for hegnet.
Efter levering til en besætning under offentligt tilsyn, må der samme dag ikke leveres til andre besætninger.
 10) Den ansvarlige for besætningen har pligt til at sørge for, at alle, der kommer i besætningen, anvender passende værnemidler i form af rent og vaskbart fodtøj, kedeldragt eller engangsovertræksdragt, åndedrætsværn  FFP3 maske, som slutter tæt til ansigtet, samt tætsiddende beskyttelsesbriller.
 11) Den ansvarlige for besætningen skal træffe foranstaltninger, så hunde og katte som færdes i besætningsområdet holdes inden for dette område.
 12) Den ansvarlige for besætningen skal træffe foranstaltninger, så familiedyr ikke må have adgang til besætningsområdet.
 13) Den ansvarlige for besætningen skal ved udgangen fra besætningsområdet etablere bad med sæbe, som skal benyttes af ejere, ansatte og alle øvrige personer, som fast eller lejlighedsvist kommer i besætningen, og sikre, at de nævnte personer foretager bad som det sidste inden afslutningen af arbejdsdagen.
 14) Den ansvarlige for besætningen skal indsamle og registrere døde pelsdyr og deres dødsdato.
 Stk. 2. Foranstaltningerne i stk. 1 opretholdes, indtil Fødevarestyrelsen ophæver eller ændrer det offentlige tilsyn.
Offentligt tilsyn ved konstatering af smitte § 13. En besætning kan anses for at være smittet med COVID-19, når Fødevarestyrelsen på baggrund af, at der i én eller flere prøver fra dyr i besætningen ved laboratorieundersøgelse på det nationale referencelaboratorium er påvist COVID-19 virus.
§ 14. Når COVID-19 er konstateret i en besætning, kan Fødevarestyrelsen sætte besætningen under offentligt tilsyn.
Det offentlige tilsyn kan bl.a. omfatte følgende:
 1) Besætningen vil blive pålagt yderligere undersøgelser.
 2) Besætningen må ikke til- eller fraføres dyr.
 3) Den ansvarlige for besætningen har pligt til at sørge for at underrette alle, der kommer i kontakt med pelsdyrholdet, herunder destruktionsanstalt, pelsningscentral, fodercentral, konsulent, dyrlæge m.fl., om, at pelsdyrholdet er smittet med COVID-19.
 4) Den ansvarlige for besætningen skal meddele Fødevarestyrelsen om alle forhold, der har betydning for afklaring af mulige smitteveje.
 5) Selvdøde eller aflivede pelsdyr, samt pels og kroppe af dyr, der er pelset i besætningen, skal håndteres efter anvisning fra Fødevarestyrelsen.
 6) Maskiner og materiel, herunder bure, redekasser, haller, transportkasser, udstillingsfælder, æde- og drikkekar og andre genstande skal behandles efter anvisning fra Fødevarestyrelsen.
 7) Foder skal håndteres efter anvisning fra Fødevarestyrelsen.
 8) Husdyrgødning skal håndteres efter anvisning fra Fødevarestyrelsen.
9) Den ansvarlige for besætningen skal sikre, at transportmidler og chauffører, der leverer foder til besætningen, bliver uden for hegnet.
Efter levering til en besætning under offentligt tilsyn, må der samme dag ikke leveres til andre besætninger.
 10) Den ansvarlige for besætningen har pligt til at sørge for, at alle, der kommer i besætningen, anvender passende værnemidler i form af rent og vaskbart fodtøj, kedeldragt eller engangsovertræksdragt, åndedrætsværn  FFP3 maske, som slutter tæt til ansigtet, samt tætsiddende beskyttelsesbriller.
 11) Den ansvarlige for besætningen skal træffe foranstaltninger, så hunde og katte som færdes i besætningsområdet holdes inden for dette område.
 12) Den ansvarlige for besætningen skal træffe foranstaltninger, så familiedyr ikke må have adgang til besætningsområdet.
 13) Den ansvarlige for besætningen skal ved udgangen fra besætningsområdet etablere bad med sæbe, som skal benyttes af ejere, ansatte og alle øvrige personer, som fast eller lejlighedsvist kommer i besætningen, og sikre, at de nævnte personer foretager bad som det sidste inden afslutningen af arbejdsdagen.
 14) Den ansvarlige for besætningen skal sammen med Fødevarestyrelsen kontrollere hegn og indretninger, der skal forhindre, at pelsdyr undslipper, med henblik på at sikre, at hegn og indretninger er i god og funktionel stand.
 15) Den ansvarlige for besætningen skal efter Fødevarestyrelsens anvisning etablere et skriftligt egenkontrolprogram, hvori antallet af pelsdyr opgøres dagligt pr. række og pr. hus.
 16) Den ansvarlige for besætningen skal føre tilsyn med pelsdyrenes foderforbrug pr. bur, og såfremt der konstateres et unormalt lavt foderforbrug i et bur, gennemgå buret for at konstatere, om et eller flere pelsdyr er sluppet ud af buret.
 17) Er der undslupne pelsdyr på ejendommen, skal disse straks indfanges.
 18) Den ansvarlige for besætningen skal indsamle og registrere døde pelsdyr og deres dødsdato.
 Stk. 2. Foranstaltningerne i stk. 1 opretholdes, indtil Fødevarestyrelsen ophæver eller ændrer det offentlige tilsyn.
Afholdelse af udgifter § 15. Fødevarestyrelsen afholder udgifterne til udtagelse, indsendelse og undersøgelse af de i § 4, § 6, stk. 1, § 12, stk. 1, nr. 1 og § 14, stk. 1, nr. 1 nævnte prøver.
 Stk. 2. Fødevarestyrelsen afholder ikke udgifterne til bistand fra ejeren eller brugeren af et pelsdyrhold i forbindelse med prøveudtagning efter § 6, stk. 2.
 Stk. 3. Fødevarestyrelsen afholder udgifterne til undersøgelse af de i § 7, stk. 1 og § 8 nævnte prøver.
 Stk. 4. Fødevarestyrelsens udgifter til den opfølgende kontrol jf. § 7, stk. 3 afholdes af ejer eller bruger af pelsdyrholdet efter den til enhver tid gældende bekendtgørelse om betaling for kontrol af fødevarer og levende dyr m.v.
Straf og ikrafttræden § 16. Med bøde straffes den, der:
1) overtræder § 3, stk. 1, §§ 4  5, §§ 9  10, eller 2) ikke opretholder foranstaltninger givet efter § 12 eller § 14.
 Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er:
1) forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 17. Bekendtgørelsen træder i kraft den 20. juli 2020.
 Stk. 2. Bekendtgørelse nr. 926 af 22. juni 2020 om COVID-19 hos pelsdyr ophæves.
Fødevarestyrelsen, den 17. juli 2020 P.D.V.E.B.Tim Petersen / Sibel Zuferov Bilag 1 COVID-19 smittebeskyttelsesplan Brug af værnemidler og forholdsregler i øvrigt har til formål at mindske risiko for spredning af COVID-19 og forebygge smitte mellem mennesker og pelsdyr i pelsdyrhold.
 På baggrund af de konkrete forhold i besætningen udarbejder den besætningsansvarlige en COVID-19 smittebeskyttelsesplan.
 For alle pelsdyrhold skal COVID-19 smittebeskyttelsesplanen omhandle følgende elementer:
 Procedure for:
 At personkredsen, som fast eller lejlighedsvis kommer i besætningen, begrænses, og at besøgende undgås  Håndvask med sæbe, tørring med engangspapir-håndklæde efterfulgt af hånddesinfektion, som minimum ved indgang og udgang fra besætningen  Tøjskifte til og fra besætningen, herunder en beskrivelse af, hvordan det sikres, at tøj anvendt uden for besætningen ikke kommer i kontakt med tøj, der har været anvendt i besætningen  Brug af kirurgisk maske i besætningen ved håndtering af pelsdyr, inden for en meters afstand til dyrene  Fodtøjsskift eller vask og desinfektion af fodtøj, herunder en beskrivelse af, hvordan det sikres, at fodtøj anvendt i besætningen, ikke kommer i kontakt med fodtøj, der har været anvendt uden for besætningen  Håndtering og bortskaffelse af engangsmaterialer, så det hindres, at omgivelserne bliver forurenet  At genstande som fx mobiltelefoner, værktøj o.l. som udgangspunkt ikke bringes med ind i besætningen.
Hvis der medbringes genstande, skal disse desinficeres før og efter adgang til besætningsområdet.
Mobiltelefoner kan anbringes i klar plastpose, som er tæt lukket under ophold i besætningsområdet  At følge sundhedsmyndighedernes anbefalinger om at hoste og nyse i ærmet, samt rengøre kontaktpunkter jævnligt Herudover skal COVID-19 smittebeskyttelsesplanen indeholde en beskrivelse af:
 Hvorledes det sikres, at personer, der kommer i besætningsområdet, ikke har symptomer på eller er smittet med COVID-19, eller er defineret som nær kontakt til en person med COVID-19  Hvordan procedurerne samt instruktion i korrekt brug af værnemidler formidles til personer, der skal have adgang til besætningsområdet  At hunde og katte, som færdes i besætningsområdet, holdes inden for dette område  At familiedyr ikke må have adgang til besætningsområdet  At der anbefales bad med sæbe for ejere, ansatte og alle øvrige personer, som fast eller lejlighedsvist kommer i besætningsområdet, og at badet foretages som det sidste inden afslutningen af arbejdsdagen  At det anbefales, at vask af tøj, der har været anvendt i besætningen, skal foretages ved mindst 60oC, på en måde så støv og virus fra tøjet ikke spredes til omgivelserne For pelsdyrhold, hvor der er mistanke eller konstateret smitte med COVID-19, skal COVID-19 smittebeskyttelsesplanen ud over ovenstående endvidere omhandle følgende elementer:
 Procedure for:
