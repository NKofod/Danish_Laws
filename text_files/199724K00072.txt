Nr BTL 72 Betænkning over Forslag til lov om ændring af lov om kommuners og  

 amtskommuners udførelse af opgaver for andre offentlige myndigheder  

 (Ophævelse af lovens revisionsbestemmelse)   

 Nr L 72 1997-98. 2. samling Afgivet af Kommunaludvalget Afgivet: 19980616 Udvalget har behandlet lovforslaget i nogle møder og har herunder stillet  

 spørgsmål til indenrigsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Arbejdsgiverforeningen For Handel, Transport og Service, Dansk Handel & Service, Dansk Industri, Danske Vognmænd, Det Danske Handelskammer, Foreningen af Registrerede Revisorer, Hotel-, Restaurant- & Turisterhvervets Arbejdsgiverforening og Håndværksrådet.
 Udvalget har fra indenrigsministeren modtaget dennes kommentar til de  

 skriftlige henvendelser.
 Herefter indstiller et mindretal (Socialdemokratiets,  

 Centrum-Demokraternes og Det Radikale Venstres medlemmer af udvalget)  

 lovforslaget til vedtagelse uændret.
 Et andet mindretal (Venstres, Det Konservative Folkepartis, Dansk  

 Folkepartis og Fremskridtspartiets medlemmer af udvalget) indstiller  

 lovforslaget til forkastelse ved 3. behandling.
 Efter dette mindretals opfattelse er erfaringerne med lov om kommuners og  

 amtskommuners udførelse af opgaver for andre offentlige myndigheder af en  

 sådan karakter, at revisionsbestemmelsen ikke bør afskaffes.
 Erfaringerne med loven viser nemlig, at kommuner og amtskommuner i høj  

 grad har benyttet loven til at udføre opgaver for andre offentlige  

 myndigheder, der udmærket kunne være udført af private virksomheder.
 Efter mindretallets opfattelse var dette ikke hensigten med loven, hvorfor  

 mindretallet ikke kan være med til en afskaffelse af revisionsbestemmelsen.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til forkastelse ved 3. behandling.
 Mindretallet kan ikke stemme for, at revisionsbestemmelsen i loven om  

 kommuners og amtskommuners udførelse af opgaver for andre myndigheder  

 ophæves.
Udvalget om revision af lov om kommuners og amtskommuners udførelse af  

 opgaver for andre offentlige myndigheder har netop afgivet sin rapport om  

 erfaringerne med anvendelse af loven.
Af denne fremgår det, at anvendelsen af  

 loven har været ubetydelig i forhold til kommunernes og amtskommunernes  

 økonomi og dermed ikke har medvirket til at udføre kommunal erhvervsdrift i  

 større omfang.
Mindretallet støtter loven, idet den giver mulighed for, at amter og  

 kommuner i højere grad kan udnytte deres overskydende kapacitet til fordel  

 for egen økonomi samt deres specielle ekspertise til fordel for amter og  

 kommuner generelt.
Disse muligheder ønsker mindretallet, at amter og kommuner  

 i højere grad benytter.
Mindretallet ønsker at følge udviklingen for at vurdere, om loven er for  

 restriktiv for amter og kommuner.
Derfor stemmer mindretallet imod ophævelsen  

 af § 4 i loven.
Holger Graversen (S) Lars Kramer Mikkelsen (S) Karen J.
Klint (S)  

 Erling Christensen (S) Klaus Hækkerup (S) nfmd.
Villy Søvndal (SF)  

 Ebbe Kalnæs (CD) Dorit Myltoft (RV) Kristen Touborg (SF) Else Winther  

 Andersen (V) Inge Dahl-Sørensen (V) Harald Kjøller (V) Jens Vibjerg (V) Knud  

 Erik Kirkegaard (KF) fmd.
Henning Grove (KF) Christian H.
Hansen (DF)  

 Thorkild B.
Fransgaard (FP) Enhedslisten og Kristeligt Folkeparti havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde.
 Der er af indenrigsministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
Æ n d r i n g s f o r s l a g Af indenrigsministeren, tiltrådt af udvalget:
Til titlen 1) Undertitlen affattes således:
 »(Indsættelse af ny revisionsbestemmelse)».
Til teksten 2) Teksten affattes således:
 »I lov nr. 378 af 14. juni 1995 om kommuners og amtskommuners  

 udførelse af opgaver for andre offentlige myndigheder foretages følgende  

 ændring:
1. I § 4 ændres »1997-98« til:  

 »2000-2001«.' B e m æ r k n i n g e r Til nr. 1 og 2 Ændringsforslagene indebærer, at loven skal tages op til revision i  

 folketingsåret 2000-2001.
Holger Graversen (S) Lars Kramer Mikkelsen (S) Karen J.
Klint (S)  

 Erling Christensen (S) Klaus Hækkerup (S) nfmd.
Villy Søvndal (SF)  

 Ebbe Kalnæs (CD) Dorit Myltoft (RV) Kristen Touborg (SF) Else Winther  

 Andersen (V) Inge Dahl-Sørensen (V) Harald Kjøller (V) Jens Vibjerg (V) Knud  

 Erik Kirkegaard (KF) fmd.
Henning Grove (KF) Christian H.
Hansen (DF)  

 Thorkild B.
Fransgaard (FP) Enhedslisten og Kristeligt Folkeparti havde ikke medlemmer i udvalget.
