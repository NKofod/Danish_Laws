Nr BTL 185 Betænkning over Forslag til lov om ændring af dyreværnsloven (Forbud mod  

 udstilling af halekuperede hunde m.v.)   

 Nr L 185 1995-96, 1. samling Afgivet af Retsudvalget Afgivet: 19960416 Udvalget har behandlet lovforslaget i nogle møder og har herunder stillet  

 spørgsmål til justitsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Andersen, Klaus Sune, Næstved, Boxer-Klubben, Dambæk, Mette, Næstved, Dansk Dobermann Klub, Dansk Hundedommer Forening, Dansk Kennel Klub, Dansk Racehunde Club, Dansk Racehunde Union, Dansk Schnauzer Klub, Dansk Terrier Klub, Danske Gymnastik & Idræts Foreninger, Dyrefondet, Ejere og opdrættere af diverse hunderacer, Foreningen til Dyrenes Beskyttelse i Danmark, Fællesklubben for hunderacer uden specialklub, Gruppe Odense, Hansen, Søren m.fl., Haurum, Tove og Gert S., Graasten, Jacobsen, Karin Schelde, Virum, Jensen, Raymond, Guldborg, Juul, Lissi og Erik, Aabenraa, Kennel Blue Berry m.fl., Kennel Jutlan, Kennel Topwinners, Kennel Toronto, Old English Sheepdogklubben, Pudelklubben, Rottweilerklubben, Kreds 24, Randers, Thrane, Henning, Vamdrup, og Wulff, Birgitte, Næstved.
 Der er stillet en række ændringsforslag, hvorom henvises til de ledsagende  

 bemærkninger.
 Herefter indstiller et mindretal (Socialdemokratiets, Det Radikale  

 Venstres og Centrum-Demokraternes medlemmer af udvalget) lovforslaget til  

vedtagelse med det af mindretallet under nr. 3 stillede  

 ændringsforslag.
Et andet mindretal (Venstres og Det Konservative Folkepartis  

 medlemmer af udvalget) indstiller lovforslaget til vedtagelse med det  

 af mindretallet under nr. 1 stillede ændringsforslag.
Såfremt dette  

 ændringsforslag ikke vedtages, vil mindretallet kunne stemme for det under  

 nr. 3 stillede ændringsforslag, men vil i så fald ved 3. behandling stemme  

 imod lovforslaget.
 Et tredje mindretal (Socialistisk Folkepartis og Enhedslistens  

 medlemmer af udvalget) indstiller lovforslaget til vedtagelse med det  

 af mindretallet under nr. 2 stillede ændringsforslag.
 Et fjerde mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men er  

 medforslagsstiller til ændringsforslag nr. 1. Såfremt ændringsforslag nr. 1  

 ikke vedtages, vil dette mindretal kunne stemme for det under nr. 3 stillede  

 ændringsforslag.
 ÆndringsforslagAf et mindretal (V, KF og FP):
 Til § 1 1) Den under nr. 1 foreslåede § 11, stk. 3,  

 affattes således:
»Stk. 3. Dansk opdrættede halekuperede hunde må ikke  

 udstilles, medmindre de er kuperet i overensstemmelse med § 14, stk. 2, eller  

 de regler, der er fastsat i medfør af § 14, stk. 3, 2. pkt.« Til § 2Af et mindretal (SF og EL):
 2) Efter stk. 1 indsættes som nyt stykke:
»Stk. 2. Forbudet mod udstilling af halekuperede hunde i §  

 11, stk. 3, som affattet ved denne lovs § 1, nr. 1, gælder ikke hunde, der er  

 født før lovens ikrafttræden.
For dansk opdrættede hunde gælder forbudet dog  

 for hunde, der er født efter den 1. september 1991, hvor det danske  

 halekuperingsforbud trådte i kraft.« Af et mindretal (S, RV og CD):
 3) Efter stk. 1 indsættes som nyt stykke:
»Stk. 2. Forbudet mod udstilling af halekuperede hunde i §  

 11, stk. 3, som affattet ved denne lovs § 1, nr. 1, gælder ikke hunde, der er  

 født før lovens ikrafttræden.« Bemærkninger Til nr. 1 Mindretallet finder, at udstillingsforbudet kun skal gælde dansk  

 opdrættede hunde.
Forslaget er begrundet i, at en udelukkelse af udenlandsk  

 opdrættede halekuperede hunde vil kunne få betydning for avlen i Danmark.
 Endvidere finder mindretallet, at dansk opdrættede hunde, der har fået  

 halen kuperet af veterinære årsager, fortsat skal kunne udstilles i Danmark.  

 Baggrunden herfor er, at det, at hunden får en haleskade og halen derfor skal  

 kuperes, er en omstændighed, som hundeejeren ikke selv er herre over.
 Til nr. 2 Mindretallet finder, at for andre end dansk opdrættede hunde  

 skal udstillingsforbudet kun omfatte hunde, som er født efter lovens  

 ikrafttræden.
 For dansk opdrættede hunde gælder udstillingsforbudet for hunde født efter  

 den 1. september 1991, hvor der blev indført halekuperingsforbud i Danmark,  

 uanset om de er halekuperede i lande, hvor halekupering er tilladt.
Til nr. 3 Mindretallet finder, at det ville være et uforholdsmæssigt  

 indgreb at lade udstillingsforbudet gælde for hunde, som allerede på  

 tidspunktet for lovens ikrafttræden er halekuperede.
Det foreslås således, at  

 forbudet kun omfatter hunde, der er født efter lovens ikrafttræden.
 Vedtages ændringsforslaget, vil følgende kategorier af hunde ikke være  

 omfattet af udstillingsforbudet:
 1) Hunde, der er halekuperede før den 1. september 1991, hvor forbudet mod  

 halekupering blev indført i Danmark. (Det følger af det oprindelige  

 lovforslag).
 2) Hunde, der i perioden 1. september 1991 til 1. maj 1996 ulovligt er  

 halekuperet her i landet. (Følger af ændringsforslaget).
3) Hunde, der lovligt er halekuperet i medfør af Justitsministeriets  

 bekendtgørelse nr. 627 af 29. august 1991 om halekupering af visse  

 hunderacer.
Det drejer sig om 5 hunderacer: ruhåret hønsehund, korthåret  

 hønsehund, weimaraner, vizla og breton. (Det følger af det oprindelige  

 lovforslag).
 4) Hunde, der er kuperet i udlandet før 1. maj 1996.
Dorte Bennedsen (S) Erling Christensen (S) Holger Graversen (S) Per  

 Kaalund (S) Lissa Mathiasen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Gitte Seeberg (KF) Tom Behnke (FP) Dansk Folkeparti havde ikke medlemmer i udvalget.
