Skrivelse om støtte til nye formidlingsenheder Til kommuner, amtskommuner,  

  

 koordinationsudvalg, AF-regioner,  

  

 organisationer m.fl.
 Arbejdsmarkedsstyrelsen indkalder ansøgninger fra  

 instanser, som ønsker støtte til etablering af nye formidlingsinitiativer.  

 Frist: 13. maj 2002.
 I  

    

 brev af 17. august 2001 skrev  

 Socialministeriet til kommuner, kooordinationsudvalg m.fl. om muligheden for  

 at  

 søge støtte til særlige formidlingsenheder.
Efter ressortomlægningen som  

 led i dannelse af den nye regering er det Arbejdsmarkedsstyrelsen under  

 Beskæftigelsesministeriet, der behandler anmodninger om støtte.
Støtten kan  

 omfatte drift og i begrænset omfang etablering og vil blive givet for  

 foreløbig  

 to år.
I ovennævnte brev oplyses om  

 kriterier m.v. for støtte, herunder at ordningen er en del af den politiske  

 aftale om førtidspensionsreformen og et led i udviklingen af det rummelige  

 arbejdsmarked.
Formidlingsenhederne skal sørge for, at personer, der har  

 kontakt til det sociale system, får mulighed for at bruge deres arbejdsevne.
 De primære målgrupper er  

 bl.a.
·  

 	  

    

 kontanthjælpsmodtagere, ·  

 	  

    

 mennesker, der har brug for fleks-  

 eller skånejobs, arbejdsprøvning eller virksomhedsrevalidering, ·  

 	  

    

 andre med særlige behov, fx etniske  

 minoriteter og særlige handicapgrupper.
Formidlingsindsatsen skal  

 være serviceorienteret i forhold til virksomhederne med henblik på at gøre  

 det  

 lettere for dem at yde deres bidrag til udviklingen af det rummelige  

 arbejdsmarked.
Alle ansættelsesformer, herunder ordinært arbejde og  

 forskellige  

 former for støttet beskæftigelse og optræning kan bruges, alt efter de  

 individuelle behov.
Det indgår i forudsætningerne, at formidlingsenhederne  

 ikke  

 må træffe afgørelser om fx kontanthjælp, revalidering mv.  

 (myndighedsudøvelse).
 Ved tildeling af støtte er  

 udgangspunktet initiativtagernes egne budgetter sammenholdt med en vurdering  

 af  

 forventede effekter.
 Der er i 2001 givet støtte  

 til 9 enheder, og i 2002 og 2003 forventes der at kunne gives støtte til  

 yderligere ca. 30 initiativer.
I brevet af 17. august 2001  

 bad vi om at modtage interessetilkendegivelser fra instanser, som er  

 interesseret  

 i eller overvejer at etablere formidlingsenheder.
Det kan oplyses, at  

 Arbejdsmarkedsstyrelsen - ud over de 9 initiativer, som har fået støtte -  

 aktuelt har registreret ca. 30 interessetilkendegivelser / ansøgninger.
Med henblik på planlægning  

 af den fortsatte udbygning opfordres kommuner, koordinationsudvalg eller  

 andre,  

 der planlægger at etablere en formidlingsenhed eller udbygge en bestående  

 formidlingsindsats til snarest at indsende  

  

 ansøgning  

 om støtte til en formidlingsenhed.
Ansøgningen skal være modtaget i  

 Arbejdsmarkedsstyrelsen senest den 13. maj 2002  

                                                                         .
 Det er vigtigt, at fristen  

 overholdes, idet overvejelserne om, hvilke initiativer der i 2002 og 2003 kan  

 få støtte, vil tage udgangspunkt i de ansøgninger, der er modtaget på dette  

 tidspunkt.
Vi skal fremhæve, at der  

 også kan indsendes en ansøgning, selv om der måtte være dele af det  

 forberedende  

 arbejde med initiativet, som endnu ikke er helt afsluttet.
I disse tilfælde  

 skal ansøgningen beskrive, hvilke delelementer der mangler, fx afslutning af  

 den politiske proces, endelige aftaler med påtænkte samarbejdsparter ol.
Til støtte for ansøgningen  

 findes på hjemmesiden www.ams.dk brevet af 17. august 2001 med kriterier for  

 støtte.
Desuden findes en oversigt med de forhold, ansøgningen skal indeholde  

 oplysninger om, fx: Organisering, budget, samarbejdsparter og forventede  

 resultater.
For alle ansøgninger er det vigtigt, at der er oplysning om det  

 forventede starttidspunkt, fx oktober 2002 eller september 2003.
Vi forventer i løbet af juni  

 måned at have en overordnet plan for den fortsatte udbygning.
Vi vil herefter  

 orientere om det videre forløb, og om hvilke initiativer vi vil optage  

 forhandling med med henblik på at indgå aftale om støtte.
Disse forhandlinger  

 forventes påbegyndt i august 2002.
Ansøgninger bedes sendt til Arbejdsmarkedsstyrelsen  

  

 Virksomhedsrettede sociale tilbud  

  

 Blegdamsvej 56  

  

 Postboks 2722  

  

 2100  

    

 København Ø.
 Supplerende oplysninger fås hos kontorets  

 medarbejdere:
Fuldmægtig Henriette Jul  

 Hansen: Tlf. 35 28 82 75, e-mail:  

  

 hjh@ams.dk  

  

 Fuldmægtig Tom Bjelke Iversen: Tlf. 35 28 84 71, e-mail:  

  

 tbi@ams.dk  

  

 Fuldmægtig Christian Holm Olsen: Tlf. 35 28 84 57, e-mail:  

  

 cho@ams.dk  

  

 Fuldmægtig Ulla Pedersen: Tlf. 35 28 84 63, e-mail:  

  

 upe@ams.dk  

  

 Fuldmægtig Mette Byrgiel Sørensen: Tlf. 35 28 84 53, e-mail:  

  

 mbs@ams.dk Til kommunerne vedlægges et ekstra eksemplar af dette brev, som kan gives til  

 arbejdsmarkedsafdelingen el.lign.
