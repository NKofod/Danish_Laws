Et rederi havde særoverenskomst med Metal Søfart, hvorefter forhyring  

 fandt sted efter de for rederiansatte gældende bestemmelser i parternes  

 overenskomst med særlige undtagelser.
Rederiet havde også særoverenskomst med  

 Sømændenes Forbund.
Efter at dæks- og maskinmandskabet på det pågældende skib  

 var blevet uddannet til skibsassistenter, overgik de medlemmer af Sømændenes  

 Forbund, der hidtil havde været ansat efter særoverenskomsten mellem  

 Sømændenes Forbund og rederiet, til rederiansættelse efter hoved- og  

 særoverenskomsterne med Metal Søfart.
 Sømændenes Forbund påstod nu dom for at rederiet havde handlet  

 overenskomststridigt ved at opfordre medlemmerne af Sømændenes Forbund til at  

 indlevere deres opsigelse for at udmønstre på den mellem rederiet og Metal  

 Søfart gældende overenskomst.
 Rederiet blev frifundet, da det ikke fandtes godtgjort, at  

 særoverenskomsten mellem Sømændenes Forbund hjemlede rederiansættelse, og da  

 det fandtes sagligt begrundet, at rederiet havde ladet de ansatte uddanne som  

 skibsassistenter for derefter at overgå til ansættelse under Metal Søfart  

 overenskomsten, og det lagdes til grund, at de pågældende medlemmer af  

 Sømændenes Forbund selv havde accepteret beslutningen herom.
Under denne sag har Sømændenes Forbund i Danmark indklaget Dansk  

 Arbejdsgiverforening for Danmarks Rederiforening for rederiet H.H.
Faddersbøl  

 A/S for Arbejdsretten for overenskomstbrud.
Klageren har nedlagt følgende  

 påstande:
1. Indklagede, rederiet H.H.
Faddersbøl A/S, har handlet  

 overenskomststridigt ved at opfordre medlemmer af klageren til at indlevere  

 deres opsigelser for at udmønstre på den mellem rederiet og Metal Søfart  

 gældende overenskomst.
2. Indklagede, rederiet H.H.
Faddersbøl A/S og Dansk Arbejdsgiverforening,  

 idømmes er af retten fastsat bod.
3. Indklagede tilpligtes at anerkende , at medlemmer af Sømændenes Forbund  

 forhyret som skibsassistenter skal aflønnes i henhold til Særoverenskomst af  

 7.4.1987 mellem rederiet H.H.
Faddersbøl A/S og Sømændenes Forbund i Danmark.
 Indklagede har påstået frifindelse.
Det er oplyst, at det indklagede rederi er erklæret konkurs i august 1988.  

 Boet har ikke ønsket at indtræde i sagen.
Sagen er herefter videreført af de  

 øvrige indklagede.
 Sagens nærmere omstændigheder er følgende:
Rederiet H.H.
Faddersbøl A/S er medlem af Danmarks Rederiforening og  

 omfattet af hovedoverenskomst mellem Rederiforeningen og klageren og af  

 hovedoverenskomst mellem Rederiforeningen og Metal Søfart.
Rederiet ejede  

 skatteeftersøgningsskibet Holger Dane.
Med virkning fra 1. oktober 1986 indgik rederiet særoverenskomst med Metal  

 Søfart.
Efter overenskomsten finder forhyring sted på gældende sømandslovs  

 vilkår og efter de i hovedoverenskomsten for rederiansatte gældende  

 bestemmelser med de af særoverenskomsten følgende afvigelser.  

 Hovedoverenskomstens regler om rederiansættelse findes i pkt. 2 i protokollat  

 til overenskomsten.
Efter pkt. 2 indebærer rederiansættelse bl.a. en gensidig  

 forlængelse af de i sømandsloven fastsatte opsigelsesvarsler.
 Den 7. april 1987 indgik rederiet særoverenskomst med klageren.  

 Særoverenskomsten dækker skibe, der hovedsageligt anvendes ved  

 offshoreoperationer, herunder bjærgning.
 Efter særoverenskomsten finder ansættelse sted på gældende sømandslovs  

 vilkår og efter hovedoverenskomsten mellem Danmarks Rederiforening og  

 klageren med de afvigelser, der følger af særoverenskomsten.
 Særoverenskomsten indeholder i § 3 følgende regler om tjenesteperiode:
»§ 3 Tjenesteperiode Ved beskæftigelse inden for dansk søterritorium og sokkelområde (ekskl.  

 Færøerne og Grønland) er tjenesteperioden om bord normalt 4 uger efterfulgt  

 af 4 ugers frihed i land.
For tjeneste uden for dansk søterritorium og sokkelområde er den maksimale  

 udmønstringsperiode i Europa inkl.
Middelhavet 2 måneder, og uden for Europa  

 er den maksimale udmønstringsperiode 4 måneder.
Forholdet mellem  

 tjenesteperiode om bord og frihed i land er dog fortsat gældende.
Forlængelse  

 af ferie i.h.t.
Lov nr. 145 af 4. april 1979 om ændring af ferieloven  

 anvendes til forlænget hjemmeperiode.
 Efter 1 måneds sejlads ydes et tillæg på 10 % af hyre og dyrtidstillæg,  

 indtil den pågældende atter kommer til hjemlandet.
Under en årlig hjemmeperiode på samlet 28 dage afvikles lovpligtig ferie.  

 Under den nævnte periode ydes kostpenge i.h.t. hovedoverenskomsten samt et  

 supplement til ferielønnen på 3 1/2 % af den i ferieårets løb indtjente hyre  

 med tillæg.
Resterende feriedage indgår i øvrige hjemmeperioder.« I § 6 bestemmes:
»§ 6 Andre forhold Den del af det tjenestegørende dæksmandskab, der har fri, må opgive  

 adresse og eventuelt telefonnummer, således at de kan tilkaldes med 3/4 times  

 varsel i tilfælde af sejlads.
Besætningen betragtes som fast stand by.« § 7 er sålydende:
»§ 7 Dæksmandskabet er pligtig til at gøre tjeneste i ethvert af de  

 offshorefartøjer, som Rederiet driver.« Særoverenskomsten mellem rederiet og Metal Søfart indeholder bestemmelser,  

 der ganske svarer til §§ 3, 6 og 7. Derimod er der betydelige forskelle med  

 hensyn til aflønningen, idet særoverenskomsten mellem klageren og rederiet  

 indebærer en månedlig hyre, som er 3.973 kr. højere end hyren efter  

 særoverenskomsten mellem Metal Søfart og rederiet.
 Holger Dane's besætning blev af Direktoratet for Statens Skibstilsyn i  

 december 1986 fastsat således, at skibet skulle have mindst enten 4 befarne  

 matroser og 1 befaren motormand eller 4 befarne skibsassistenter.
 I juni 1987 besluttede rederiet, at de af dæks- og maskinmandskabet, som  

 ikke allerede var uddannet til skibsassistenter, skulle gennemgå denne  

 uddannelse, således at de kunne gøre tjeneste både på dækket og i maskinen.  

 Dette blev accepteret af de ansatte.
 Uddannelsen blev afsluttet den 25. november 1987. Samme dag overgik de  

 medlemmer af Sømandsforbundet, som hidtil havde været ansat efter  

 særoverenskomsten mellem klageren og rederiet, til rederiansættelse efter  

 hoved- og særoverenskomsterne med Metal Søfart.
 Der er under domsforhandlingen afgivet forklaring af bl.a. direktør  

 Henning Houdahl Faddersbøl og skibsfører Finn Hørdam Madsen.
Direktør Faddersbøl har forklaret, at rederiet blev medlem af Danmarks  

 Rederiforening i efteråret 1986. I perioden fra oktober til april 1987 indgik  

 rederiet, som ejede skibet Holger Dane, særoverenskomster med de respektive  

 besætningsorganisationer.
Særoverenskomsterne var nødvendige på grund af  

 Holger Dane's specielle indretning og arbejdsopgaver.
Forud for indgåelsen af  

 særoverenskomsten med Sømændenes Forbund i Danmark havde forbundet presset  

 stærkt på.
Bl.a. havde man truet med at lade forbundets medlemmer forlade  

 skibet.
Særoverenskomsten gav de besætningsmedlemmer, som var dækket af  

 overenskomsten, en i forhold til de øvrige besætningsmedlemmer  

 uforholdsmæssig høj løn.
Dette gav anledning til utilfredshed hos de øvrige  

 besætningsmedlemmer, ikke mindst officererne, og rederiet fik henvendelse fra  

 Dansk Styrmandsforening, hvor man i lyset af de høje lønninger, som  

 matroserne modtog, ønskede en forhøjelse af officerslønningerne.
Rederiets  

 beslutning om at uddanne dæks- og maskinpersonalet til skibsassistenter var  

 begrundet i, at man herved kunne spare et besætningsmedlem.
Beslutningen  

 havde imidlertid også sammenhæng med rederiets tanke om at knytte besætninger  

 nærmere til rederiet.
Efter at uddannelsen var gennemført, ville det være  

 lovligt at opnå dette ved at lade alle skibsassistenter overgå til  

 rederiansættelse efter hoved- og særoverenskomsterne med Metal Søfart.
En  

 medvirkede årsag til beslutningen var den uro, som de nævnte lønforskelle gav  

 anledning til.
Rederiet lagde ikke skjul på, at det var hensigten, at alle  

 skibsassistenter, efter at uddannelsen var gennemført, skulle overgå til  

 rederiansættelse efter Metal Søfart-overenskomsten.
Alle, herunder  

 medlemmerne af Sømandsforbundet, var klar over, at dette ville betyde en  

 lønnedgang i forhold til aflønning efter særoverenskomsten med klageren, men  

 alle accepterede dette, idet man godt var klar over, at de opståede  

 lønforskelle var uholdbare på længere sigt.
Der var ikke tale om, at  

 mandskabet blev truet til at acceptere, men det stod klart, at de, som ikke  

 ville overgå til ansættelse efter Metal Søfart-overenskomsterne, ville blive  

 afskediget.
Skibsfører Finn Hørdam Madsen, der var fører af Holger Dane, har  

 forklaret, at de uhensigtsmæssige lønrelationer gav anledning til uro og  

 dårlig stemning om bord.
Alle var interesseret i at blive uddannet som  

 skibsassistenter, og alle var helt klar over, at konsekvenserne ville være  

 overgang til ansættelse under Metal Søfart- overenskomsterne, når uddannelsen  

 var afsluttet.
 Klagerne har til støtte for påstanden gjort gældende, at særoverenskomsten  

 mellem klageren og rederiet indebærer, at klagernes medlemmer er  

 rederiansatte, således som dette udtryk skal forstås efter sømandslovens §  

 35, hvorefter rederiansættelse er aftale om, at sømændenes tjenesteforhold er  

 knyttet til rederiet, således at hans ansættelse hos rederen skal fortsætte,  

 selv om tjeneste på det enkelte skib ophører.
 Særoverenskomstens § 3 om tjenesteperioder, § 6 om stand by og navnlig § 7  

 om pligt til at give tjeneste i ethvert af rederiets offshore-fartøjer viser,  

 at der er tale om et ansættelsesforhold, der klart adskiller sig fra det  

 gængse, og som sikrer en sådan tilknytning til rederiet, at der er tale om  

 rederiansættelse.
 Overfor indklagedes henvisning til, at hovedoverenskomsten mellem Danmarks  

 Rederiforening og klageren, i modsætning til hvad der er tilfældet med hensyn  

 til hovedoverenskomsten mellem Rederiforeningen og Metal Søfart, ikke  

 indeholder regler om rederiansættelse, har klageren anført, at  

 Sømandsforbundet, på trods af sin indtil for nylig opretholdte principielle  

 modstand mod rederiansættelse, tidligere har indgået særoverenskomster om en  

 sådan ansættelse, herunder med Svitzer.
 At rederiet selv har været af den opfattelse, at der var tale om  

 rederiansættelse, fremgår af, at rederiet i de hyrekontrakter, som blev  

 oprettet med forbundets medlemmer efter indgåelse af særoverenskomsten, har  

 angivet, at de pågældende var rederiansat.
 Den reelle grund til, at rederiet lod mandskabet gå over fra ansættelse  

 efter overenskomsten med klageren til Metal Søfart-overenskomsten, var, at  

 man herigennem mente, at man kunne undgå at betale klagerens medlemmer den  

 betydeligt højere løn, som de havde krav på efter særoverenskomsten med  

 klageren.
 Da også særoverenskomsten med klageren som nævnt hjemler rederiansættelse,  

 har rederiet handlet overenskomststridigt ved at opfordre klagerens medlemmer  

 til at indlevere deres opsigelse for at udmønstre fra overenskomsten mellem  

 rederiet og Metal Søfart.
Dansk Arbejdsgiverforening støttede på fællesmødet den 30. november 1987  

 rederiet og Danmarks Rederiforenings afvisning af at have handlet  

 overenskomststridigt.
Da det må have stået Dansk Arbejdsgiverforening klart,  

 at dette standpunkt var uholdbart, har Arbejdsgiverforeningen gjort sig  

 delagtig i overenskomstbruddet og bør derfor pålægges bod.
Indklagede har til støtte for frifindelsespåstanden anført, at  

 hovedoverenskomsten mellem Rederiforeningen og klageren - som også erkendt af  

 klageren - ikke indeholder adgang til rederiansættelse.
Rederiforeningen har  

 gentagne gange foreslået klageren, at en sådan adgang blev skabt, men indtil  

 for ganske nylig har klagerne konsekvent afvist at acceptere  

 rederiansættelse.
Den overenskomst med Svitzer, som klageren henviser til, er  

 uden betydning, allerede fordi Svitzer ikke er omfattet af  

 hovedoverenskomsten.
Efter overenskomsten af 7. april 1987 gælder hovedoverenskomsten mellem  

 Rederiforeningen og klageren med de i særoverenskomsten hjemlede afvigelser.  

 Også på baggrund af klagerens modstand mod rederiansættelsesformen må  

 formodningen herefter være imod, at særoverenskomsten skulle hjemle  

 rederiansættelse.
Efter indklagedes opfattelse kan man da heller ikke af de  

 bestemmelser i særoverenskomsten, som klageren har påberåbt sig, udlede, at  

 der skulle være tale om rederiansættelse.
Dette gælder også § 7 om pligten  

 til at gøre tjeneste i andre af rederiets skibe.
Der er forskel på en sådan  

 pligt og en rederiansættelse, som ikke er tilknyttet til et eller flere  

 skibe, men til virksomheden.
 Hertil kommer, at særoverenskomsten savner en række bestemmelser, herunder  

 navnlig bestemmelser om forlænget opsigelsesvarsel, som er centrale elementer  

 i rederiansættelsesbegrebet.
Rederiets ønske om at lade de ansatte overgå til Metal Søfart  

 overenskomsten var sagligt begrundet.
Man opnåede herved bl.a. ved de  

 forlængede opsigelsesvarsler at knytte de ansatte nærmere til rederiet.
Hertil kommer, at de lønninger, som de ansatte havde krav på efter  

 særoverenskomsten med klageren, dels stod i misforhold til de øvrige ansattes  

 lønforhold, dels var af en sådan størrelse, at det af hensyn til rederiets  

 fortsatte drift var nødvendigt at søge lønudgifterne nedbragt.
Dette var de  

 ansatte helt klar over og de accepterede, at de - efter at uddannelse til  

 skibsassistent var afsluttet - gik over til ansættelse efter Metal Søfart  

 overenskomsten.
Metal Søfart overenskomsten hjemler en anden ansættelsesform end  

 overenskomsten med klageren.
Rederiet var derfor berettiget til - med de  

 ansattes indforståelse - at lade dem overgå til Metal Søfart overenskomsten.
 Der er reelt tale om en grænsekonflikt mellem klageren og Metal Søfart, og  

 klageren bør ikke ved indførelse af særbestemmelser, der hævdes at minde om  

 rederiansættelse, kunne hindre, at de ansatte overgår til en regulær  

 rederiansættelse efter en overenskomst, som udtrykkeligt hjemler denne  

 ansættelsesform.
 Det er i bedste fald tvivlsomt, om der er tale om overenskomstbrud, og der  

 er derfor intet grundlag for organisationsansvar.
 Arbejdsretten skal udtale:
Som erkendt af klageren indeholder hovedoverenskomsten mellem Danmarks  

 Rederiforening og klageren ingen regler om rederiansættelse.
Heller ikke  

 særoverenskomsten af 7. april 1987 bruger betegnelsen rederiansættelse.
Der  

 måtte herefter kræves særlige holdepunkter for at antage, at  

 særoverenskomsten skulle hjemle rederiansættelse.
Klageren findes ikke at  

 have antageliggjort, at dette er tilfældet.
Et sådant ansættelsesforhold  

 findes ikke at kunne udledes af bestemmelserne i særoverenskomstens § 3 og §  

 6 og heller ikke af § 7 om tjeneste i andre skibe findes med den fornødne  

 klarhed at indebære rederiansættelse.
 Retten lægger også vægt på, at særoverenskomsten ikke indeholder de  

 elementer, herunder navnlig forlænget opsigelsesvarsel, som sædvanligt indgår  

 i aftaler om rederiansættelse.
 Rederiets beslutning om at lade de ansatte uddanne som skibsassistenter  

 for derefter at overgå til ansættelse under Metal Søfart-overenskomsten  

 findes, som anført af indklagede, at have været sagligt begrundet, og det må,  

 som sagen er oplyst, lægges til grund, at klagerens medlemmer selv  

 accepterede beslutningen.
 Under disse omstændigheder findes rederiet ikke at have handlet  

 overenskomststridigt ved at lade medlemmer af det klagende forbund overgå til  

 ansættelse efter Metal Søfart- overenskomsterne.
 Herefter frifindes indklagede for klagerens påstande.
 T h i k e n d e s f o r r e t :
Indklagede, Dansk Arbejdsgiverforening for Danmarks Rederiforening for  

 rederiet H.H.
Faddersbøl A/S frifindes.
 I sagsomkostninger betaler klageren, Sømændenes Forbund i Danmark 2.000  

 kr. til Arbejdsretten.
 (* 1) Henvisninger: Per Jacobsen s.194 (note 127) og s.534 f, Rise og  

 Degerbøl s.41, Knud Illum s.144.
