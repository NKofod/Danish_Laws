I henhold til lov om ændring af ligningsloven af 6. juni 1991 kan selskaber, som er skattepligtige efter selskabsskattelovens § 1, stk.
1, nr. 1-3 og 5-6, og stk. 2, 1. pkt., samt § 2, stk. 1, litra a og fonde, som er skattepligtige efter fondsbeskatningsloven, ved opgørelsen af den skattepligtige indkomst fradrage et beløb svarende til 25 pct. af de udgifter, som afholdes af den skattepligtige i tilknytning til deltagelse i de internationale forsknings- og udviklingssamarbejder EUREKA, Nordisk Industrifond og EF's forsknings- og udviklingsprogrammer.
Det er en betingelse for ekstrafradraget, at det pågældende projekt på  

 forhånd er godkendt af Industri- og Handelsstyrelsen.
Det er endvidere en  

 betingelse, at det pågældende projekt ved udgangen af indkomståret er  

 godkendt enten som Eurekaprojekt af Industri- og Handelsstyrelsen, som  

 projekt af Nordisk Industrifond eller som EF-projekt af EF-Kommissionen.
Det  

 er endelig en betingelse for fradraget, at udgifterne er afholdt indenfor det  

 budget, som virksomheden opstiller med henblik på at opnå godkendelse af  

 Industri- og Handelsstyrelsen, Nordisk Industrifond eller EF-Kommissionen.
Forhåndsgodkendelse vil kunne gives til a. risikolån til delvis finansiering af omkostninger ved at deltage i  

 fællesnordiske udviklingsprojekter b. bidrag til delvis finansiering af omkostninger ved i samarbejde med  

 andre nordiske virksomheder og forskningsinstitutioner at opbygge en  

 forsknings- og udviklingskompetance med betydning for industriens langsigtede  

 udviklingsbehov.
Rammeprogram II Agriculture AIM (anvendelse af informationsteknologi i sundhed) BCR (metrologi og standardisering) BRIDGE (bioteknologi) BRITE/EURAM (produktionsteknologi og nye materialer) Decommissioning of nuclear installations DELTA (anvendelse af informationsteknologi i undervisning) DOSES (statistiske ekspertsystemer) DRIVE (anvendelse af informationmsteknologi i transport) ECLAIR (bioteknologibaseret agroindustriel teknologi) EPOCH (klimatologi) ESPRIT II (informationsteknologi) EURET (transport) EUROTRA (automatisk oversættelsessystem) FAR (fiskeri og akvakultur) FLAIR (levnedsmiddelvidenskab og -teknologi) FOREST (skovbrug) Fusion HUMAN (genom analyse) JOULE (ikke nuklear energi) Adgang til store forskningsanlæg MAST (havforskning og -teknologi) Medicinsk forskning MONITOR (strategiske analyser, fremtidsstudier og -vurderinger) RACE (telekommunikation) Strålingsbeskyttelse Radioaktivt affald Råmaterialer REWARD (genbrug af affald) SAST (strategiske analyser) SCIENCE (forskningssamarbejde) SPEAR (forskningsevaluering) SPES (stimulering af økonomisk videnskab) STD (videnskab og teknik i udviklingens tjeneste) STEP (miljøbeskyttelse) TELEMAN (fjernstyringssystemer) VALUE (spredning og udnyttelse af resultater) Rammeprogram III Informationsteknologi (ESPRIT III) Kommunikationsteknologi (RACE II) Udvikling af telematiksystemer på områder af almen interesse Industri- og materialeteknologi Måling og prøvning Miljøteknologi Havforskning og -teknologi Bioteknologi Jordbrug og agroindustri (herunder fiskeri) Biomedicin og sundhed Biovidenskab med henblik på udviklingslandene Ikke nuklear energi Sikkerhed i forbindelse med nuklear fission Kontrolleret termonuklear fusion Menneskelige ressourcer og mobilitet Udbredelse og udnyttelse af resultater Ekstrafradraget ydes kun på grundlag af udgifter, der er afholdt til  

 projekter, der er godkendt inden udgangen af 1993.
 Forhåndsgodkendelse for projekter under punkt 1 vil fra Industri- og  

 Handelsstyrelsen automatisk blive tilsendt de berørte virksomheder.
 Forhåndsgodkendelse for projekter under punkt 2 og 3 vil kunne opnås ved  

 til Industri- og Handelsstyrelsen at fremsende den med henholdsvis Nordisk  

 Industrifond og EF-Kommissionen indgåede kontrakt.
 Industri- og Handelsstyrelsen vil foretage indberetning til Told- og  

 Skattestyrelsen af meddelte forhåndsgodkendelser.
