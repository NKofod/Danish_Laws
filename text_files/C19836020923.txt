 I medfør af § 7, stk. 9, og § 11 i brandloven, jfr. lovbekendtgørelse nr.  

 641 af 29. december 1976, som ændret ved lov nr. 254 af 27. maj 1981,  

 fastsættes følgende:
 § 1.  Brandinspektører skal gennemgå  

 befalingsmandskursus og brandinspektørkursus på Statens brandskole og bestå  

 de afsluttende prøver med tilfredsstillende resultat.
 Stk. 2.  Brandinspektøren skal være bekendt med de til  

 enhver tid gældende bestemmelser inden for hans arbejdsområde.
 § 2.  Brandinspektøren fører tilsyn med, at  

 brandvedtægtens bestemmelser overholdes og foranlediger, at vedtægten  

 revideres efter de herfor fastsatte regler.
 Stk. 2.  Brandinspektøren udfærdiger hvert år inden den  

 1. april beretning til Statens brandinspektion om brandvæsenets virksomhed i  

 det forudgående kalenderår.
§ 3.  I kommuner med eget udrykningskorps varetager  

 brandinspektøren den daglige ledelse af dette.
Han foretager indstilling til  

 brand- eller beredskabskommissionen om anskaffelse af materiel og ansættelse  

 af personel.
Endvidere skal han drage omsorg for vedligeholdelse af  

 brandvæsenets materiel, bygninger m.v.
 Stk. 2.  Brandinspektøren foranlediger, at mandskabet  

 ved udrykningskorpset uddannes efter de af justitsministeriet fastsatte  

 regler.
 Stk. 3.  Brandinspektøren foranlediger afholdt øvelser  

 med udrykningskorpset efter de af justitsministeriet fastsatte regler.
 § 4.  I kommuner uden eget udrykningskorps skal  

 brandinspektøren påse, at overenskomsten om sluknings- og redningsarbejdet i  

 kommunen bliver overholdt, og at det i henhold til overenskomsten krævede  

 mandskab og materiel er til stede, samt at personellet gennemgår de af  

 justitsministeriet fastsatte uddannelser og øvelser.
§ 5.  I kommuner, hvor der er oprettet brandkredse,  

 foretager brandinspektøren indstilling til brand- eller  

 beredskabskommissionen om anskaffelse af materiel og ansættelse af personel  

 til den stedlige beredskabsstyrke.
Han foranlediger afholdt øvelser med den  

 stedlige beredskabsstyrke efter de af justitsministeriet fastsatte regler.
 § 6.  Brandinspektøren skal påse, at den for kommunen  

 gældende plan for alarmering af brandvæsenet, herunder den stedlige  

 beredskabsstyrke, til stadighed ajourføres.
 Stk. 2.  Han udarbejder fortegnelse over udrykningens  

 sammensætning til de forskellige områder i kommunen.
 Stk. 3.  Såfremt der inden for kommunen findes objekter,  

 der indebærer en særlig risiko i brandtilfælde, udarbejder brandinspektøren  

 mødeplan for de pågældende objekter.
§ 7.  Brandinspektøren fører kontrol med, at  

 eksisterende vandforsyningssteder er i brugbar stand.
Han foranlediger, at  

 brandhaner og vandforsyningssteder efterses mindst 2 gange årlig.
 Stk. 2.  Er der behov for forbedring af vandforsyningen,  

 herunder etablering af nye brandhaner eller oprettelse af nye  

 vandforsyningssteder, giver brandinspektøren indstilling herom til brand-  

 eller beredskabskommissionen.
§ 8.  Ved brand, eksplosion, uheld med farlige  

 stoffer, sammenstyrtningsulykker, togulykker, flyulykker til lands samt  

 skibsulykker ved kaj har brandinspektøren ledelsen af den tekniske indsats på  

 skadestedet.
Dette gælder også i kommuner uden eget udrykningskorps.  

 Brandinspektøren udøver sin kommando gennem holdlederne for de fremmødte  

 styrker.
Den samlede indsats ved større fredstidsskader koordineres i øvrigt  

 af politimesteren, jfr. retsplejelovens § 108. En skematisk fremstilling af  

 ledelsesforholdene i disse tilfælde er optaget som bilag til instruksen.(* 1) Stk. 2.  Bestemmelsen i stk. 1 omfatter ikke uheld og  

 ulykker, hvor der alene indsættes ambulancetjeneste eller bjergningstjeneste.
 Stk. 3.  I brandinspektørens fravær har en af brand-  

 eller beredskabskommissionen udpeget stedfortræder kommandoen.
 Stk. 4.  Brandinspektøren skal ved udarbejdelse af  

 vagtordning eller på anden måde sikre, at han selv eller hans stedfortræder  

 møder ved enhver udrykning.
 § 9.  Brandinspektøren foretager en brandteknisk  

 byggesagsbehandling af sager, der er omfattet af bekendtgørelser med  

 tilhørende tekniske forskrifter, udstedt i medfør af brandlovens § 40, samt  

 sager, der henhører under brandlovens §§ 27 og 28.
 Stk. 2.  Brandinspektøren bistår bygningsinspektøren med  

 den brandtekniske byggesagsbehandling af andre sager end de i stk. 1 nævnte i  

 det omfang, der i hver enkelt kommune træffes bestemmelse herom.
 § 10.  Brandinspektøren foretager eftersyn af  

 brandfarlige bygninger m.v. efter retningslinier, der fastsættes af Statens  

 brandinspektion i henhold til justitsministeriets bekendtgørelse om eftersyn  

 af brandfarlige bygninger m.v.
 Stk. 2.  Såfremt brand- eller beredskabskommissionen har  

 udpeget en anden kvalificeret person til at foretage de i stk. 1 nævnte  

 eftersyn, er brandinspektøren fritaget herfor.
 § 11.  Brandinspektøren skal være udstyret med  

 støvler, hjelm, bælte og handsker samt uniform eller indsatsdragt i  

 overensstemmelse med de af Statens brandinspektion fastsatte retningslinier.
 § 12.  Instruksen træder i kraft den 1. april 1983.
 Stk. 2.  Justitsministeriets instruks nr. 578 af 4.  

 december 1974 for brandinspektører i kommuner med brandkommission ophæves.
