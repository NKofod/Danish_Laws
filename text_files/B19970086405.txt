 I medfør af § 6, stk. 1 og 3 og § 24 i lov om administration af Det  

 Europæiske Fællesskabs forordninger om markedsordninger for landbrugsvarer  

 m.v., jf. lovbekendtgørelse nr. 65 af 9. februar 1996, fastsættes:
 § 1.  For hver kanin, som er produceret i Danmark, og  

 som slagtes på et autoriseret kaninslagteri samt ved offentlig kontrol  

 ubetinget godkendes til menneskeføde, skal erlægges en afgift.
 Stk. 2.  Afgiften udgør 0,50 kr. pr. slagtet kanin.
 § 2.  Ved hvert kvartals afslutning skal slagterierne  

 til Kaninafgiftsfonden, c/o Landbrugets Rådgivningscenter, Udkærsvej 15,  

 Skejby, 8200 Århus N, indsende beretning om antallet af slagtninger og  

 samtidig til Kaninafgiftsfondens girokonto nr. 7 10 76 68 indbetale den heraf  

 skyldige afgift.
 Stk. 2.  Ved hvert års afslutning skal slagterierne til  

 nævnte afgiftsfond indsende en af slagteriernes revisor bekræftet  

 indberetning om virksomhedens samlede slagtninger af kaniner i det forløbne  

 år.
 § 3.  For hver kanin, der er produceret i Danmark, og  

 som udføres levende her fra landet, skal eksportøren erlægge en afgift, der  

 udgør 0,50 kr. pr. kanin.
 Stk. 2.  Det påhviler eksportøren ved hver måneds  

 afslutning at afgive beretning til Kaninafgiftsfonden, c/o Landbrugets  

 Rådgivningscenter, Udkærsvej 15, Skejby, 8200 Århus N, om den stedfundne  

 eksport med oplysning om antallet af levende kaniner og samtidig til  

 Kaninafgiftsfondens girokonto nr. 7 10 76 68 at indbetale den herefter  

 skyldige afgift.
 Stk. 3.  Ved hvert års afslutning skal eksportøren til  

 nævnte afgiftsfond indsende en af eksportørens revisor bekræftet indberetning  

 om virksomhedens totale eksport af levende kaniner i det forløbne år.
§ 4.  For hver kg. uld af angorakaniner, som er  

 produceret i Danmark, og som sælges af en registreret uldcentral, skal  

 erlægges en afgift på 5 kr. pr. kg.
Ved en uldcentral forstås en virksomhed,  

 der modtager angorauld og efter sorteringskontrol sælger den videre til  

 eksport eller til forarbejdning i Danmark.
 Stk. 2.  Det påhviler uldcentralen ved hvert kvartals  

 afslutning at indsende beretning til Kaninafgiftsfonden, c/o Landbrugets  

 Rådgivningscenter, Udkærsvej 15, Skejby, 8200 Århus N, om mængden af solgt  

 uld og samtidig til Kaninafgiftsfondens girokonto nr. 7 10 76 68 at indbetale  

 den heraf skyldige afgift.
 Stk. 3.  Ved hvert års afslutning skal uldcentralerne  

 til nævnte afgiftsfond indsende en af uldcentralens revisor bekræftet  

 beretning om virksomhedens totale salg af uld fra angorakaniner i det  

 forløbne år.
 § 5.  Beløb, der ikke betales rettidigt, tillægges en  

 rente på 1,3 pct. månedligt for hver påbegyndt måned fra forfaldsdagen at  

 regne.
 § 6.  Der er udpantningsret for forfaldne beløb,  

 herunder for de i § 5 nævnte rentebeløb.
 § 7.  Den, der overtræder eller forsøger at overtræde  

 §§ 2-5, straffes med bøde, men mindre højere straf er forskyldt i medfør af §  

 25 i lov om administration af Det Europæiske Fællesskabs forordninger om  

 markedsordninger for landbrugsvarer m.v.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 8.  Bekendtgørelsen træder i kraft den 1. januar  

 1998.
 Stk. 2.  Samtidig ophæves bekendtgørelse nr. 273 af 23.  

 april 1992.
