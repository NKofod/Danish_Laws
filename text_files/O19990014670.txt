 Resumé  



  

 En jugoslavisk statsborger fik afslag på en ansøgning om opholdstilladelse.  

 Hvis han ikke rejste frivilligt, ville han blive sendt ud ved politiets  

 foranstaltning.
Manden ønskede ikke at rejse ud af landet, og han  der var  

 indlogeret i Tårnby - blev pålagt meldepligt hver dag i Sandholmlejren.
Dette  

 betød en daglig transporttid på 3-4 timer.
Herudover blev der truffet  

 beslutning om at han indtil videre ikke skulle have udbetalt kost-, tøj- og  

 lommepenge og ikke længere fik adgang til frivillig aktivering og  

 undervisning  

 (motivationsfremmende foranstaltninger).
Ombudsmanden var enig i at meldepligten havde hjemmel i  

 udlændingeloven.
Men vurderingen af om og under hvilke former meldepligten  

 skal  

 pålægges, er ikke fri.
Myndighederne er bl.a efter  

 proportionalitetsprincippet  

 forpligtet til ikke at påføre borgerne større byrder, end formålet tilsiger.  

 Ombudsmanden kunne ikke lægge til grund at myndighederne havde overvejet om  

 det  

 var muligt at administrere meldepligten på en måde der var mindre  

 indgribende.
 Afgørelsen om at manden ikke skulle have kost-, tøj- og  

 lommepenge, kunne ombudsmanden derimod ikke kritisere.
 Ombudsmanden, Indenrigsministeriet og Udlændingestyrelsen var  

 herudover enige om at der ikke var hjemmel i udlændingeloven til at nægte  

 manden adgang til at deltage i frivillig aktivering og undervisning. (J.nr.  

 1998-3456-649).
Udlændingemyndighedernes pålæg af foranstaltninger Den jugoslaviske statsborger  

 A indrejste til Danmark den 20. oktober 1996. Han var i besiddelse af et  

 jugoslavisk nationalitetspas med gyldighed indtil den 16. august 2006.
Den 10. juli 1997 afslog  

 Udlændingestyrelsen en ansøgning om opholdstilladelse i medfør af  

 udlændingelovens § 7 under henvisning til at ansøgningen var åbenbart  

 grundløs.  

 Udrejsefristen blev fastsat til straks.
Styrelsen traf samtidig afgørelse om  

 at  

 hvis A ikke udrejste frivilligt, skulle han udsendes af landet ved politiets  

 foranstaltning, jf. udlændingelovens § 46, stk. 1, jf. § 30.
Ved en afhøring den 4. august  

 1997 i Den Centrale Politiafdeling oplyste A at han ikke ønskede at medvirke  

 til at rejse ud af landet.
Af politirapporten af samme dag fremgik bl.a.:
Afhørte blev forespurgt,  

 hvorvidt han ønskede at udrejse af Danmark.
Dette ønskede pgl. under ingen  

 omstændigheder at deltage i.
 Pgl. ønskede ikke at  

 underskrive P612-41.
 Han fik herefter forkyndt  

 udl. lovens § 34 med meldepligt hver dag kl. 1000 i Sandholm.
 Han blev forklaret, at han må  

 påregne at blive frihedsberøvet, hvis ovennævnte meldepligt ikke bliver  

 overholdt.
 Han blev gjort bekendt med,  

 at på baggrund af, at han nægter at medvirke til udsendelse, vil politiet  

 indstille til Udlændingestyrelsen, at han ikke skal have dækket udgifter til  

 underhold, bortset fra kost, logi og sundhedsmæssige ydelser, jf. udl. lovens  

 §  

 42a, stk. 6.
 Han blev gjort bekendt med,  

 at det er Udlændingestyrelsen der træffer afgørelse om, hvorvidt inddragelsen  

 skal ske.
 Han fik udleveret kopi af  

 blanket P612-20 vedrørende vejledning om administrative foranstaltninger i  

 medfør af udl. lovens § 34.
... Efter indstilling fra  

 Rigspolitichefen traf Udlændingestyrelsen den 7. august 1997 følgende  

 afgørelse:
 Udlændingestyrelsen har  

 modtaget vedlagte indstilling af 5. august 1997 fra Rigspolitiets Afdeling E  

 vedrørende iværksættelse af motivationsfremmende foranstaltninger i henhold  

 til  

 udlændingelovens §  

 42 a,  

 stk. 6 (vedlagt i kopi). Af indstillingen fremgår, at De ikke ønsker at  

 medvirke til Deres udsendelse af landet.
 Rigspolitiet har ved samtale  

 med Dem den 4. august 1997 gjort Dem bekendt med de følger af manglende  

 medvirken, som Udlændingestyrelsen kan træffe afgørelse om i medfør af  

 udlændingeloven.
 De har over for politiet  

 bl.a. forklaret, at De under ingen omstændigheder ønsker at medvirke til  

 Deres  

 udrejse af Danmark.
 På baggrund heraf, samt at De  

 har overskredet Deres udrejsefrist, tager Udlændingestyrelsen herefter  

 Rigspolitiets indstilling om iværksættelse af foranstaltninger i medfør af  

 udlændingelovens §  

 42 a,  

 stk. 6, til følge.
 Udlændingestyrelsen træffer  

 hermed afgørelse om, at De indtil videre ikke skal have udbetalt kost-, tøj-  

 og  

 lommepenge samt ikke længere skal have adgang til frivillig aktivering og  

 undervisning.
 De vil således alene få  

 udleveret madrationer af personalet på Center Tårnby.
 De vil fortsat modtage eventuel  

 nødvendig og uopsættelig sundhedsbehandling.
 Afgørelsen træder i kraft den  

 14. august 1997.
Såfremt De ønsker at medvirke  

 til Deres udrejse, vil Rigspolitiet give meddelelse herom til  

 Udlændingestyrelsen, der efterfølgende træffer afgørelse om fornyet  

 udbetaling  

 af kost-, tøj- og lommepenge m.v.
Dog tidligst ved førstkommende  

 lommepengeudbetalingsdag.
 Afgørelsen kan påklages til  

 Indenrigsministeriet, Christiansborg Slotsplads 1, 1218 København K.
Kopi af afgørelsen sendes til  

 Dansk Røde Kors, Booking til videre foranstaltning samt til Rigspolitiets  

 Afdeling E til orientering. I brev af 22. august 1997  

 klagede As advokat over afgørelserne på As vegne.
Han anførte  

 særligt at  

 afgørelserne stred imod proportionalitetsprincippet, bl.a. da A daglig skulle  

 anvende tre til fire timer på at tage fra Tårnby til Sandholmlejren.
 Den 9. september 1997 skrev  

 Rigspolitichefen bl.a. følgende til advokaten:
 Deres klient blev den 4.  

 august 1997 pålagt meldepligt alle ugens dage kl. 10.00 i Modtagecenter  

 Sandholm  

 i medfør af udlændingelovens § 34, stk. 2, nr. 5.
 Deres klient havde  

 umiddelbart forinden fastholdt, at han ikke ønskede at medvirke til udrejsen.  

 Kopi af politirapport af 4. august 1997 vedlægges.
Det bemærkes, at Deres klient  

 er i besiddelse af gyldigt pas.
Han kan derfor udrejse til  

 Forbundsrepublikken  

 Jugoslavien.
Indrejsetilladelse kræves kun ved tvangsmæssig udsendelse.
Bestemmelserne i  

 udlændingelovens § 34, stk. 2, nr. 5, og §  

 42  

 a, stk. 6, blev indsat ved lov nr. 407 af 10. juni 1997,  

 som trådte i kraft den 12. juni 1997. Af de almindelige bemærkninger til  

 lovforslaget  

 (lovforslag nr.
L 190  folketinget 1996-97) fremgår det, at de  

 foreslåede  

 lovændringer har til hensigt at motivere udlændinge til at medvirke til  

 udsendelse.
Meldepligt efter § 34, stk. 2, kan iværksættes såfremt det findes  

 hensigtsmæssigt for at sikre udlændingens tilstedeværelse.
Der er derimod  

 ikke  

 et krav om, at indgrebet  som i § 34, stk. 1  skal anses for  

 nødvendigt for  

 at sikre udlændingens tilstedeværelse.
 På den baggrund har  

 Rigspolitiet fundet, at meldepligt kan iværksættes, hvis en udlænding ikke  

 vil  

 medvirke til udsendelse.
 Rigspolitiet har derfor  

 pålagt Deres klient meldepligt, fordi han ikke vil medvirke til udsendelsen.
 Rigspolitiet har i dag  

 fremsendt sagen til Indenrigsministeriet.
... Indenrigsministeriet svarede  

 advokaten i brev af 13. oktober 1997. Det fremgår af brevet at ministeriet  

 stadfæstede afgørelsen om meldepligt med følgende begrundelse:
 ...
 Det følger af  

 udlændingelovens § 34, stk. 2, nr. 5, at politiet, hvis det skønnes  

 hensigtsmæssigt for at sikre udlændingens tilstedeværelse, kan bestemme, at  

 en  

 udlænding skal give møde hos politiet på nærmere angivne tidspunkter, såfremt  

 politiet drager omsorg for udlændingens udrejse, og udlændingen ikke  

 medvirker  

 hertil.
 I den anledning skal  

 Indenrigsministeriet meddele, at ministeriet efter en gennemgang af sagen  

 ikke  

 finder grundlag for at kritisere Rigspolitiets afgørelse.
 Indenrigsministeriet har  

 herved lagt vægt på, at Deres klient ikke ønskede at medvirke til sin  

 udsendelse, og at meldepligten dermed måtte anses for hensigtsmæssig for at  

 sikre Deres klients tilstedeværelse.
 Indenrigsministeriet har i  

 anledning af Deres klage over Udlændingestyrelsens afgørelse truffet i medfør  

 af udlændingelovens §  

 42 a,  

 stk. 6, anmodet styrelsen om en udtalelse.
 De vil modtage svar på den  

 del af Deres klage, når Udlændingestyrelsens udtalelse foreligger.
... As advokat skrev på ny til  

 ministeriet den 17. oktober 1997 med anmodning om at ministeriet genoptog  

 afgørelsen  

 om meldepligt da ministeriet ikke havde forholdt sig til advokatens  

 indsigelse  

 om afgørelsens proportionalitet.
Den 1. juli 1998 traf  

 ministeriet på ny afgørelse i sagen.
Af afgørelsen fremgik bl.a.:
 For så vidt angår  

 Rigspolitiets afgørelse af 4. august 1997 vedrørende udlændingelovens § 34,  

 stk. 2, skal Indenrigsministeriet meddele, at ministeriet ikke finder  

 grundlag  

 for at genoptage behandlingen af Deres klients sag.
 Indenrigsministeriet har i  

 den forbindelse lagt vægt på, at De ikke er fremkommet med nye, væsentlige  

 oplysninger af betydning for Indenrigsministeriets behandling af sagen.
For så vidt angår spørgsmålet  

 om, hvorvidt politiet skal pålægge Deres klient daglig meldepligt på  

 modtagecentret i Sandholm, skal Indenrigsministeriet henvise til, at det af  

 bemærkningerne til lovforslag nr.
L 190 fremgår, at de foreslåede  

 lovændringer  

 bl.a. har til hensigt at hindre, at udlændinge, der har fået endeligt afslag  

 på  

 opholdstilladelse, modvirker udsendelse af landet.
 De foreslåede ændringer har endvidere  

 til hensigt at motivere disse til at medvirke i forbindelse med udrejsen.
 Det fremgår endvidere, at der  

 ved bestemmelsen i § 34, stk. 2, skabes mulighed for en systematisk  

 anvendelse  

 af meldepligt  om fornødent dagligt.
Efter bestemmelsens ordlyd er  

 det tilstrækkeligt for at fastsætte meldepligt, at dette skønnes  

 hensigtsmæssigt for at sikre udlændingens tilstedeværelse.
Der er således  

 ikke  

 et krav om, at indgrebet  som i § 34, stk. 1  skal anses for  

 nødvendigt for  

 at sikre udlændingens tilstedeværelse.
 På denne baggrund finder  

 Indenrigsministeriet ikke anledning til, alene på grund af afstanden mellem  

 Sandholm og Tårnby, at ændre politiets vurdering af, at det skønnes  

 hensigtsmæssigt at pålægge meldepligt i Sandholm for beboere i DRK Center  

 Tårnby.
 For så vidt angår Deres klage  

 over Udlændingestyrelsens afgørelse af 6. august 1997 vedrørende  

 udlændingelovens  

 §  

 42 a, stk. 2, har  

 Indenrigsministeriet modtaget en supplerende udtalelse fra  

 Udlændingestyrelsen.  

 En kopi heraf er vedlagt til Deres orientering.
 Ifølge udlændingelovens §  

 42 a, stk. 6, nr. 8, kan  

 Udlændingestyrelsen bestemme, at en udlænding der er omfattet af stk. 1 eller  

 5, ikke skal have dækket sine udgifter til underhold bortset fra kost, logi  

 og  

 sundhedsmæssige ydelser, såfremt politiet drager omsorg for udlændingens  

 udrejse og udlændingen ikke medvirker hertil, jf. § 40, stk. 3, 1. pkt.
 Indenrigsministeriet finder  

 ikke grundlag for at ændre Udlændingestyrelsens afgørelse om, at Deres klient  

 indtil videre ikke længere skal have udbetalt kost-, tøj- og lommepenge.
 Indenrigsministeriet har ved  

 afgørelsen lagt vægt på, at Deres klient over for politiet den 18. juli 1997  

 tilkendegav at han ikke ønsker at medvirke til sin udsendelse af landet.
I forbindelse med afgørelser  

 efter udlændingelovens §  

 42 a,  

 stk. 6, vil en konkret vurdering kunne medføre, at afgørelse om, at der ikke  

 længere skal udbetales kost, tøj og lommepenge, undlades.
Dette vil f.eks.  

 kunne ske, hvis udlændingens manglende medvirken er bagatelagtig eller  

 undskyldelig eller vil virke særligt belastende på grund af de personlige  

 eller  

 familiemæssige forhold.
 Indenrigsministeriet finder  

 ikke, at der i den konkrete sag er oplyst om sådanne forhold, hvorefter det  

 kan  

 lægges til grund, at Deres klients manglende medvirken er bagatelagtig,  

 undskyldelig eller, at en medvirken vil virke særligt belastende.
... Den 16. november 1998 klagede  

 As nye advokat til mig på As vegne.
Jeg bad den 24. november 1998  

 Indenrigsministeriet om en udtalelse efter forinden at have indhentet  

 udtalelser  

 fra Rigspolitichefen og Udlændingestyrelsen om sagen.
Den 15. december 1998  

 uddybede advokaten sin klage idet hun anførte at der ikke, efter  

 udlændingelovens §  

 42 a,  

 stk. 6, var hjemmel til fratagelse af frivillig aktivering og undervisning.  

 Advokaten vedlagde endvidere en kopi af et brev af 12. maj 1998 fra  

 indenrigsministeren til formanden for Dansk Flygtningehjælps Asyludvalg.
Af  

 dette brev fremgik bl.a.:
Afgørelser om  

 motivationsfremmende foranstaltninger vil i de fleste tilfælde have virkning  

 indtil videre, det vil sige indtil den pågældende udlænding  

 tilkendegiver at  

 ville medvirke til f.eks. egen udrejse.
Her vil udlændingens aktive medvirken  

 være tilstrækkelig til, at afgørelsen ophæves, hvorefter den pågældende på ny  

 vil modtage de sædvanlige underholdsydelser og ikke længere være undergivet  

 systematisk meldepligt.
Det vil også være tilfældet, selv om andre  

 omstændigheder (fortsat) måtte være til hinder for udsendelse.
 For så vidt angår spørgsmålet  

 om pålæggelse af meldepligt på politistationer op til  

 30 kilometer  

 fra visse  

 asylansøgeres indkvarteringssteder, går jeg ud fra, at du her navnlig tænker  

 på de asylansøgere, der er bosat på Amager, og som er pålagt meldepligt hos  

 Rigspolitiet i Modtagecenter Sandholm.
 I den forbindelse kan jeg  

 oplyse, at det er Rigspolitiet i Modtagercenter Sandholm, der administrerer  

 samtlige pålagte meldepligter i det storkøbenhavnske område.
Jeg synes, at der er grund  

 til at fremhæve, at der er tale om konkrete afgørelser.
Rigspolitiet og  

 Udlændingestyrelsen kan således efter en konkret vurdering af udlændingens  

 personlige forhold undlade at træffe bestemmelse om iværksættelse af  

 motivationsfremmende foranstaltninger, hvis dette vil virke særligt  

 belastende  

 for udlændingen, f.eks. hvis udlændingen har børn i den undervisningspligtige  

 alder, eller hvis udlændingen selv er mindreårig.
 Indenrigsministeriet har på  

 denne baggrund i en række konkrete sager stadfæstet politiets vurdering af,  

 at  

 den pålagte meldepligt skønnedes hensigtsmæssig for at sikre udlændingens  

 tilstedeværelse.
Med hensyn til spørgsmålet om  

 fratagelse af aktivering og undervisning kan jeg oplyse, at der efter  

 Indenrigsministeriets opfattelse ikke er hjemmel i udlændingeloven til at  

 nægte en udlænding, der er undergivet motivationsfremmende foranstaltninger,  

 adgang til at deltage i frivillig aktivering.
Udlændingestyrelsen  som  

 tidligere har truffet sådanne afgørelser  er bekendt med  

 Indenrigsministeriets  

 opfattelse.
... Jeg sendte den 22. december  

 1998 As advokats brev med bilag over til Indenrigsministeriet således  

 at det  

 anførte kunne indgå i grundlaget for ministeriets udtalelse.
Udlændingestyrelsen afgav den  

 16. december 1998 en udtalelse til Indenrigsministeriet.
Den 20. januar 1999  

 supplerede Udlændingestyrelsen sin udtalelse.
Af den supplerende udtalelse  

 fremgik bl.a.:
 Udlændingestyrelsen har i de  

 første 37 sager, hvor styrelsen traf afgørelse efter udlændingelovens  

 daværende  

 §  

 42 a, stk. 6, nr.  

 8 frataget adgangen til undervisning og frivillig aktivering.
 Fratagelse af adgangen til  

 frivillig aktivering og undervisning blev imidlertid ikke håndhævet af  

 Udlændingestyrelsen, hvorfor de pågældende de facto har haft adgang til  

 frivillig aktivering og undervisning.
Udlændingestyrelsen ændrede  

 efter drøftelse med Indenrigsministeriet den 19. august 1997 sine afgørelser  

 således, at styrelsen ikke længere som led i afgørelse om  

 motivationsfremmende  

 foranstaltninger efter udlændingelovens daværende §  

 42 a, stk. 6, nr. 8 fratog adgangen til  

 frivillig aktivering og undervisning.
Styrelsen gjorde ligeledes Dansk Røde  

 Kors bekendt med, at Udlændingestyrelsen ikke længere ville fratage adgangen  

 til frivillig aktivering og undervisning.
Dette gjaldt også de tidligere  

 trufne afgørelser.
Udlændingestyrelsen er enig  

 i, at styrelsen formelt af egen drift burde have genoptaget og omgjort de  

 afgørelser, hvor styrelsen som led i afgørelse om motivationsfremmende  

 foranstaltninger efter udlændingelovens daværende §  

 42 a, stk. 6, nr. 8 havde frataget  

 adgangen til frivillig aktivering og undervisning.
Udlændingestyrelsen skal  

 beklage, at dette ikke er sket.
Udlændingestyrelsen lægger dog vægt på, at  

 afgørelserne vedrørende undervisning og aktivering aldrig har været håndhævet  

 af Dansk Røde Kors efter beslutning herom fra Udlændingestyrelsen.
Udlændingestyrelsen vil  

 omgøre de 7 afgørelser, hvor fratagelsen af adgangen til frivillig aktivering  

 og undervisning indgår. Den 20. januar 1999 afgav  

 Rigspolitichefen følgende udtalelse:
 ...
 Udlændingen er i besiddelse  

 af et gyldigt jugoslavisk nationalitetspas (udløb den 16. august 2006). Han  

 vil frit kunne indrejse i Jugoslavien.
Ved forkyndelsen af  

 Udlændingestyrelsens afgørelse den 18. juli 1997 oplyste udlændingen, at han  

 ikke frivilligt ønskede at udrejse til hjemlandet.
Han ønskede ikke at  

 underskrive erklæring om medvirken til udsendelse af Danmark.
 Ved en afhøring den 4. august  

 1997 tilkendegav udlændingen, at han ikke ønskede at udrejse af landet.  

 Udlændingen ønskede endvidere fortsat ikke at underskrive erklæring om  

 medvirken  

 til udsendelse af Danmark.
På denne baggrund blev  

 udlændingen, der var på dette tidspunkt indlogeret på Center Tårnby, samme  

 dag  

 pålagt daglig meldepligt i Modtagercenter Sandholm, jf. udlændingelovens §  

 34,  

 stk. 2, nr. 5. Udlændingen skulle melde sig i Modtagecenter Sandholm, fordi  

 den  

 praktiske administration af meldepligtsordningen for hele det  

 storkøbenhavnske  

 område varetages derfra.
Udlændingen ønskede ikke på daværende tidspunkt at  

 påklage afgørelsen til Indenrigsministeriet.
 ...
 Ved en skrivelse af 23.  

 oktober 1998 til Politimesteren i Nykøbing F. anmodede Rigspolitiet om, at  

 udlændingen, der nu var indlogeret på Center Stubbekøbing, blev indkaldt til  

 afhøring og  såfremt udlændingen fortsat gav udtryk for, at han ikke  

 ønskede  

 at medvirke til udsendelse af Danmark  at mødetid og -sted for den  

 allerede  

 pålagte meldepligt ændredes efter politikredsens nærmere bestemmelse.
Efter udlændingelovens § 30,  

 stk. 1, skal en udlænding, der efter reglerne i lovens kapitler 1 og 3-5a  

 ikke  

 har ret til at opholde sig her i landet, udrejse af landet.
Denne pligt for  

 udlændingen til selv at udrejse opstår blandt andet, når der - som i den  

 foreliggende sag - meddeles afslag på en ansøgning om opholdstilladelse og  

 fastsættes en udrejsefrist.
Udrejser udlændingen ikke frivilligt, drager  

 politiet omsorg for udrejsen, jf. lovens § 30, stk. 2.
Udlændingeloven indeholder en  

 række bestemmelser med foranstaltninger, som på forskellige måder  

 understøtter  

 politiets muligheder for at gennemføre en udsendelse af en udlænding, som  

 ikke  

 selv vil medvirke hertil.
Blandt disse foranstaltninger er meldepligten.
 Meldepligt i udsendelsesfasen  

 besluttes i medfør af udlændingelovens § 34, stk. 2, nr. 5.
 ...
 Efter bestemmelsen i § 40,  

 stk. 3, 1. pkt., skal udlændingen blandt andet medvirke til tilvejebringelse  

 af  

 nødvendig rejselegitimation og visum og til udrejsen i øvrigt.
... Rigspolitichefen henviste  

 herefter til forarbejderne til loven og anførte videre:
 ...
 På baggrund af bestemmelsens  

 forarbejder er det Rigspolitiets opfattelse, at det primære formål med  

 bestemmelsen er at motivere udlændinge til at medvirke til udsendelse, og at  

 meldepligt efter udlændingelovens § 34, stk. 2, på denne baggrund kan  

 pålægges,  

 når det skønnes hensigtsmæssigt.
 Denne fortolkning støttes  

 efter Rigspolitichefen opfattelse af Østre Landsrets kendelse af 1. oktober  

 1997 (U98.144Ø), der omhandlede lovligheden af en frihedsberøvelse, der blev  

 iværksat på baggrund af en udlændings manglende overholdelse af en meldepligt  

 pålagt i medfør af udlændingelovens § 34, stk. 2.
 I den forbindelse udtalte  

 landsretten bl.a.:
Efter udlændingelovens § 34, stk. 2, kan meldepligt pålægges  

 udlændinge, hvis det skønnes hensigtsmæssigt.
Af forarbejderne til  

 bestemmelsen  

 fremgår, at formålet med reglerne om bl.a. meldepligt er at hindre, at  

 udlændinge,  

 der har fået endeligt afslag på opholdstilladelse, modvirker udsendelse af  

 landet, at meldepligt kan anvendes systematisk, om fornødent daglig, og at  

 der  

 ikke som i § 34, stk. 1, stilles krav om nødvendighed.... Kopi af kendelsen vedlægges.
 En jugoslavisk statsborger,  

 der er i besiddelse af gyldig rejselegitimation, vil frit kunne indrejse i  

 Forbundsrepublikken Jugoslavien.
Det er på denne baggrund, at  

 Rigspolitiet har pålagt udlændingen meldepligt med henblik på at motivere ham  

 til selv at udrejse af landet.
Rigspolitiet opretholder af samme årsag  

 fortsat  

 meldepligter pålagt jugoslaviske statsborgere, der er i besiddelse af gyldige  

 nationalitetspas.
... Den 27. januar 1999 ophævede  

 Udlændingestyrelsen sin afgørelse af 7. august 1997 vedrørende adgangen til  

 frivillig aktivering og undervisning.
Den 30. marts 1999 traf  

 Udlændingestyrelsen  efter anmodning fra Rigspolitiet  afgørelse  

 om fornyet  

 udbetaling af kost-, tøj- og lommepenge på baggrund af den nuværende  

 situation  

 i Forbundsrepublikken Jugoslavien.
I brev af 7. april 1999  

 henholdt Indenrigsministeriet sig til afgørelserne af 13. oktober 1997 og 1.  

 juli 1998 vedrørende meldepligt og til afgørelsen af 1. juli 1998 vedrørende  

 inddragelse af kost-, tøj- og lommepenge.
For så vidt angik afgørelsen af 1.  

 juli 1998, beklagede Indenrigsministeriet at ministeriet ikke tilkendegav at  

 der ikke var hjemmel i udlændingeloven til at nægte en udlænding - der er  

 undergivet motivationsfremmende foranstaltninger - adgang til at deltage i  

 frivillig aktivering og undervisning.
Ministeriet vedlagde sagens akter.
Ombudsmandens udtalelse   

  

 1. Lovgrundlaget § 30, stk. 1 og 2, i Udlændingeloven (lovbek. nr. 73 af 2. februar 1999) har  

 følgende ordlyd:
   

  

 § 30.  

  

 En udlænding, der efter reglerne i kapitlerne 1 og 3-  

 5 a  

 ikke har ret til at opholde sig her i landet, skal udrejse af landet.
Stk. 2.  

  

 Udrejser udlændingen ikke frivilligt, drager politiet omsorg for udrejsen.  

 Indenrigsministeren fastsætter nærmere regler herom. Af udlændingelovens § 34, stk. 2, fremgår:
   

  

 § 34.
 ...
Stk. 2.  

  

 Politiet kan, hvis det skønnes hensigtsmæssigt for at sikre udlændingens  

 tilstedeværelse, bestemme, at en udlænding skal give møde hos politiet på  

 nærmere angivne tidspunkter, såfremt udlændingen indgiver ansøgning om asyl ved eller efter indrejsen og ikke  

 medvirker til sagens oplysning, jf. § 40, stk. 1, 1. og 2. pkt., udlændingen udebliver fra en afhøring ved Udlændingestyrelsen eller politiet,  

 hvortil den pågældende er indkaldt, udlændingen har udvist voldelig eller truende adfærd  

 over for personer, der udfører opgaver med driften af et indkvarteringssted  

 for udlændinge, eller over for de personer, der i øvrigt opholder sig på  

 indkvarteringsstedet, udlændingen ikke efterkommer Udlændingestyrelsens  

 bestemmelse om, at udlændingen skal tage ophold efter Udlændingestyrelsens  

 nærmere bestemmelse, jf. §  

 42 a,  

 stk. 4, 1. pkt., eller politiet drager omsorg for udlændingens udrejse og  

 udlændingen ikke medvirker hertil, jf. § 40, stk. 3, 1. pkt. Udlændingelovens § 40, stk.  

 3, 1. pkt., er sålydende:
   

  

 § 40.
 ...
Stk. 3.  

  

 Drager politiet omsorg for en udlændings udrejse, skal  

 udlændingen meddele de nødvendige oplysninger hertil og medvirke til  

 tilvejebringelse af nødvendig rejselegitimation og visum og til udrejsen i  

 øvrigt. Udlændingelovens §  

 42 a  

 havde på tidspunktet for  

 Udlændingestyrelsens afgørelse af 7. august 1997 følgende ordlyd (jf. lovbek.  

 nr. 650 af 13. august 1997):
  

  

 §  

 42 a.  

  

 En udlænding, der opholder sig her i landet, og hvis ansøgning om  

 opholdstilladelse i henhold til § 7 er taget under behandling, får udgifterne  

 til underhold dækket af Udlændingestyrelsen.
Udlændingestyrelsen kan dog  

 bestemme, at en udlænding, der har tilstrækkelige midler hertil, ikke skal  

 have dækket sine eller sin husstands udgifter til underhold.  

 Udlændingestyrelsen  

 kan endvidere pålægge en udlænding at betale de i 1. pkt. nævnte udgifter til  

 udlændingens underhold, såfremt udlændingen har tilstrækkelige midler hertil.  

 Udlændingestyrelsen kan fastsætte nærmere retningslinjer for beregningen af  

 de i 1. pkt. nævnte udgifter, herunder fastsætte gennemsnitstakster for en  

 given ydelse over en given periode.
Udlændingestyrelsens pålæg til en  

 udlænding  

 om at betale de i 1. pkt. nævnte udgifter tillægges udpantningsret.
 ...
 Stk. 5.  

  

 Har en udlænding, der ikke har ansøgt om opholdstilladelse  

 i henhold til § 7, efter reglerne i kapitel 1 og 3-5 ikke ret til at opholde  

 sig her i landet, kan Udlændingestyrelsen bestemme, at udgifterne til  

 udlændingens underhold dækkes af Udlændingestyrelsen i overensstemmelse med  

 bestemmelsen i stk. 1. Stk. 4 finder tilsvarende anvendelse.
Stk. 6.  

  

 Udlændingestyrelsen kan bestemme, at en udlænding, der er  

 omfattet af stk. 1 eller 5, ikke skal have dækket sine udgifter til underhold  

 bortset fra kost, logi og sundhedsmæssige ydelser, såfremt ...
8)  

 	  

 politiet drager  

 omsorg for udlændingens udrejse og udlændingen ikke medvirker hertil, jf. §  

 40,  

 stk. 3, 1. pkt. Af udlændingelovens §§ 42 c  

 og d fremgår:
   

  

 § 42 c.  

  

 Børn i den undervisningspligtige alder, der opholder sig  

 her i landet, og hvis ansøgning om opholdstilladelse i henhold til § 7 er  

 taget  

 under behandling ... skal deltage i særskilt tilrettelagt undervisning.
 ...
Stk. 2.  

  

 Indenrigsministeren kan bestemme, at der for andre udlændinge,  

 der opholder sig her i landet, og hvis ansøgning om opholdstilladelse i  

 henhold til § 7 er taget under behandling, kan tilrettelægges tilbud om  

 undervisning.
Indenrigsministeren kan fastsætte nærmere regler for, hvilke  

 uddannelser og aktiviteter der tilbydes, og kan endvidere bestemme, at  

 undervisningen kan ske i et samarbejde med skoler og uddannelsesinstitutioner  

 under Arbejdsministeriet, Kulturministeriet og Undervisningsministeriet eller  

 kan erstattes af undervisning udbudt af disse.
Indenrigsministeren kan  

 desuden  

 bestemme, i hvilket omfang gennemførelsen vil være afhængig af, at de i 1.  

 pkt.  

 nævnte udlændinge medvirker hertil som undervisere eller lignende.
 ...
 § 42 d.  

  

 En udlænding, der er indkvarteret på et af de i §  

 42 a, stk. 2, nævnte  

 indkvarteringssteder, har pligt til at medvirke ved udførelsen af nødvendige  

 opgaver i forbindelse med driften af indkvarteringsstedet.
 ...
 Stk. 3.  

  

 En udlænding, der er indkvarteret på et af de i §  

 42 a, stk. 2, nævnte  

 indkvarteringssteder, må udføre andre end de i stk. 1 nævnte opgaver i  

 forbindelse med driften af indkvarteringsstedet og medvirke ved  

 gennemførelsen  

 af den i § 42 c nævnte undervisning.
 Stk. 4.  

  

 En udlænding, der opholder sig her i landet, og hvis ansøgning  

 om opholdstilladelse i henhold til § 7 er taget under behandling, må deltage  

 i  

 ulønnet humanitært arbejde eller andet frivilligt arbejde.
... Bestemmelserne i § 34, stk.  

 2, og §  

 42 a, stk.  

 5 og 6, blev indsat i udlændingeloven ved lov nr. 407 af 10. juni 1997. Af  

 bemærkningerne til loven (lovforslag L 190 fremsat den 12. marts 1997), s. 9  

 -10,  

 fremgår:
 ...
 4. Udlændinge, der ikke medvirker til udsendelse m.v.
For at hindre misbrug af  

 udlændingelovens tilladelsessystem er det endvidere vigtigt at gøre det så  

 lidt  

 attraktivt som muligt for udlændinge, hvis ansøgning om opholdstilladelse er  

 under  

 behandling, at modvirke sagens oplysning eller at forstyrre driften af det  

 indkvarteringssted, hvor udlændingen er indlogeret.
Det er ligeledes vigtigt  

 at  

 hindre, at udlændinge, der har fået endeligt afslag på opholdstilladelse,  

 modvirker udsendelse af landet.
 Forslaget omhandler to  

 grupper af udlændinge: udlændinge, der har søgt om, men (endnu) ikke har  

 opnået  

 asyl, og som i almindelighed  

 vil være  

 indkvarteret på et asylcenter, og udlændinge, der ikke har opnået  

 opholdstilladelse,  

 men som er indkvarteret ved politiets foranstaltning, fordi de (endnu) ikke  

 kan  

 udsendes.
 ...
Det foreslås, at de  

 udlændinge, der ikke medvirker til udsendelsen, ikke skal have deres  

 underhold  

 her i landet dækket bortset fra kost og logi i naturalier og sundhedsmæssige  

 ydelser.
De pågældende udlændinge vil således ikke få udbetalt kost-, lomme  

 eller tøjpenge.
Det foreslås endvidere, at der gives mulighed for systematisk  

 at pålægge dem meldepligt hos politiet.
 Det er utilfredsstillende, at  

 udlændinge, der ikke har opholdstilladelse her i landet - ved at undlade at  

 samarbejde med de danske myndigheder - kan trække asylsagen i langdrag eller  

 undgå udsendelse og skaffe sig et ophold her i landet for en længere periode.  

 Dette er ikke mindst utilfredsstillende, fordi de pågældende i samme periode  

 forsørges og understøttes af den danske stat.
 De foreslåede lovændringer  

 har til hensigt at motivere de pågældende til at medvirke til en udsendelse  

 af  

 landet.
... I bemærkningerne anføres  

 videre på s. 13:
Bemærkninger til lovforslagets enkelte bestemmelser Til § 1 Til nr. 1 Efter den foreslåede  

 bestemmelse i § 34, stk. 2, gives politiet adgang til at pålægge en udlænding  

 meldepligt, selv om betingelsen i stk. 1 om, at fastsættelse af meldepligt  

 skal  

 være nødvendig for at sikre udlændingens tilstedeværelse, ikke er opfyldt.
 Det er en betingelse for  

 fastsættelsen af meldepligt, at udlændingen er omfattet af § 34, stk. 2, nr.  

 1-5 (hvilket svarer til §  

 42 a,  

 stk. 6, bortset fra nr. 5-7 jf. lovforslagets § 1, nr. 11).
 Det vil være tilstrækkeligt  

 for at fastsætte meldepligt, at dette skønnes hensigtsmæssigt for at sikre  

 udlændingens tilstedeværelse på det indkvarteringssted, hvor udlændingen er  

 indlogeret.
 Hensigten med ændringen er at  

 give mulighed for en systematisk anvendelse af meldepligt (om fornødent  

 dagligt).
... Af s. 18 - 19 i  

 bemærkningerne fremgår:
 ...
Til nr. 11 ...
Efter den foreslåede  

 bestemmelse i §  

 42 a,  

 stk. 6, kan Udlændingestyrelsen træffe afgørelse om, at en udlænding ikke  

 skal  

 have sine udgifter til underhold dækket, bortset fra kost, logi og  

 sundhedsmæssige  

 ydelser.
Det forudsættes, at udlændingen får ydet kost og logi i naturalier,  

 og  

 således ikke vil få udbetalt kost-, lomme eller tøjpenge.
Udlændingestyrelsen  

 kan træffe bestemmelse herom for et bestemt tidsrum eller indtil videre.
 De udlændinge, hvor der efter  

 §  

 42 a, stk. 6,  

 træffes bestemmelse om hel eller delvis undladelse af udbetaling af  

 underhold,  

 vil være omfattet af den pligtmæssige aktivering i overensstemmelse med § 42  

 d,  

 stk. 1, og vil afhængig af indenrigsministerens nærmere bestemmelse kunne  

 omfattes af den frivillige aktivering.
 ...
 De udlændinge, som  

 Udlændingestyrelsen kan træffe sådan bestemmelse for, skal enten være  

 udlændinge, hvis asylansøgning er taget under behandling, jf. §  

 42 a, stk. 1, - herunder asylansøgere i  

 udsendelsesposition - eller udlændinge, der uden at have ansøgt om asyl i  

 øvrigt skal udrejse af landet, jf. §  

 42 a,  

 stk. 5.
 Det forudsættes, at der er  

 mulighed for en sådan indkvartering, at udlændingen kan ydes kost i  

 naturalier.
Udlændingestyrelsen kan  

 endvidere kun træffe bestemmelse efter §  

 42  

 a, stk. 6, hvis udlændingen er omfattet af en af de i  

 stk. 6, nr. 1-8, nævnte situationer.
En eventuel afgørelse omfatter ikke  

 udlændingens  

 husstand.
 ...
Udlændingestyrelsen vil efter  

 nr. 8 kunne træffe sådan bestemmelse, hvis udlændingen i strid med § 40, stk.  

 3, 1. pkt., har nægtet at meddele de nødvendige oplysninger til politiet og  

 at  

 medvirke til tilvejebringelse af nødvendig rejselegitimation og visum og  

 udrejsen i øvrigt, uanset at udlændingen i øvrigt har pligt til at udrejse af  

 landet.
Bestemmelsen gælder såvel asylansøgere som andre udlændinge og  

 omfatter også udlændinge, der nægter at medvirke til en fastsættelse af  

 identitet og nationalitet og derved lægger hindringer i vejen for en  

 udsendelse.
 Udlændingestyrelsen kan, selv  

 om udlændingen er omfattet af §  

 42 a,  

 stk. 6, nr. 1-8, efter en konkret vurdering undlade at træffe sådan  

 bestemmelse, hvis udlændingens manglende medvirken er bagatelagtig eller  

 undskyldelig, eller hvis inddragelse af lomme- og tøjpenge efter udlændingens  

 personlige og familiemæssige forhold vil virke særlig belastende for  

 udlændingen, f.eks. hvis udlændingen har børn i den undervisningspligtige  

 alder, eller hvis den udlænding, afgørelsen omfatter, er mindreårig.
 I tilfælde, hvor  

 Udlændingestyrelsen har truffet afgørelse om ikke at dække udlændingens  

 udgifter til underhold, vil udlændingen ikke kunne opnå støtte til dækning af  

 de pågældende udgifter i medfør af anden lovgivning, herunder efter  

 bistandslovens bestemmelser.
 ...
Politiet kan anmode  

 Udlændingestyrelsen om at træffe afgørelse efter §  

 42 a, stk. 6. Politiet kan i den  

 forbindelse til brug for styrelsens afgørelse om helt eller delvist at  

 undlade  

 at dække udlændingens udgifter til underhold videregive de oplysninger om  

 udlændingens rent private eller andre fortrolige forhold til styrelsen, der  

 er  

 nødvendige for styrelsens behandling af sagen. 2. Meldepligt Som jeg anførte i mit brev af  

 24. november 1998, gælder der en etårig forældelsesfrist for klager til  

 ombudsmanden.
Jeg er derfor afskåret fra at tage stilling til  

 Indenrigsministeriets afgørelse af 13. oktober 1997 hvor ministeriet  

 stadfæstede Rigspolitiets afgørelse af 4. august 1997 om at pålægge (A)  

 meldepligt.
Den 1. juli 1998 afslog  

 ministeriet at genoptage afgørelsen om meldepligt under henvisning til at der  

 ikke var fremkommet væsentlige nye oplysninger.
Ministeriet tog i afgørelsen  

 af 1. juli 1998 endvidere stilling til spørgsmålet om hvor (A) skulle melde  

 sig til, og om det var proportionalt at pålægge meldepligt til politiet i  

 Sandholmlejren.
På baggrund af at ministeriet ikke i sin oprindelige  

 afgørelse  

 tog stilling til indsigelsen om at det ikke er proportionalt at (A) skal  

 rejse  

 tre til fire timer hver dag, har jeg fundet det inden for min kompetence at  

 tage stilling til ministeriets afgørelse af dette spørgsmål.
Efter udlændingelovens § 40,  

 stk. 3, 1. pkt., har en udlænding der ikke har ret til at opholde sig her i  

 landet, pligt til at medvirke til udrejse af landet.
Dette indebærer blandt  

 andet at udlændingen har pligt til at give de nødvendige oplysninger og til  

 at  

 medvirke til at tilvejebringe rejselegitimation mv.
Hvis udlændingen ikke  

 medvirker til udrejsen, kan udlændingen pålægges pligt til at melde sig til  

 politiet på nærmere angivne tidspunkter, jf. udlændingelovens § 34, stk. 2,  

 nr. 5. Der stilles ved afgørelsen heraf - modsat bestemmelsen i  

 udlændingelovens  

 § 34, stk. 1 - ikke krav om at det er nødvendigt at pålægge meldepligt, men  

 blot om at det skønnes hensigtsmæssigt for at sikre udlændingens  

 tilstedeværelse.
Selv om adgangen til at  

 pålægge meldepligt således er meget vid, er vurderingen af om og under hvilke  

 former meldepligten skal pålægges dog ikke fri.
Myndighederne er her som i al  

 anden offentlig virksomhed forpligtet til at tage stilling til om de formål  

 der varetages, er saglige og relevante.
I den forbindelse bør myndigheden  

 også  

 inddrage hensynet til den pågældende selv og afbalancere dette hensyn i  

 forhold  

 til de lovlige formål der søges varetaget.
Med andre ord er myndighederne ved  

 valget mellem flere mulige udformninger af afgørelsens indhold forpligtet til  

 ikke at påføre borgerne større byrder, end formålet tilsiger.
Jeg henviser  

 til  

 det for offentlige myndigheder gældende almindelige proportionalitetsprincip.  

 Se nærmere Bent Christensen, Forvaltningsret, Opgaver, Hjemmel, Organisation  

 (1997), s. 201ff, og Jon Andersen mfl., Forvaltningsret (1994), s. 254, samt  

 Højesterets dom i Ugeskrift for Retsvæsen 1964, s. 714, og Vestre Landrets  

 dom  

 i Ugeskrift for Retsvæsen 1978, s. 985.
Det fremgår af  

 Indenrigsministeriets brev af 12. maj 1998 til (formanden for Dansk  

 Flygtningehjælps Asyludvalg) og af Rigspolitichefens udtalelse af 20. januar  

 1999 at baggrunden for generelt at opretholde meldepligt til politiet i  

 Sandholmlejren er at Rigspolitiet i Modtagecenter Sandholm administrerer  

 samtlige pålagte meldepligter i det storkøbenhavnske område.
Jeg forstår  

 dette  

 således at ministeriet og politiet mener at det er hensigtsmæssigt at samle  

 administrationen af meldepligten i det storkøbenhavnske område ét sted,  

 altså hensynet til administrativ konveniens.
 Sådan som sagen er oplyst for  

 mig, kan jeg ikke lægge til grund at ministeriet og politiet i den konkrete  

 sag har overvejet om det er muligt at opnå disse eventuelle administrative  

 fordele på en måde der er mindre indgribende for (A). Det havde efter min  

 opfattelse været rettest og bedst stemmende med proportionalitetsprincippet  

 om  

 Indenrigsministeriet og Rigspolitiet havde inddraget dette hensyn i deres  

 overvejelser.
Jeg henviser i den  

 forbindelse til at det i stedet kunne overvejes at pålægge meldepligt til  

 politiet i Tårnby, og at det påberåbte administrative hensyn eventuelt ville  

 kunne varetages ved en løbende tilbagemelding derfra til Rigspolitiet i  

 Modtagecenter Sandholm.
Jeg henviser yderligere til at der uden for det  

 storkøbenhavnske område er gennemført en ordning hvor udlændingene melder sig  

 til det lokale politi.
 Jeg har gjort  

 Indenrigsministeriet opmærksom på min opfattelse.
 Det fremgår af  

 Rigspolitichefens udtalelse at (A) nu er indlogeret på Center Stubbekøbing.  

 Jeg  

 går ud fra at meldepligten i Sandholmlejren ikke længere er aktuel, og jeg  

 foretager  

 mig derfor ikke mere vedrørende denne del af sagen.
For så vidt angår selve meldepligtens  

 fortsatte beståen, bemærker jeg at de hensyn som oprindelig medførte at det  

 var  

 hensigtsmæssigt at pålægge en udlænding meldepligt for at sikre hans  

 tilstedeværelse,  

 ikke nødvendigvis bliver ved med at gøre sig gældende med samme styrke, men  

 kan  

 aftage, jo længere tid der går.
Jeg forudsætter derfor at politiet med  

 mellemrum  

 revurderer om betingelserne for at pålægge meldepligt fortsat er til stede.
3. Kost-, tøj- og lommepenge Efter den daværende  

 bestemmelse i udlændingelovens §  

 42 a,  

 stk. 6, nr. 8, havde Udlændingestyrelsen ret til at bestemme at en udlænding  

 ikke skal have dækket sine udgifter til underhold bortset fra kost, logi og  

 sundhedsmæssige ydelser hvis den pågældende ikke medvirker til udrejsen (jf.  

 også her § 40, stk. 3, 1. pkt.). Det forudsættes efter forarbejderne at den  

 pågældende får ydet kost og logi i naturalier.
 Efter forarbejderne til  

 bestemmelsen er formålet med at indføre denne  tillige med  

 udlændingelovens  

 øvrige motivationsfremmende foranstaltninger  fortrinsvis at hindre at  

 udlændinge der har fået endeligt afslag på opholdstilladelse, modvirker  

 udsendelse af landet og dermed skaffer sig ophold i en længere periode.  

 Inddragelsen skal motivere de pågældende til selv at medvirke til udsendelse.
Afgørelsen af om der er  

 grundlag for at inddrage kost-, tøj- og lommepenge, bygger således i vidt  

 omfang på et skøn.
Et sådant skøn kan jeg kun kritisere hvis der foreligger  

 særlige omstændigheder.
Det kan f.eks. være tilfældet hvis sagen er  

 mangelfuldt  

 opfyldt, eller afgørelsen i forhold til andre lignende sager er udtryk for en  

 forskelsbehandling der ikke er sagligt begrundet.
Under min gennemgang af  

 sagen  

 har jeg ikke fundet sådanne særlige omstændigheder.
 Jeg har herunder lagt vægt på  

 at det fremgår at (A) har fået endeligt afslag på opholdstilladelse, at han  

 har mulighed for at rejse hjem frivilligt, at han har meddelt til politiet at  

 han ikke ønsker at medvirke til udrejsen, og at politiet herefter drager  

 omsorg  

 for hans udrejse.
 Jeg har derfor ikke grundlag  

 for at kritisere at Udlændingestyrelsen den 7. august 1997 inddrog (A)s  

 kost-,  

 tøj- og lommepenge, og at Indenrigsministeriet den 1. juli 1998 stadfæstede  

 styrelsens afgørelse.
 Jeg foretager mig derfor ikke  

 mere vedrørende dette punkt.
 Jeg bemærker at Udlændingestyrelsen  

 på baggrund af de ændrede forhold i Jugoslavien nu har ændret afgørelsen.
4. Adgang til frivillig aktivering og undervisning Efter §§ 42 c og d kan en  

 udlænding hvis ansøgning om opholdstilladelse efter § 7 er taget i  

 behandling,  

 deltage i visse former for frivillig aktivering og undervisning.
Udlændingestyrelsen fratog i  

 forbindelse med afgørelsen af 7. august 1997 (A) adgang til frivillig  

 aktivering og undervisning.
Indenrigsministeriet tog ikke i afgørelsen af 1.  

 juli 1998 stilling til denne del af styrelsens afgørelse.
 Det er Indenrigsministeriets  

 og Udlændingestyrelsens opfattelse at der ikke er hjemmel i udlændingeloven  

 til  

 at nægte (A) adgang til at deltage i frivillig aktivering og undervisning.  

 Udlændingestyrelsen anførte i udtalelsen af 20. januar 1999 at styrelsen af  

 egen drift burde have genoptaget sagen og omgjort denne del af afgørelsen.  

 Indenrigsministeriet beklagede i sin udtalelse af 7. april 1999 at  

 ministeriet  

 ikke i sin afgørelse af 1. juli 1998 tilkendegav at denne del af afgørelsen  

 savnede hjemmel i udlændingeloven.
Jeg er enig med  

 Udlændingestyrelsen i at styrelsen af egen drift burde have tilbagekaldt  

 denne  

 del af afgørelsen.
Jeg er ligeledes enig med Indenrigsministeriet i at det er  

 beklageligt at ministeriet ikke tilkendegav at der ikke var hjemmel i  

 udlændingeloven til at nægte (A) adgang til at deltage i frivillig aktivering  

 og undervisning.
Indenrigsministeriet burde i afgørelsen den 1. juli 1998  

 have ophævet denne del af styrelsens afgørelse.
