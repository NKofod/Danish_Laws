Færdselsloven er ved lov nr. 468 af 10. juni 1997 ændret således, at der i  

 § 124j, stk. 1, efter 1. pkt. indsættes: »For en tredje nummerplade, der  

 kan anvendes ved transport af gods bag på personbiler og varebiler, betales  

 100 kr.«.
Ved bekendtgørelse nr. 692 af 28. august 1997 har  

 trafikministeren bestemt, at den nævnte bestemmelse træder i kraft en 1.  

 oktober 1997.
 I den forbindelse kan det oplyses, at i henhold til færdselslovens § 82,  

 stk. 1, skal gods anbringes således, at tegngivning eller påbudte lygter  

 eller nummerplade ikke skjules.
I henhold til bekendtgørelse nr. 691 af 28. august 1997 om ændring af  

 bekendtgørelse om registrering af motorkøretøjer m.v. § 1, nr. 2, 3, 4 og 6,  

 må en tredje nummerplade kun anvendes i de tilfælde, hvor gods (cykler,  

 barnevogn, kørestol m.v.) bag på personbiler og varebiler helt eller delvis  

 skjuler den påbudte nummerplade.
Den tredje nummerplade skal være anbragt bag  

 på godset eller på en særlig anordning, således at registreringsnummeret uden  

 vanskeligheder kan aflæses.
En tredje nummerplade kan bestilles på det lokale  

 motorkontor ved forevisning af registreringsattesten på den person- eller  

 varebil, hvorpå nummerpladen ønskes anvendt.
 Anvendelse af en tredje nummerplade er frivillig, idet man alternativt kan  

 transportere godset på en sådan måde, at nummerpladen ikke dækkes.
 I de tilfælde, hvor transport af gods bag på personbil eller varebil  

 dækker for een eller flere af bilens påbudte lygter og refleksanordninger,  

 skal der anbringes en »lygtebom« bag på godset.
 Hvis den tredje nummerplade anvendes i lygtetændingstiden, skal den tredje  

 nummerplade være belyst med nummerpladelygte(r).
 Når der anvendes en lygtebom, kan nummerpladen anbringes på lygtebommen  

 således, at nummerpladen er belyst.
 Af hensyn til ovenstående vil Detailforskrifter for Køretøjer 1998  

 indeholde følgende nye bestemmelser om lygtebom.
 Lygtebom skal være anbragt mindst 350 mm og højst 900 mm over vejbanen.
 Lygtebom skal have en sådan dimension, at lygter og refleksanordninger -  

 med undtagelse af nummerpladelygter - er anbragt højst 400 mm fra køretøjets  

 yderste kant.
 Lygterne på lygtebommen skal være tilsluttet de tilsvarende påbudte lygter  

 bag på køretøjet.
 Lygter og refleksanordninger på lygtebom medregnes ikke ved bestemmelse af  

 antallet af påbudte eller tilladte lygter og refleksanordninger bag på  

 køretøjet.
6.09.021 PERSONBIL M1 6.09.022 PERSONBIL M2 6.09.023 PERSONBIL M3 6.09.024 VAREBIL N1 Detailforskrifter for Køretøjer 1998 træder i kraft den 1. april 1998 og  

 gælder for køretøjer, der registreres, godkendes eller tages i brug første  

 gang på ikrafttrædelsesdatoen eller senere.
 Ethvert køretøj kan dog straks indrettes i overensstemmelse med  

 ovenstående bestemmelser.
