I medfør af § 9, stk. 4 i lov nr. 394 af 13. juni 1990 om erhvervsfremme fastsættes følgende:
 § 1.  Bevillingsudvalget består af en formand og 6  

 medlemmer, hvoraf halvdelen er fra det private erhvervsliv og den anden  

 halvdel fra erhvervsorienterede ressortministerier, herunder  

 Industriministeriet.
 Stk. 2.  Formanden og medlemmerne udpeges af  

 industriministeren.
Stk. 3.  Industriministeren udpeger en næstformand  

 blandt Udvalgets medlemmer.
Formand og næstformand udgør Udvalgets  

 formandskab.
Stk. 4.  Formanden og medlemmerne udpeges for indtil 3  

 år ad gangen og kan udpeges i alt 2 gange.
Medlemmerne afgår på skift.
Der  

 kan ikke udpeges suppleanter.
 Stk. 5.  Ingen, som er fyldt 67 år, kan udnævnes eller  

 genudnævnes.
Stk. 6.  Bortset fra faste mødedage, som Udvalget  

 aftaler, afholder Udvalget møde, så ofte formanden finder anledning dertil,  

 eller hvis 2 medlemmer til formanden fremsætter ønske herom med angivelse af  

 mødets emne.
Møder indkaldes med et varsel på mindst 5 hverdage.
Møderne  

 ledes af formanden eller i dennes fravær af næstformanden.
 Stk. 7.  Hvis sager, der skal behandles af Udvalget,  

 ikke er udsendt til medlemmerne senest 3 hverdage før det pågældende møde,  

 kan behandlingen kun finde sted, såfremt samtlige i mødet deltagende  

 medlemmer samtykker heri.
Stk. 8.  Udvalget er beslutningsdygtigt, når mindst 4 af  

 medlemmerne er til stede.
Beslutning træffes ved almindelig stemmeflerhed.  

 Hvert medlem har een stemme.
I tilfælde, hvor stemmerne står lige, er  

 formandens eller i dennes fravær næstformandens stemme afgørende.
Når  

 forholdene taler herfor, kan formanden eller i dennes forfald næstformanden  

 bestemme, at sager behandles ved skriftlig procedure.
 Stk. 9.  Alle, der deltager i Udvalgets arbejde, er  

 underkastet forvaltningsloven, lov nr. 571 af 19. december 1985, herunder  

 bestemmelserne om tavshedspligt og inhabilitet.
§ 2.  Bevillingsudvalget har til opgave at træffe  

 afgørelse i sager vedrørende ansøgninger om medfinansiering til virksomheder,  

 enkeltpersoner m.v.
Erhvervsudviklingsrådet og Eksportfremmerådet kan  

 overlade Bevillingsudvalget andre bevillingsopgaver.
 Stk. 2.  Bevillingsudvalget kan henlægge visse  

 afgørelser til Industri- og Handelsstyrelsen.
Stk. 3.  Udvalgets afgørelser er endelige, men  

 Industriministeriets medlem af Udvalget kan begære en sag forelagt  

 industriministeren til afgørelse, såfremt sagen skønnes at være af principiel  

 betydning.
Afgørelser truffet af Industri- og Handelsstyrelsen er endelige.
 § 3.  Industri- og Handelsstyrelsen er sekretariat for  

 Udvalget.
 Stk. 2.  Sekretariatet deltager i Udvalgets møder.
 Stk. 3.  Forberedelse af Udvalgets møder, herunder  

 fastlæggelse af dagsorden, varetages af sekretariatet efter aftale med  

 formandskabet.
Stk. 4.  Der udarbejdes et kort referat af Udvalgets  

 møder med angivelse af trufne beslutninger samt hovedpunkterne i  

 drøftelserne.
I tilfælde af afstemning angives resultatet heraf.  

 Mødereferatet underskrives af formanden.
 § 4.  Vederlag til udvalgsmedlemmer fastsættes af  

 Finansministeriet efter indstilling fra Industriministeriet.
 § 5.  Udvalget giver årligt til industriministeren en  

 beretning om sin virksomhed i det foregående finansår.
 § 6.  Forretningsordenen træder i kraft den 12. januar  

 1991.
