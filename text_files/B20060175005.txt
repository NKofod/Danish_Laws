Bekendtgørelse  

 om de regionale patientkontorers opgaver og funktioner I medfør af § 51, stk. 5, i sundhedsloven jf.  

 lov nr. 546 af 24. juni 2005, fastsættes:
 § 1.  



  

 Patientkontorerne skal informere, vejlede og rådgive patienter om  

 sundhedsvæsenets ydelser, herunder undersøgelse, behandling, pleje,  

 genoptræning, service, ventetider, frit sygehusvalg, behandlingsfrister,  

 befordring og servicedeklarationer samt om adgangen til behandling i  

 udlandet.
 Stk. 2.  



  

 Patientkontorerne skal endvidere bistå patienter, der ønsker at  

 benytte det frie sygehusvalg m.v., med at finde et sygehus, der kan varetage  

 den pågældende behandling og med at få en viderehenvisning dertil.
 § 2.  



  

 Patientkontorerne skal bistå patienten med vejledning og rådgivning  

 om patientrettigheder, herunder reglerne på klage- og erstatningsområdet.  

 Patientkontorerne skal endvidere bistå patienten med videresendelse og  

 udformning af klager eller erstatningskrav til rette myndighed, jf. § 1  

 i  

 lov om klage- og erstatningsadgang inden for sundhedsvæsenet.
 Stk. 2.  



  

 Bistand efter stk. 1 omfatter også forhold vedrørende private  

 sygehuse og klinikker.
 § 3.  



  

 Patientkontorerne bidrager til, at der sker afklaring af eventuelle  

 misforståelser mellem patienter og sundhedspersoner i forbindelse med  

 patientbehandlingen.
 § 4.  



  

 Patientkontorerne skal videresende relevante oplysninger til  

 regionsrådet, som løbende skal benytte disse til udvikling af service,  

 behandlingskvalitet  

 og patientsikkerhed i regionens sundhedsvæsen.
 § 5.  



  

 Bekendtgørelsen træder i kraft den 13. januar 2007.
 Stk. 2.  

  

 Samtidig  

 ophæves bekendtgørelse nr. 830 af 25. september 2003 om de amtskommunale  

 patientkontorers opgaver og funktioner.
