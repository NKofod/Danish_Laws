Cirkulære  

 om moms af lægeerklæringer  

1) Indledning 1. EF-domstolen har den 20. november 2003 afsagt  

 dom i  

 sagerne C-307/01, Peter dAmbrumenil og Dispute Resolution Services Ltd  

 og i  

 sag C-212/01 Margarete Unterpertinger Dommene giver anledning til en præcisering af praksis  

 omkring moms af lægeerklæringer.
Gældende dansk praksis 2. Det fremgår af Told- og Skattestyrelsens interne  

 meddelelse af 11. maj 2000 og Momsvejledningen 2004-2, afsnit D.11.1, at  

 lægeerklæringer, herunder speciallægeerklæringer, der er afgivet vedrørende  

 en  

 person, som lægen har undersøgt og/eller behandlet som led i et  

 læge-patientforhold, er fritaget for moms, jf. momslovens § 13,  

 stk. 1, nr. 1. Dette gælder også lægeerklæringer, der afgives af en læge  

 vedrørende en af lægens patienter til f.eks. et forsikringsselskab eller en  

 offentlig myndighed.
3. Som lægeerklæringer i denne sammenhæng anses  

 ikke  

 udtalelser afgivet af en læge, der virker som konsulent for f.eks. en  

 socialforvaltning eller et forsikringsselskab, medmindre der rent faktisk er  

 tale om, at den pågældende læge deltager i eller har ansvaret for  

 patientbehandlingen.
Sådanne udtalelser er omfattet af momspligten.
Det  

 forhold, at en lægekonsulent inden voteringsafgivelsen har set personen  

 f.eks.  

 for at vurdere, om forsikringsselskabet bør dække en skade, medfører ikke, at  

 der er tale om patientbehandling (et læge-patientforhold).
 4. Herefter er klinisk arbejdende speciallægers  

 honorarer for udstedelse af lægeerklæringer til brug for  

 forsikringsselskaber,  

 kommuner og lignende omfattet af momsfritagelsen i momslovens § 13,  

 stk. 1, nr. 1 i de tilfælde, hvor erklæringen udfærdiges på baggrund af  

 en  

 aktuel undersøgelse af patienten eller på grundlag af journalmateriale  

 baseret  

 på undersøgelse og/eller behandling af patienten.
EF-Domstolens afgørelser i C-212/01 og  

  

 C-307/01 5. EF-Domstolen har i dommene i sagerne C-212/01 og  

 C-307/01 fortolket hvorvidt artikel 13, punkt A, stk. 1, litra c) i 6.  

 momsdirektiv finder anvendelse på en række nærmere beskrevne ydelser, når de  

 udføres som led i udøvelse af lægegerning.
EF-domstolen udtaler i præmis 53 i C-307/01, at fritagelsen  

 i sjette momsdirektiv art. 13, pkt.
A, stk. 1, litra c) ikke omfatter  

 alle  

 ydelser, der kan udføres som led i udøvelsen af lægegerning og dertil  

 knyttede  

 erhverv, men udelukkende behandling af personer, der er et  

 selvstændigt  

 fællesskabsretligt begreb.
 Ydelser, der ikke svarer til begrebet behandling af  

 personer, er momspligtige, selvom de kan have karakter af virksomhed af  

 almen  

 interesse.
Behandling af personer 6. Domstolen udtaler i præmis 57 i C-307/01, at  

 begrebet  

 behandling af personer kun omfatter lægelige indgreb med det  

 formål at  

 diagnosticere, behandle og så vidt muligt helbrede sygdomme eller  

 sundhedsmæssige anomalier.
Ydelser, der udføres med henblik på at forebygge  

 er  

 også omfattet af fritagelsen.
Formålet med den lægelige ydelse 7. Domstolen udtaler desuden i præmis 59 - 67 i  

 C-307/01, at det er formålet med en lægelig ydelse, der afgør, om ydelsen  

 skal  

 være momsfritaget.
Lægelige ydelser, der er udført med et andet formål end at  

 beskytte, herunder fastholde eller reetablere en persons sundhedstilstand, er  

 ikke fritaget efter art. 13, akt.
A, stk. 1, litra c).
 Hvis en lægelig ydelse er udført i en sammenhæng, der gør  

 det muligt at fastslå, at hovedformålet ikke er at beskytte, herunder  

 fastholde  

 eller reetablere en sundhedstilstand, med snarere at levere en udtalelse, der  

 er påkrævet forud for, at der træffes en beslutning, der har retlige  

 virkninger, er den ikke momsfritaget.
8. Når en ydelse består i at tilvejebringe en  

 lægelig  

 erklæring, er hovedformålet med ydelsen ikke at beskytte, herunder at  

 fastholde  

 eller reetablere, sundhedstilstanden hos den person, der berøres af  

 erklæringen, selv om udførelsen af denne ydelse kræver lægelige kompetencer  

 hos  

 tjenesteyderen og kan indebære virksomhed, der er typisk for lægegerningen -  

 såsom en fysisk undersøgelse af patienten eller analyse af journalen.
En  

 sådan  

 ydelse, der har til formål at give et svar på spørgsmål, der er stillet inden  

 for rammerne af en anmodning om ekspertbistand, er udført med det formål at  

 gøre det muligt for tredjemand at træffe en beslutning, der har retlige  

 virkninger over for den berørte eller andre personer.
 Selvom den berørte selv kan anmode om en lægelig erklæring,  

 og denne inddirekte kan bidrage til at beskytte den pågældendes helbred, ved  

 at  

 et nyt problem opdages eller en tidligere diagnose ændres, forbliver det  

 hovedformål der forfølges med enhver ydelse af denne art, at opfylde en  

 lovbestemt eller kontraktmæssig forpligtelse, der er fastsat i andres  

 beslutningsproces.
 En sådan ydelse er derfor ikke fritaget efter art. 13, pkt.  

 A, stk. 1, litra c).
9. Selvom ydelsen er udført som led i udførelsen af  

 lægegerningen, så udgør den ikke behandling af personer i den  

 forstand hvori  

 udtrykket anvendes i fritagelsen i 6. momsdirektiv, art. 13, pkt.
A,  

 stk. 1, litra c), når formålet er udarbejdelse af ekspertrapporter, der  

 vedrører en persons sundhedstilstand, og navnlig angår de læsioner eller  

 manglende evner, som personen lider af, med henblik på sagsoplysningen ved  

 administrative ansøgninger, såsom ansøgninger om tildeling af en krigspension  

 eller erstatningsretssager eller anmodning om skadeserstatning i tilfælde af  

 lægefejl.
 10. For så vidt angår ydelser, der består i at  

 udstede  

 lægeattester vedrørende egnethed, f.eks. vedrørende en persons egnethed til  

 at  

 rejse, skal den sammenhæng, hvori disse ydelser er udført tages i betragting  

 for at afgøre hovedformålet hermed.
11. Når det drejer sig om attester vedrørende  

 egnethed,  

 der kræves fremlagt af tredjemand som forudgående betingelse for den  

 pågældendes udøvelse af særligt erhverv eller udøvelse af en vis virksomhed,  

 der kræver gode fysiske forudsætninger, er hovedformålet med den af lægen  

 udførte ydelse at give tredjemand det nødvendige beslutningsgrundlag.
Disse  

 lægelige ydelser har ikke hovedsageligt et sundhedsbeskyttelsesformål for  

 personer, der ønsker at udøve en vis virksomhed, og kan således ikke  

 fritages.
12. Når udstedelsen af en attest vedrørende fysisk  

 egnethed har til formål at påpege over for tredjemand, at en persons  

 sundhedstilstand indebærer begrænsninger med hensyn til en bestemt virksomhed  

 eller kræver, at disse udføres under særlige omstændigheder, kan  

 hovedformålet,  

 med denne ydelse anses for at være beskyttelse af den berørtes sundhed.  

 Fritagelsen i 6. momsdirektiv, art. 13, pkt.
A, stk. 1, litra c) kan  

 således finde anvendelse på en sådan ydelse.
 13. Tilsvarende betragtninger som i pkt. 11-13  

 gælder  

 for lægeundersøgelser samt udtagning af blodprøver eller andre legemsprøver.  

 Når disse ydelser udføres med det formål for øje, at gøre det muligt for en  

 arbejdsgiver at træffe beslutning vedrørende ansættelse eller arbejdsopgaver  

 for en medarbejder, eller at gøre det muligt for et forsikringsselskab at  

 fastsætte den præmie, der skal opkræves af en forsikringstager, har de  

 omhandlede ydelser hovedsageligt til formål at give arbejdsgiveren eller  

 forsikringsselskabet et grundlag, der griber ind i dennes beslutningstagen.  

 Disse ydelser henhører ikke under behandling af personer og er  

 ikke fritaget.
14. Regelmæssige lægeundersøgelser, der er indført  

 af  

 arbejdsgivere eller forsikringsselskaber, kan derimod opfylde betingelserne  

 for  

 fritagelse efter i 6. momsdirektiv, art. 13, pkt.
A, stk. 1, litra c),  

 forudsat at disse undersøgelser hovedsageligt har til formål at gøre  

 forebyggelse og påvisning af sygdomme muligt samt at følge arbejdstageres  

 eller  

 forsikringstageres sundhedstilstand.
At disse lægeundersøgelser finder sted  

 efter anmodning fra tredjemand, og at de ligeledes kan tjene arbejdsgivernes  

 eller forsikringsselskabernes egne interesser, hindrer ikke, at de har  

 sundhedsbeskyttelse som hovedformål.
Momsfritaget ydelser 15. Domstolen har i C-307/01 gennemgået og vurderet  

 en  

 række konkrete ydelser og udtalt, at fritagelsen i artikel 13, punkt A,  

 stk. 1, litra c), skal fortolkes således, at den  

  

 omfatter  

  

 følgende ydelser, når de udføres som led i udøvelse af  

 lægegerning, som fastsat af medlemsstaten:
 a)  

  

 	  

 Udførelse af lægeundersøgelser foretaget på  

 arbejdsgiveres eller forsikringsselskabers anmodning, når ydelsen  

 hovedsageligt  

 har til formål at beskytte den berørtes sundhed.
 b)  

  

 	  

 Udtagelse af blodprøver eller andre  

 legemsprøver med henblik på at undersøge, om den pågældende person har en  

 virus, infektioner eller andre sygdomme, efter anmodning fra arbejdsgivere  

 eller forsikringsselskaber, når ydelsen hovedsageligt har til formål at  

 beskytte den berørtes sundhed.
 c)  

  

 	  

 Udstedelse af en lægeattest vedrørende en  

 persons egnethed - f.eks. til at rejse, når ydelsen hovedsageligt har til  

 formål at beskytte den berørtes sundhed.
Momspligtige ydelser 16. Domstolen har også i C-307/01 udtalt, at  

 fritagelsen  

  

 ikke omfatter  

  

 følgende ydelser, når  

 de udføres som led i udøvelse af lægegerning:
 a)  

  

 	  

 Udstedelse af lægeattester om en persons  

 sundhedstilstand f.eks. med henblik på tildeling af en krigspension.
 b)  

  

 	  

 Lægeundersøgelser udført med henblik på  

 udarbejdelse af lægerapporter med henblik på ansvarsspørgsmål og vurdering af  

 skader, der er lidt af personer, som overvejer at anlægge sag om personskade.
c)  

  

 	  

 Udarbejdelse af lægerapporter i)  

 	  

 efter  

 undersøgelserne, der er beskrevet under b) og ii) på grundlag af lægelige notater, men uden der udføres  

 lægeundersøgelse.
 d)  

  

 	  

 Lægeundersøgelser udført med henblik på  

 udarbejdelse af lægerapporter vedrørende lægefejl efter anmodning fra  

 personer,  

 der overvejer, om de skal anlægge sag.
e)  

  

 	  

 Udarbejdelse af lægerapporter i)  

 	  

 efter  

 undersøgelserne, der er beskrevet under d), og ii) på grundlag af lægelige notater, men uden udførelse af  

 lægeundersøgelse.
 EF-domstolen har endvidere i C-212/01 udtalt, at fritagelsen  

  

 ikke omfatter  

  

 :
f)  

  

 	  

 Udarbejdelse af en lægerapport vedrørende en  

 persons helbredstilstand til brug for at understøtte eller afvise et krav om  

 udbetaling af invalidepension.
Det har ikke betydning, om det er en domstol  

 eller et forsikringsselskab, der anmoder om erklæringen.
Præcisering af dansk praksis 17. EF-domstolens fortolkning af 6. momsdirektiv  

 art.  

 13, punkt A, stk. 1, litra c) i sagerne C-212/01 og C-307/01 giver  

 anledning til at præcisere dansk praksis, som den fremgår af Told- og  

 Skattestyrelsens interne meddelelse af 11. maj 2000 og Momsvejledningen  

 2004-2,  

 afsnit D.11.1.
 Den momsmæssige vurdering af, om lægeundersøgelser,  

 udarbejdelse af lægeerklæringer, udtagelse af blodprøver mv. er fritaget for  

 moms efter momslovens § 13, stk. 1, nr. 1 eller ej, skal herefter  

 følge de retningslinier, der er fastlagt af EF-domstolen i sagerne C-212/01  

 og  

 C-307/01, jf. dette cirkulæres pkt. 9 og 10.
Det skal således vurderes om hovedformålet med ydelsen er at  

 beskytte, herunder fastholde eller reetablere en sundhedstilstand.
Lægelige  

 ydelser, der er udført med et andet formål, er ikke momsfritaget efter  

 momslovens § 13, stk. 1, nr. 1.
Fradragsret 18. Lægen vil have fuld fradragsret for købsmomsen  

 af  

 varer og ydelser, der udelukkende bruges til de momspligtige lægeydelser, jf.  

 momslovens § 37.
 19. Lægen har fortsat ikke fradragsret for indkøb,  

 som  

 kun vedrører de momsfrie ydelser.
 20. For indkøb (fællesomkostninger), som vedrører  

 både  

 de momspligtige og de momsfri ydelser, kan lægen fratrække en del af momsen,  

 jf. momslovens § 38, stk. 1. Denne del skal beregnes på grundlag af  

 forholdet mellem den momspligtige omsætning og den samlede omsætning i det  

 pågældende regnskabsår.
Lønsumsafgift 21. Der skal ikke betales lønsumsafgift af den del  

 af  

 virksomhedens overskud med tillæg af lønsum opgjort efter reglerne i  

 lønsumsafgiftslovens § 4, stk. 1 og 4, som vedrører de momspligtige  

 leverancer.
Ikrafttræden af præciseringen af praksis 22. Da denne præcisering af praksis må anses for at  

 være  

 en indskrænkning af området for momsfritagelse i henhold til momslovens  

 § 13, stk. 1, nr. 1 i forhold til tidligere praksis, har den alene  

 fremadrettet virkning.
 Med nærværende cirkulære ophæves Interne Meddelelse af 11.  

 maj 2000, samt afsnittet om lægeerklæringer i TfS 2000, 361.
 Cirkulæret træder i kraft pr. 1. april 2005 og har virkning  

 for lægerklæringer, lægeundersøgelser, udtagelse af blodprøver mv., der  

 foretages efter dette tidspunkt.
