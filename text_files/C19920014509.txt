Regelgrundlag 1. Ved lov nr. 466 af 24. juni 1992 om orlovsydelse til uddannelse  

 er der skabt mulighed for, at dagpengeberettigede ansatte, der opnår orlov  

 til uddannelse, kan oppebære 80 pct. af arbejdsløshedsdagpengenes højeste  

 beløb i en periode mellem 4 og 36 uger.
Det er en forudsætning, at  

 arbejdsgiveren i stedet ansætter en forsikret dagpengeberettiget ledig.
 De nærmere betingelser fremgår af loven samt af bekendtgørelse nr. 556 af  

 23. juni 1992 om jobrotation og orlovsydelse til uddannelse.
 2. Ved lov nr. 467 af 24. juni 1992 om forældreorlovsydelse er der  

 skabt mulighed for, at dagpengeberettigede ansatte, der opnår orlov til  

 pasning af egne børn i alderen op til 8 år, kan oppebære 80 pct. af  

 arbejdsløshedsdagpengenes højeste beløb i en periode mellem 13 og 36 uger.  

 Det er en forudsætning, at arbejdsgiveren i stedet ansætter en forsikret  

 dagpengeberettiget ledig.
 De nærmere betingelser fremgår af loven samt af bekendtgørelse nr. 555 af  

 23. juni 1992 om jobrotation og forældreorlovsydelse.
 3. Begge love har en tidsbegrænset virkning indtil 1. juli 1994.  

 Der kan ikke indgås aftaler om orlov efter 30. september 1993.
Ansatte i staten, folkeskolen og folkekirken 4. For ansatte i staten, folkeskolen og folkekirken kan der alene  

 gives tjenestefrihed uden løn, og det er ansættelsesmyndigheden, der afgør,  

 om der kan ydes tjenestefrihed.
 5. Tjenestefrihed til et i nr. 1 og 2 nævnte formål medregnes ikke  

 i lønancienniteten og pensionsalderen.
 6. Bekendtgørelse nr. 543 af 14. september 1988 om tjenestefrihed  

 med hel eller delvis løn til uddannelsesformål for tjenestemænd i staten samt  

 cirkulære af 3. juni 1991 (APD nr. 39/91) om tjenestefrihed mv. for ansatte i  

 staten, folkeskolen og folkekirken til pasning af alvorligt syge børn og  

 slægtninge berøres ikke af bestemmelserne om tjenestefrihed til de i nr. 1 og  

 2 nævnte formål.
 7. Vedrørende lønadministrationen henvises der til Statens  

 Regnskabsdirektorats information om LIF-systemet nr. 08/92 af 9. juli 1992.
 8. De i nr. 1 og 2 nævnte love og bekendtgørelser er optrykt som  

 bilag til dette cirkulære.
Finansministeriet Administrations- og Personaledepartementet Den 18. august 1992.
P.
M.
V.
E.
B.
