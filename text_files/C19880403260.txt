Indholdsfortegnelse Forord Hvad er radon, og hvordan kommer radon ind i bygninger? Radon i nye bygninger Valg af konstruktion Tæthed mod jord Konstruktioner Terrændæk Krybekælder Kælder Gennemføring af installationer Brugsvand Afløb Fjernvarme Kommunikation, gas og el Ventilation Litteraturhenvisninger I 1987 blev resultaterne af en landsomfattende undersøgelse af  

 radonkoncentrationer indendøre i 500 danske boliger offentliggjort.  

 Undersøgelsen, der er udført af Statens Institut for Strålehygiejne og  

 Forskningscenter Risø, viste at af den samlede radioaktive bestråling, som  

 befolkningen modtager, udgør bestrålingen i boligen ca. 50 pct.
Samtidig med,  

 at undersøgelsens resultater blev offentliggjort, udsendte Byggestyrelsen og  

 Statens Byggeforskningsinstitut en pjece »Radon i boliger« om  

 mulighederne for at begrænse radonkoncentrationen i eksisterende boliger.
 Den her foreliggende vejledning skal ses som et næste skridt i  

 Byggestyrelsens forebyggende arbejde mod risikoen ved radon i bygninger.  

 Radon er et erkendt kræftfremkaldende stof, og det vil derfor være af  

 betydning at holde radonkoncentrationen i indeluften på et så lavt niveau som  

 muligt.
Vejledningen er udarbejdet på basis af den nuværende viden om radon og  

 byggeteknik og tager som udgangspunkt, at den væsentligste radonkilde er  

 undergrunden.
Derfor gælder det først og fremmest om at begrænse radon i at  

 komme ind i bygningerne ved at gøre bygningskonstruktionerne tætte nedadtil.  

 Da radon er en luftart, er der tale om at indbygge en lufttæthed i  

 konstruktionerne.
I vejledningen vil tæthed derfor i de fleste tilfælde være  

 at forstå som lufttæthed.
Vejledningen henvender sig især til bygherrer, projekterende teknikere,  

 entreprenører og håndværkere og til byggematerialeproducenter.
Vejledningen  

 er primært rettet mod småhusbyggeriet, idet undersøgelsen viste, at  

 radonkoncentrationerne i almindelighed er større i eenfamiliehuse, rækkehuse  

 og kædehuse end i etagehuse.
Principperne for tætte konstruktioner mod jord  

 er dog alment gyldige.
 Et byggeri udført efter vejledningens anbefalinger forventes at give så  

 lave radonkoncentrationer indendøre, som det er praktisk muligt under hensyn  

 til dansk byggeskik, og uden at indføre unødigt omfattende og kostbare  

 beskyttelsesforanstaltninger.
Manuskriptet til vejledningen er udarbejdet af Ib Borrings Tegnestue A/S,  

 ved arkitekterne Kaare Kjerulf og Torben Dahl.
Manuskriptet er diskuteret i  

 en følgegruppe, bestående af afdelingsleder Georg Christenden, Statens  

 Byggeforskningsinstitut, civilingeniør Owe Eriksson, Lemming & Eriksson  

 Rådgivende Ingeniører A/S, akademiingeniør Peter A.
Nielsen, Statens  

 Byggeforskningsinstitut, civilingeniør Ervin Poulsen, AEC Rådgivende  

 Ingeniører A/S, institutforstander Kaare Ulbak, Statens Institut for  

 Strålehygiejne, og civilingeniør Ove Nielsen, Byggestyrelsen.
 Hvis der gennem danske eller udenlandske undersøgelser kommer ny viden  

 frem på dette område, der medfører behov for ændringer, vil der blive udsendt  

 en revideret vejledning.
 Byggestyrelsen november 1988.
Hvad er radon, og hvordan kommer radon ind i bygninger? Radon er en luftart, der dannes af det radioaktive, faste stof radium, der  

 findes overalt i jorden i stærkt varierende mængder.
Radon er radioaktiv, dvs. den udsender radioaktiv stråling, samtidig med  

 at der dannes andre radioaktive stoffer, de såkaldte radondøtre.
Radioaktiv  

 stråling kan beskadige levende celler.
Det største bidrag til radon i bygninger kommer fra jorden under  

 bygningerne.
Herfra kommer radon ind i bygningerne gennem revner og sprækker  

 i fx terrændæk, kældergulve og -ydervægge, gennem utætte fuger og gennem  

 utætheder ved rørgennemføringer mv.
Den landsomfattende radonundersøgelse viste, at radonkoncentrationen er  

 lavere i eenfamiliehuse med kælder end i eenfamiliehuse uden kælder.
Det  

 formodes at være en følge af, at en kælderkonstruktion normalt projekteres  

 med vandtætte overflader og samlinger og udføres med fornøden omhu.
Den  

 opnåede vandtæthed medfører derfor normalt også en bedre tæthed overfor  

 radonholdig luft fra undergrunden.
Nogle byggematerialer, hovedsageligt fremstillet af materialer fra  

 undergrunden, som fx beton, tegl, keramik og gips, indeholder radium i større  

 eller mindre omfang.
Radonbidraget til indeluften herfra er som regel mindre  

 end det bidrag, der kommer direkte fra jorden.
Det er også grunden til, at  

 radonkoncentrationen er størst i rum, der ligger i nær forbindelse med  

 jorden.
Da radon er opløseligt i vand, findes der også radon i drikkevandet.  

 Radonbidraget herfra er dog som hovedregel meget ringe i Danmark.
Radonkoncentrationen i luften måles i enheden becquerel pr. kubikmeter,  

 Bq/kubikmeter.
Ved ovennævnte undersøgelse blev den gennemsnitlige  

 radonkoncentration (årsmiddel) målt til ca. 70 Bq/kubikmeter i småhuse og til  

 ca. 20 Bq/kubikmeter i etagehuse.
Den gennemsnitlige radonkoncentration i  

 alle boliger under et blev målt til ca. 50 Bq/kubikmeter.
I ingen af de målte  

 boliger oversteg radonkoncentrationen 600 Bq/kubikmeter.
I ingen af de målte  

 boliger i etagehuse oversteg radonkoncentrationen 200 Bq/kubikmeter.
I 3 pct.  

 af de målte boliger i småhuse oversteg radonkoncentrationen 200  

 Bq/kubikmeter.
Til sammenligning kan nævnes, at den gennemsnitlige radonkoncentration for  

 svenske boliger er ca. 100 Bq/kubikmeter.
Her findes ca. 40.000 boliger  

 (småhuse) med en radonkoncentration højere end 800 Bq/kubikmeter.
Det er de  

 svenske myndigheders målsætning på lang sigt at reducere gennemsnittet til  

 det nuværende danske gennemsnit på 50 Bq/kubikmeter.
I Sverige og Finland er der bestemmelser om, hvor højt koncentrationen af  

 radon må være for såvel nye som eksisterende boliger.
I nye boliger må  

 radonkoncentrationen højst være 140 Bq/kubikmeter i Sverige og 200  

 Bq/kubikmeter i Finland.
For eksisterende boliger er grænsen 800  

 Bq/kubikmeter i både Sverige og Finland.
Radon i nye bygninger I det følgende gives nogle forslag til bygningsmæssige foranstaltninger,  

 der kan medvirke til at forebygge høje radonkoncentrationer i nye bygninger,  

 som følge af indtrængning fra jorden.
 Med øget opmærksomhed i byggeriets projekterings- og udførelsesfase er det  

 muligt at opnå lave radonkoncentrationer, uanset hvor i landet der bygges.
 De forhold, der kan medvirke hertil er:
- konstruktionstype - tæthed mod jord - ventalitation Valg af konstruktion Allerede i projekteringens første faser kan der, ved hensigtsmæssig valg  

 af konstruktion mod jorden, opnås en betydelig begrænsning af  

 radonindtrængningen.
 Et terrændæk kan udgøre en effektiv bremse mod luftindtrængning fra  

 underliggende jordlag, hvis der er truffet særlige foranstaltninger til at  

 hindre luftindtrængning fra jorden.
En krybekælder er en velegnet konstruktion til at hindre indtrængning af  

 radonholdig luft.
Det er dog betinget af, at krybekælderrummet tætnes mod  

 jord og ventileres tilstrækkeligt til det fri.
 En kælder, der ventileres til det fri, vil også nedsætte radonindholdet i  

 de overliggende beboelsesrum.
Typiske konstruktioner mod jord Terrændæk Krybekælder Kælder Tæthed mod jord Radonholdig luft kommer ind i bygningen fra jordbunden gennem revner og  

 utætte fuger i bygningskonstruktionens begrænsning mod jord, fx terrændæk,  

 kældergulve og -vægge, og gennem utætheder ved gennemføringen af tekniske  

 installationer i disse konstruktioner.
 Det skal tilstræbes, at den samlede konstruktions tæthed er bedst mulig.
 På grund af det normale undertryk i bygningen, skabt ved ventilationen,  

 vil der ske luftindtrængning fra jorden, hvis der ikke er truffet særlige  

 foranstaltninger for at imødegå denne indtrængning.
 Tæthed mod jord kræver ikke nødvendigvis nye typer konstruktioner.
 Almindeligt anvendte konstruktioner i nybyggeriet kan bringes til at give  

 den ønskede tæthed.
 Gennem en øget opmærksomhed omkring de materialer og samlinger, der indgår  

 i konstruktionerne, samt deres udførelse, kan dette opnås.
 I enkelte konstruktioner er det dog nødvendigt med mindre ændringer i  

 forhold til nuværende praksis.
Vandtætte samlinger, fuger og støbeskel er ikke nødvendigvis lufttætte.
Fx  

 vil tætning i støbeskel i beton med betonit kun være lufttæt i våd tilstand.  

 Denne tætning er således ikke nødvendigvis brugbar over for radon.
 De mængder radon, der slipper igennem ved diffusion, er meget små  

 sammenlignet med hvad, der kan slippe med luften igennem selv mindre spalter.
 Det er derfor afgørende, at den håndværksmæssige udførelse på byggepladsen  

 sker med stor omhu, da der selv gennem små utætheder i særlige tilfælde kan  

 trænge forholdsvis store mængder luft igennem.
 Både i byggeprojektets tegninger og beskrivelsesdel bør der være redegjort  

 for, hvordan en god tæthed mod jord opnås i praksis.
 Den tilsynsførende ved byggeriet bør være fortrolig med disse krav,  

 ligesom også de udførende håndværkere må gøres opmærksomme på tæthedens  

 vigtighed.
 Kontrol af det udførte arbejde, der omfatter sikring af tætheden (jf.  

 beskrivelse og tegninger), bør være omfattet af byggeriets kontrolplaner.
 I det følgende gennemgås en række forhold, som vil medvirke til at kunne  

 skabe tilstrækkelig tæthed i almindeligt anvendte konstruktioner.
Konstruktioner Terrændæk Uanset den øvrige byggetekniske udformning af terrændæk indgår der normalt  

 en pladsstøbt betonplade i konstruktionen.
 Denne betonplade kan være velegnet til at forhindre luftindtrængning fra  

 underliggende jordlag, såfremt den udføres med tætte fuger og minimale  

 gennemgående svindrevner og sætninger.
Det kan anbefales, at betonpladen udføres i en tykkelse, der mindst er 80  

 mm, og at den vibreres ved udstøbningen.
For at modvirke svind- og  

 sætningsrevner bør den forsynes med en passende svindarmering, fx Ø 3 mm  

 trådnet med 50 mm maskevidde, og støbningen bør være beskyttet mod udtørring  

 i ca. 4 døgn efter udstøbning.
Støbningen skal helst udføres i een  

 arbejdsgang.
I modsat fald skal armeringen være gennemgående i indre  

 støbeskel. (Se iøvrigt litteraturhenvisning nr. 4).
Eventuelle støbeskel renses omhyggeligt for slam og urenheder.
Når  

 støbningen genoptages skal den afbundne beton være vandmættet og svummet med  

 cementvælling umiddelbart før næste støbeproces.
Overdækning af kuldebrosisolering.
Grundmurspap forlænges indover  

 betonplade og fastklæbes til denne.
Afbrudt kuldebro i fundamentmidte.
Tæthed sikres ved sammenstøbning af  

 betonplade og fundament.
 Tilslutninger mellem betonplade og fundamenter skal også udføres tætte.
 Hvis der anvendes kantisolering til brydning af kuldebroen, bør denne  

 placeres i fundamentets midte eller overdækkes med lufttæt folie, der klemmes  

 under bagmur og klæbes tæt til betonpladen i hjørnernes overlæg.
Terrændæk, udstøbt af luftgennemtrængelig klinkerbeton eller andet  

 luftgennemtrængeligt materiale med en tynd overbeton, anses ikke for at være  

 tilstrækkelig tæt.
Såfremt et sådan materiale anvendes, er det nødvendigt  

 enten at udlægge en tæt membran med tætte (svejste eller klæbede) samlinger,  

 eller påføre et tæt lag.
 Det skal dog understreges, at en tæt membran kan give vanskeligheder i  

 form af vandansamlinger under byggeprocessen.
 Også i andre tilfælde, hvor der ikke etableres et sammenhængende betondæk,  

 kan det være nødvendigt at udlægge/påføre en membran, der sikrer tæthed.
 Membranen kan placeres, hvor det findes hensigtsmæssigt i den pågældende  

 konstruktion, hvis det kan ske uden risiko for fugtskader.
 Såfremt membranen placeres frit tilgængeligt ovenpå terrændækket og dermed  

 udsættes for færdsel i byggeperioden, bør der anvendes et materiale, der kan  

 modstå disse påvirkninger.
 Det anbefales, at der anvendes en membran, hvis tykkelse er mindst 1 mm,  

 brudtøjning er mindst 200% og brudstyrke er større end 8  

 N/kvardratmillimeter.
Krybekælder Det anbefales, at bunddæk i krybekældre udstøbes som et betonlag på mindst  

 80 mm tykkelse på en 0,15 mm plastfolie i krybekælderens bund for at modvirke  

 både fugt- og luftindtrængning fra jord.
 Dæk over krybekældre udføres normalt med dækelementer i beton eller  

 letbeton, og dækket i sig selv har en sådan kvalitet, at det giver fornøden  

 tæthed, såfremt samlingerne udstøbes omhyggeligt.
 Krybekælder med forseglede fuger i dæk, ventilation og bunddæk.
 For at opnå yderligere tæthed i dækket kan elementernes samlinger  

 eventuelt også tætnes med elastisk fugemasse.
 Det er vigtigt også i denne sammenhæng med en tilstrækkelig ventilation af  

 krybekælderen, fx 150 kvardratcentimeter åbning pr. 6 m. (Se iøvrigt  

 litteraturhenvisning nr. 4 og 5).
Kælder Kælderydervægge støbt på stedet og uden svindrevner giver ligesom den  

 beskrevne betonplade i terrændækket en effektiv tætning.
Støbeskel skal udføres omhyggeligt som omtalt under terrændæk.  

 Kælderydervægge opmuret på stedet af beton- eller klinkerbetonblokke bør  

 påføres et lag, der giver tæthed.
Berapning med cementmørtel og påføring af  

 to lag koldtflydende asfalt, der anvendes som fugtbeskyttelse anses som  

 tilstrækkelig beskyttelse mod luftindtrængning.
 Uden på denne tætning fastgøres det kombinerede dræn- og isoleringslag,  

 som også beskytter det tætnede lag imod overlast ved opfyldning.
Kælderydervægge overfladebehandles ofte under vanskelige forhold på  

 byggepladsen.
Det kræver derfor særlig omhu og kontrol at tilvejebringe  

 kælderydervægge, hvor den påførte koldtflydende asfalt er fuldtdækkende.
Kælderdæk og kælderydervæg med udvendig tætning.
Tætning  

 tilvejebringes med berapning med cementmørtel og to påstrygninger med  

 koldtflydende asfalt.
Udenpå dette fastgøres dræn- og isoleringslag.
Kældergulve adskiller sig ikke fra terrændæk i denne sammenhæng.
Her  

 gælder de samme anbefalinger som anført under terrændæk.
 Udstøbning bør finde sted på en 0,15 mm plastfolie.
Gennemføring af installationer Brugsvand Det er som regel nødvendigt at føre vandledning af plast direkte op gennem  

 selve terrændækket i småhuse.
Forebyggelse af luftindtrængning kan ske ved at  

 udfylde fugen mellem betondæk og plastledning med elastisk fugemasse.
Afløb Afløbsinstallationer i småhuse udføres normalt af PVC-rør.
Gennemførelsen  

 kan ske med anvendelse af særlige mufferør, der tillader små bevægelser.
 I disse gennemføringer sker tætningen ved en gummiring, der passer tæt til  

 den pågældende rørdimension.
 Det er ikke almindelig praksis idag at anvende den slags gennemføringer  

 placeret lodret i dæk i småhuse, men det kan udmærket lade sig gøre.
 Såfremt afløbsrøret indstøbes direkte i dækket anbefales det at tætne  

 mellem rør og betondæk med en elastisk fugemasse.
Ved gulvafløb skal der anvendes en elastisk fugemasse et stykke nede på  

 afløbsskålen, således at der opnås tilstrækkelig tæthed mellem skål og beton,  

 også efter normalt svind i betonen.
En del gulvafløbsskåle er på forhånd  

 forsynet med en sådan sikring.
 Tætning udført med indstøbt »murgennemføring«.
 Tætning med elastisk fugemasse.
 Tætning af indstøbt gulvafløb med præmonteret fugemasse.
Fjernvarme Når fjernvarme fremføres i kanaler under bygninger, bør kanalerne lukkes,  

 så der ikke er fri passage for luft fra kanalen og op i bygningen.  

 Præisolerede fjernvarmerør lagt i jord føres som regel direkte op gennem  

 terrændækket.
Forebyggelse af luftindtrængning kan ske ved at etablere en  

 fuge udfyldt med elastisk fugemasse mellem betondæk og fjernvarmerør.
Kommunikation, gas og el Indføring af gasledninger sker normalt over terræn på ydersiden af  

 bygningen.
Derfor er der ikke fare for indtrængende luft fra jord.
 Indføring af elkabler og kabler til kommunikation føres op over terræn på  

 ydersiden af bygningen.
 Eventuelt kan elkablet føres op i en installationszone inde i  

 ydervægskonstruktionen, men uden for indervæggen.
 I sådanne tilfælde bør der være mulighed for udluftning til det fri ved  

 målertavlen.
 Indførelse af forsyningsledning over jord.
Ventilation Ventilationen i en bygning har indflydelse på radonkoncentrationen  

 indendøre på 2 måder:
- ved at skabe et større eller mindre undertryk i bygningen i forhold til  

 trykket i jorden.
Dette undertryk kan medføre indtrængning af radonholdig  

 luft fra jorden, hvis konstruktionen ikke er helt tæt mod jorden, - ved at udskifte en del af indeluften med udeluft, der altid har en  

 lavere radonkoncentration end indeluften.
Ventilationssystemet i en bygning skal dimensioneres ud fra de  

 aktiviteter, der foregår i bygningen.
Der skal desuden være et vist  

 minimumsluftskifte for at holde koncentrationen af fugt og andre  

 forureninger, herunder radon fra byggematerialer, der altid vil være til  

 stede i en bygning, på et forsvarligt lavt niveau døgnet rundt.
Ventilationen  

 i en bygning skal derfor dimensioneres som sædvanligt, som angivet i  

 bygningsreglementerne.
Det er således vigtigt, at ventilationssystemet opbygges, så det både  

 skaber det nødvendige luftskifte og skaber så lavt undertryk som muligt.
For  

 de gængse ventilationssystemer for en bolig med mekanisk udsugning eller  

 naturlig udsugning fra køkken og baderum, sker det ved at montere  

 udeluftventiler i ydervæggene i de øvrige rum, så udeluft kan komme ind i  

 boligen, til erstatning for den udsugede luft, og strømme til de rum, der  

 udsuges fra.
Også ventilationssystemer med mekanisk udsugning fra køkken og  

 baderum og mekanisk indblæsning i boligens øvrige rum bør udføres, så  

 undertrykket indendøre i forhold til jorden bliver så lille som muligt.
Det  

 gøres fx ved at sørge for, at erstatningsluft for den udsugede luft kan tilgå  

 ubesværet til køkken henholdsvis baderum.
Der må ikke skabes overtryk i en bygning i forhold til jorden ved  

 indblæsning af mere luft, end der suges ud.
Ganske vist forhindres radon i at  

 trænge op i bygningen, men risikoen øges kraftigt for, at fugtig indeluft  

 presses ud og kondenserer i gulv, ydervægge og luftsetage, og hermed  

 forårsager råd og svamp.
 Jo tættere bygningskonstruktionerne, herunder fuger ved vinduer og døre,  

 er og jo flere luftforbrugende installationer, der benyttes, som fx emhætte,  

 tørretumbler, tørreskab, oliefyr, gasfyr, brændeovn og pejs, desto større er  

 behovet for at sikre tilførsel af udeluft, så undertrykket i bygningen  

 fastholdes på et lavt niveau.
