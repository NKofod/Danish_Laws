 I medfør af § 65, stk. 6 i lov om arbejdsløshedsforsikring m.v., jf.  

 lovbekendtgørelse nr. 16 af 11. januar 1994 fastsættes efter forhandling med  

 chefen for Arbejdsmarkedsstyrelsen og Landsarbejdsrådet:
Omfang § 1.  Omfanget af informationer, der skal  

 afsendes/modtages af arbejdsløshedskassen til/fra Arbejdsformidlingen via  

 datakommunikation, fastlægges af Direktoratet for Arbejdsløshedsforsikringen  

 efter forhandling mellem Arbejdsmarkedsstyrelsen og efter indhentet udtalelse  

 fra Landsarbejdsrådet.
 Stk. 2.  Omfanget af informationer, der skal  

 afsendes/modtages af Arbejdsformidlingen til/fra arbejdsløshedskassen via  

 datakommunikation, fastlægges af Arbejdsmarkedsstyrelsen efter forhandling  

 med Direktoratet for Arbejdsløshedsforsikringen og efter indhentet udtalelse  

 fra Landsarbejdsrådet.
Tidspunkt § 2.  Direktoratet for Arbejdsløshedsforsikringen  

 fastlægger efter forhandling med Arbejdsmarkedsstyrelsen tidspunkt for  

 overførsel af informationer fra arbejdsløshedskassen til Arbejdsformidlingen.
Medievalg § 3.  Overførsel af oplysninger mellem  

 Arbejdsformidlingen og arbejdsløshedskassen sker via elektronisk  

 datakommunikation.
 Stk. 2.  Datakommunikationen mellem Arbejdsformidlingen  

 og arbejdsløshedskassen kan ske via tredie part's udbydere af Wan's Services.
 Stk. 3.  Arbejdsmarkedsstyrelsen træffer efter  

 forhandling med Direktoratet for Arbejdsløshedsforsikringen beslutning om  

 eventuel benyttelse af tredie part's Wan's Services udbyder til  

 datakommunikation.
 Stk. 4.  Arbejdsmarkedsstyrelsen forestår efter  

 forhandling med Direktoratet for Arbejdsløshedsforsikringen valg af Wan's  

 leverandør og kommunikationsstandarder.
Økonomi § 4.  Arbejdsløshedskassen afholder udgifterne til  

 anskaffelse og vedligeholdelse af eget udstyr til brug for  

 datakommunikationen.
 Stk. 2.  Arbejdsløshedskassen afholder  

 transaktionsudgifterne i forbindelse med afsendelse af datakommunikerede  

 informationer til Arbejdsformidlingens edb-system.
 Stk. 3.  Arbejdsmarkedsstyrelsen afholder  

 transaktionsudgifterne i forbindelse med afsendelse af datakommunikerede  

 informationer fra Arbejdsmarkedsstyrelsen/Arbejdsformidlingen til  

 arbejdsløshedskassen.
Øvrige bestemmelser § 5.  Der udarbejdes en vejledning til  

 bekendtgørelsen.
 § 6.  Bekendtgørelsen træder i kraft den 1. juli 1994.
