Vedtaget af Folketinget ved 2. (sidste) behandling den 29. maj 2009 Folketingsbeslutning om Europa-Parlamentets beslutningsgrundlag for at godkende Rådet for Den Europæiske Unions regnskab Folketinget opfordrer regeringen til i Rådet for Den Europæiske Union at arbejde aktivt for en aftale mellem Rådet for Den Europæiske Union og Europa-Parlamentet om en formalisering af dechargeproceduren, som kan føre til større gennemskuelighed og øget parlamentarisk kontrol med forvaltningen af EUs budget, inden Europa-Parlamentet i 2010 skal træffe sin afgørelse om decharge for 2008-budgettet.
