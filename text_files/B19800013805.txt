 I henhold til § 45, stk. 3, i lov nr. 372 af 13. juni 1973 om  

 miljøbeskyttelse med senere ændringer fastsættes:
 § 1.  Følgende beføjelser i henhold til lov nr. 299 af  

 8. juni 1978 om vandforsyning m. v. (vandforsyningsloven) udøves af  

 miljøstyrelsen: 1) Afgørelse af sager, der omfattes af § 4, stk. 1, og hvor  

 der ikke er opnået enighed mellem de berørte amtsråd. 2) Afgørelse af sager,  

 der omfattes af § 4, stk. 2, og hvor der ikke er opnået enighed mellem de  

 berørte kommunalbestyrelser. 3) Udnævnelse efter § 9, stk. 2, af  

 landvæsenskommissærer for hovedstadsområdet. 4) Afgørelse efter § 15, stk. 2,  

 om, hvorvidt kortlægning og planlægning skal foretages af flere amtsråd i  

 fællesskab. 5) Afgørelse efter § 16, stk. 2, om fordelingen af udgifterne ved  

 amtsrådets eller kommunalbestyrelsens planlægningsvirksomhed, hvis der opstår  

 uenighed herom. 6) Afgørelse efter § 25, stk. 1, om indvinding af vand til  

 drikkevandsforsyning ved afsaltning af havvand og om indførelse af drikkevand  

 fra udlandet. 7) Afgørelse efter § 25, stk. 3, om levering af grundvand og  

 overfladevand til udlandet. 8) Afgørelse efter § 27, hvor der opstår uenighed  

 mellem amtsrådet og en statslig bygge- og anlægsmyndighed om, hvilke  

 foranstaltninger der skal foretages af hensyn til vandforsyningsforholdene  

 ved bortledning af grundvand eller anden sænkning af grundvandsstanden. 9)  

 Afgørelse efter § 40, stk. 2, om, hvorvidt en beslutning om ekspropriation  

 skal træffes af amtsrådet efter forhandling med de berørte  

 kommunalbestyrelser.
 § 2.  Bestemmelserne i § 1, nr. 1, 4, 5, 8, 9 og 11,  

 gælder tilsvarende, når opgaver, der efter vandforsyningsloven er henlagt til  

 amtsråd, varetages af hovedstadsrådet.
 § 3.  De afgørelser, som miljøstyrelsen har truffet i  

 henhold til denne bekendtgørelse, kan påklages til miljøministeren, medmindre  

 afgørelsen kan påklages til miljøankenævnet, jfr. vandforsyningslovens § 81.  

 Klagefristen er 4 uger fra den dag, afgørelsen er meddelt den pågældende.
 Stk. 2.  For de afgørelser, der kan påklages til  

 ministeren, finder reglerne i vandforsyningslovens §§ 77-80 tilsvarende  

 anvendelse.
 Stk. 3.  For de afgørelser, der kan påklages til  

 miljøankenævnet, finder reglerne i vandforsyningslovens §§ 82 og 83  

 tilsvarende anvendelse.
 § 4.  Bekendtgørelsen træder i kraft dagen efter  

 bekendtgørelsen i Lovtidende.
 Stk. 2.  I bekendtgørelse nr. 178 af 29. marts 1974 om  

 henlæggelse af opgaver og beføjelser til miljøstyrelsen ophæves § 2, og i §  

 10 udgår i stk. 1, 1. pkt., ordene: »og vandforsyningslovens § 65  

 b«.
