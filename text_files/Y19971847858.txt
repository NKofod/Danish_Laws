 Redegørelse for administrationen af reglerne om afregning og  

 slutligningskommune for begrænsede skattepligtige.
 Under henvisning til, at der i kommunerne synes at være en uensartet  

 praksis for fastsættelse af slutligningskommune for begrænsede  

 skattepligtige, forespurgte en kommune om Told- og Skattestyrelsens  

 administration af reglerne.
 Told- og Skattestyrelsen udtalte, at afregning skete til den registrerede  

 slutligningskommune i overensstemmelse med KOM § 9, og at styrelsen tog  

 udgangspunkt i kildeskattebekendtgørelsens § 14, hvor rækkefølgen er fastsat  

 således:
 1) Den skattepligtiges bopælskommune pr. 31. december i indkomståret i  

 følge registreringen i CSR.
 2) Den skattepligtiges seneste bopælskommune i følge registreringen i CSR.
 3) Den kommune, der har fået den skattepligtige optaget i CSR.
Kun hvis der herefter ingen slutligningskommune er, eller det er  

 tvivlsomt, i hvilken kommune slutligningen skal foretages, træffes der  

 afgørelse om spørgsmålet.
Det samme gælder, når praktiske hensyn i særlig  

 grad taler for, at en anden kommune skal foretage slutligningen. jfr.  

 bekendtgørelsens § 15.
 Som hensyn, der kan medføre afvigelse fra bekendtgørelsens § 14, henviste  

 styrelsen til den skattepligtiges tilknytning til en anden kommune.  

 Tilknytningen vil typisk være:
1) Den skattepligtiges virksomhed.
Har den skattepligtige  

 virksomhed i flere kommuner, kan den kommune, hvori hovedvirksomheden er  

 beliggende, blive slutligningskommune.
2) Den skattepligtiges arbejdsindtægt.
Har den skattepligtige  

 arbejdsindtægt i flere kommuner, kan den kommune, hvor hovedindtægten er,  

 blive slutligningskommune.
 3) Beliggenheden af den skattepligtiges faste ejendom.
 Har den skattepligtige fast ejendom i flere kommuner, kan den kommune,  

 hvor den skattepligtige må antages mest at opholde sig, blive  

 slutligningskommune.
Styrelsen udtalte, at kriterierne er vejledende for i hvilket omfang, der  

 kan ske afvigelser fra bekendtgørelsen § 14. Den enkelte kommune skal selv  

 være opmærksom på, om den skal/vil være slutligningskommune for en  

 skattepligtig.
Kun i tilfælde af uenighed mellem to eller flere kommuner om  

 rette slutligningskommune for en skattepligtig, træffer styrelsen en konkret  

 afgørelse.
 Ingen.
