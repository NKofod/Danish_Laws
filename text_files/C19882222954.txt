(Handelsskoler og tekniske skoler) Med ministeriets cirkulæreskrivelse af 1. juni 1988 om  

 systemadministratorer, I-432, fremsendte man cirkulære af 14. oktober 1987  

 fra Finansministeriet om tillægsaftale vedrørende edb-medarbejdere (HK) af  

 18. september 1987, idet man meddelte, at aftalen kunne anvendes i  

 forbindelse med ansættelse af edb-medarbejdere til visse edb-opgaver.
 Finansministeriet har nu i skrivelse af 22. november 1988 til  

 Undervisningsministeriet meddelt, at tillægsaftalen alligevel ikke kan  

 anvendes inden for Direktoratet for Erhvervsuddannelsernes område.
 Skolerne skal derimod indtil videre anvende overenskomsten af 28. november  

 1983 mellem Finansministeriet og Prosa vedrørende edb-medarbejdere, der er  

 forlænget ved Finansministeriets cirkulæreskrivelse af 25. oktober 1985.  

 Undervisningsministeriet har udsendt cirkulæreskrivelsen til skolerne den 25.  

 november 1985.
Ansættelse af edb-medarbejdere, herunder systemadministratorer, skal  

 således ske i henhold til Prosa-overenskomsten.
Det er en forudsætning for  

 ansættelse efter denne overenskomst, at vedkommende opfylder de  

 uddannelsesmæssige betingelser i overenskomstens § 3, og at de i bilag A  

 angivne funktionsbeskrivelser følges, ligesom der skal anvendes et  

 ansættelsesbrev som angivet i bilag B.
 De hertil indsendte ansøgninger om ansættelse af systemadministratorer vil  

 blive ekspederet i overensstemmelse med det ovenfor anførte.
 P.m.v.
 e.b.
A.
Jahnsen eksp.sekr.
