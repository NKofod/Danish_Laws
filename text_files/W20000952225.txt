Landsskatteretskendelse Moms/lønsumsafgift - ergoterapeut -  social forsorg og bistand Reference:
ML § 13 Lønsumsafgiftsloven § 1, stk.1 A's klage til Landsskatteretten skyldtes, at Told- og  

 Skattestyrelsen havde anset den af hende udøvede  

 ergoterapeutvirksomhed for omfattet af momsiovens § 13, stk. 1, nr. 1, og  

 ikke momsiovens § 13, stk. 1, nr. 2.
Det fremgik af sagens oplysninger, at klageren var  

 uddannet ergoterapeut og drev selvstændig erhvervsvirksomhed som  

 ergoterapeut.
Klagerens aktiviteter bestod i ergoterapeutiske  

 undersøgelser og behandlinger af børn.
Klageren udførte  

 således ergoterapeutisk konsulentarbejde for forskellige kommuner i  

 form af sanseintegrationsundersøgelser og -behandlinger af  

 børn.
Herudover var der aktiviteter i form af kursusvirksomhed og  

 foredrag inden for samme område.
Klageren havde oplyst, at de børn, hun  

 undersøgte og behandlede, var børn, der havde vanskeligheder  

 inden for sociale områder, herunder indlæring, og der var ikke  

 tale om børn, der var syge.
Der var tale om børn, der var  

 henvist fra kommunen, typisk fra kommunens socialforvaltning, der ligeledes  

 betalte for undersøgelsen og behandlingerne.
Bevillingerne skete i  

 henhold til bistandslovens § 46A og § 48 (nu lov om social service) og det  

 var typisk en socialrådgiver i kommunens socialforvaltning, der  

 bevilgede pengene.
Klageren havde videre oplyst, at de opgaver, hun  

 udførte, normalt udførtes af de kommunale institutioner selv,  

 f.eks. under socialforvaltningen eller børneforvaltningen.
Klageren havde om sanseintegrationsbehandlingen oplyst, at  

 den var individuel og indeholdt aktiviteter, som styrkede og støttede  

 børns udvikling på det motoriske, sonsoriske og perceptuelle  

 område.
Sanseintegrationsbehandlingen indeholdt aktiviter, som  

 gradueredes nøje efter det enkelte barns evne til at modtage,  

 bearbejde og integrere de enkelte sanseindtryk.
Behandlingen bestod  

 primært af leg, hvorved man fik barnets opmærksomhed  

 skærpet.
Formålet var at få barnet til at komme til  

 nærmeste udviklingszone, og det var således klagerens opgave at  

 øge barnets sproglige og motoriske udvikling, og herved at øge  

 barnets sociale liv.
 Børn- og Unge Rådgivningen i en kommune havde  

 afgivet følgende erklæring af 19/3 1997.
 "Det bekræftes herved, at børneergoterapeut A  

 udøver virksomhed med ydelser i nær tilknytning til social  

 forsorg og bistand.
 Dette gælder undersøgelser og behandling af  

 børn, samt vejledning til pårørende og fagfolk inden for  

 børneområdet.
 Behandlingen retter sig mod børn med vanskeligheder  

 inden for sociale områder, herunder indlæring.
Såvel behandlingen af børn som vejledning  

 retter sig mod et alment socialt formål ved at øge  

 børnenes trivsel på de sociale, motoriske og  

 indlæringsmæssige områder." Told- og Skattestyrelsen havde stadfæstet told- og  

 skatteregionens afgørelse om, at klagerens virksomhed var omfattet af  

 momslovens § 13, stk. 1, nr. 1, og at klageren som følge heraf skulle  

 betale lønsumsafgift, jf. lønsumsafgiftslovens  1, stk. 1.
 Styrelsen havde herved bl.a. anført, at man ved  

 vurderingen af, om ergoterapi var omfattet af "anden egentlig sundhedspleje",  

 havde taget udgangspunkt i, at ergoterapeuter var sidestillet med  

 fysioterapeuter i lov om terapiassistenter, og at fysioterapi var omfattet af  

 momslovens § 13, stk. 1, nr. 1.
Styrelsen havde henvist til, at i henhold til lov om  

 terapiassistenter § 1, stk. 2, skulle man være autoriseret for at  

 udøve ergoterapi, og at denne autorisation blev givet af  

 sundhedsministeren, og at ergoterapi følgelig var en del af  

 sundhedsområdet.
Videre at det af loven fremgik, at ergoterapeuter var  

 undergivet sundhedsstyrelsens tilsyn, samt at området var omfattet af  

 sundhedsvæsenets patientklagenævns kompetence.
 Styrelsen havde henvist til Momsnævnets  

 afgørelse gengivet i TfS 1996.230 samt anført, at der i denne  

 sag var tale om en selvejende institution, der havde et almennyttigt socialt  

 formål, hvilket ikke var tilfældet i nærværende sag.  

 Videre at det ikke ansås for godtgjort, at ydelsen var af almennyttig  

 karakter.
 Styrelsen havde endvidere henvist til, at i henhold til  

 lov om terapiassistenter § 7 ansås behandlingen for at være en  

 sygebehandling, hvis den foretoges efter henvisning fra en læge.
 Styrelsen havde videre anført, at ydelsen ikke var  

 af almennyttig karakter, da rådgivning og vejledning i sig selv ikke  

 var nok til at benævne ydelsen som social forsorg og bistand, og at det  

 forhold, at der blev ydet tilskud efter daværende bistandslov, ikke var  

 et argument for, at der var tale om social forsorg og bistand.
 Endvidere havde styrelsen anført, at der ikke kunne  

 lægges afgørende vægt på erklæringen af 19.  

 marts 1997.
Endelig havde styrelsen truffet afgørelse om, at  

 kursus- og foredragsvirksomheden var en integreret del af virksomhedens  

 ergoterapeutiske aktiviteter, og derfor var omfattet af momslovens § 13, stk.  

 1, nr. 1, og dermed lønsumsafgiftslovens § 1, stk. 1. Styrelsen havde  

 herved henvist til 6. momsdirektivs artikel 13 A, stk. 1 b, hvor der tales om  

 "hospitalsbehandling og pleje samt transaktioner i nær tilknytning  

 hertil...." Klagerens revisor havde over for Landsskatteretten nedlagt  

 påstand om, at den af klageren drevne virksomhed var omfattet af  

 momslovens § 13, stk. 1, nr. 2, om social forsorg og bistand, hvorefter  

 virksomheden ikke var lønsumsafgiftspligtig.
Revisoren havde til støtte herfor anført, at  

 uddannelsen og den hertil hørende autorisation ikke udelukkede  

 beskæftigelse med social forsorg og bistand.
Han havde anført,  

 at det var ydelsens karakter og ikke den uddannelsesmæsssige baggrund,  

 som var afgørende for lønsumsafgiftspligten.
 Han havde anført, at klagerens aktivitet var  

 begrænset til de sociale opgaver, der var blevet givet fra forskellige  

 kommuner.
Videre havde han anført, at det ikke forekom  

 rimeligt, at personligt drevne virksomheder diskrimineredes i forhold til  

 selvejende institutioner i spørgsmålet om  

 lønsumsafgiftspligt.
Det havde således næppe været  

 lovgivers hensigt, at aktiviteter på det sociale område skulle  

 belastes med lønsumsafgiftspligt, afhængigt af, om det  

 offentlige selv foretog ansættelse eller privatiserede aktiviteten ved  

 udlicitering til private virksomheder.
 Han havde anført, at det var ukorrekt, at  

 læger alene henviste papienter til yderligere sygebehandling.  

 Tværtimod hørte sygebehandlingen ofte op, når  

 lægerne anså patienternes problemer for at henhøre under  

 social forsorg og bistand.
 Landsskatteretten udtalte:
 I henhold til momslovens § 13, stk. 1, nr.2, var  

 følgende varer og ydelser fritaget for afgift:
"Social forsorg og bistand, herunder sådan som  

 præsteres af børne- og ungdomsinstitutioner og institutioner  

 inen for ældreområdet, samt levering af varer og ydelser med  

 nær tilknytning hertil." Ud fra en konkret vurdering af de aktiviteter med  

 undersøgelser og behandlinger af børn, klageren havde i sin  

 ergoterapeutvirksomhed, fandt retten, at aktiviteterne var momsfritaget i  

 henhold til momslovens § 13, stk. 1, nr. 2. Retten havde herved henset til,  

 at klageren alene undersøgte og behandlede børn, der havde  

 vanskeligheder inden for sociale områder, og at henvendelsen til  

 klageren skete gennem den kommunale socialforvaltning, der bevilgede penge  

 til undersøgelsen/behandlingen gennem bistandsloven (nu lov om social  

 bistand). Det var således de kommunale socialforvaltninger, der  

 honorerede klageren, for at hun kunne varetage en social opgave, der i  

 øvrigt henhørte under kommunen.
Retten bemærkede, at der  

 efter det oplyste ikke var tale om, at klagerens aktiviteter var  

 udøvet som led i en sygdomsbehandling af børnene.
 De pågældende aktiviteter var således  

 ikke omfattet af lønsumsafgiftspligt, jf. herved  

 lønsumsafgiftslovens § 1, stk. 1.
 Klagerens aktiviteter med kursus- og foredragsvirksomhed  

 fandtes følgelig også omfattet af afgiftsfritagelsen i § 13,  

 stk. 1, nr. 2, jf. bestemmelsens sidste led.
 Den påklagede afgørelse blev ændret i  

 overensstemmelse hermed.
