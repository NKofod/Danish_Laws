 Orientering om ny bekendtgørelse om en aktiv beskæftigelsesindsats af 18. maj 2011.
 Til kommuner, jobcentre, beskæftigelsesankenævn m.fl.
 Den 1. juni 2011 træder der en ny version af bekendtgørelse om en aktiv beskæftigelsesindsats i kraft.
Bekendtgørelsen, der vedlægges i korrektur, afløser den hidtidige bekendtgørelse nr. 58 af 27. januar 2011. Den vil fra tirsdag den 24. maj findes på Retsinformation og på AMS.DK Der er følgende indholdsmæssige ændringer:
 § 49, stk. 3 og § 56, stk. 2: Vedrører reglen om, at aktivering ikke kan finde sted i den virksomhed, hvor man senest har været ansat.
Det tydeliggøres, at reglen også gælder den seneste ansættelse med offentlige tilskud efter lov om en aktiv beskæftigelsesindsats, herunder løntilskud.
 § 49, stk. 4: Vedrører reglen om, at aktivering ikke kan finde sted i den virksomhed, hvor man senest har været ansat.
Reglen ændres, således at en sygedagpengemodtager kan få virksomhedspraktik i den virksomhed, hvor personen senest har været ansat, forudsat at personen er enig i tilbuddet.
 § 53, stk. 2: Vedrører reglen om, hvor mange der må være i virksomhedspraktik i forhold til antallet af ordinært ansatte.
Reglen ændres, således at den ikke gælder for sygedagpengemodtagere, som har behov for virksomhedspraktik for at kunne vende tilbage til den virksomhed, hvor de i forvejen er ansat.
 § 73, stk. 1: Vedrører reglen om bruttostøtteintensitet, som beror på et EU-krav.
Det indsættes, at støtteloftet også gælder sygedagpengemodtagere i løntilskudsjob.
Dette er ved en fejl ikke sket tidligere.
