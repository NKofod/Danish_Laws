Den 1. marts 1982 er der mellem Danmark og Pakistan indgået en konvention  

 om social sikring.
Der er samtidig indgået en administrativ aftale om  

 gennemførelsen af konventionen.
Konventionen og aftalen er aftrykt  

 henholdsvis som bilag 1 og 2 (* 2) til dette cirkulære.
Konventionen træder  

 efter at være ratificeret i kraft den 1. maj 1983. Den administrative aftale  

 træder i kraft samtidig med konventionen.
Konventionen finder anvendelse på danske og pakistanske statsborgere.
Den  

 bygger på et gensidighedsprincip.
I dette cirkulære omtales fortrinsvis de  

 rettigheder, der efter konventionen tilkommer pakistanske statsborgere i  

 henhold til dansk lovgivning.
I forbindelse med den administrative aftale er udarbejdet et  

 blanketmateriale.
En fortegnelse over materialet er aftrykt som bilag 3 (* 2)  

 til dette cirkulære.
En samling af blanketterne vil blive udsendt til  

 kommunerne.
 Konventionens almindelige principper.
 1.
Konventionen finder efter art. 2 for Danmarks vedkommende anvendelse på  

 lovgivningen om offentlig sygesikring sygehusvæsenet svangerskabshygiejne og fødselshjælp dagpenge ved sygdom eller fødsel arbejdsskadeforsikring børnetilskud arbejdsløshedsforsikring folkepension invalidepension enkepension boligydelse til pensionister Arbejdsmarkedets Tillægspension (ATP) Efter konventionens art. 5 er pakistanske statsborgere, der har bopæl på  

 dansk område, omfattet af dansk lovgivning.
Ved dansk område forstås, jfr.  

 konventionens art. 1 b), Danmark med undtagelse af Grønland og Færøerne.
Efter konventionens art. 5, stk. 2, er en pakistansk statsborger, der er  

 beskæftiget i Danmark i en arbejdsgivers tjeneste, uanset at den pågældende  

 ikke har bopæl i Danmark, dog omfattet af dansk lovgivning om ydelser, der er  

 knyttet til beskæftigelse.
Herved sigtes til: a) dagpenge ved sygdom eller  

 fødsel, b) arbejdsskadeforsikringsydelser, c) optjening af ret til  

 tillægspension, d) arbejdsløshedsforsikringsydelser.
 Det følger endvidere af konventionens art. 6, at pakistanske statsborgere,  

 der er omfattet af dansk lovgivning, har de samme rettigheder og pligter som  

 danske statsborgere (ligebehandlingsprincippet), med mindre andet følger af  

 særlige bestemmelser i konventionen.
Konventionen indeholder i art. 7 visse særregler om, hvilket lands  

 lovgivning, der skal finde anvendelse.
Udsendte arbejdstagere er efter  

 konventionens art. 7 a) i op til 6 måneder omfattet af hjemstatens  

 lovgivning.
Der er mulighed for forlængelse af denne periode.
Den  

 administrative aftale indeholder i art. 2 nærmere bestemmelser om  

 praktiseringen af disse regler.
Herefter udstedes den i art. 2 i den  

 administrative aftale nævnte udstationeringsattest for Danmarks vedkommende  

 af sikringsstyrelsen, der også skal give tilladelse til eventuel forlængelse  

 af udstationeringen.
 Arbejdstagere, der hører til det kørende, sejlende eller flyvende  

 personale i en transportvirksomhed, der har hjemsted i den ene kontraherende  

 stat, og som udfører deres arbejde i den anden kontraherende stat, er efter  

 konventionens art. 7 b), som hovedregel omfattet af hjemstatens lovgivning.  

 Arbejdstagere, der beskæftiges ombord på skibe, er som hovedregel omfattet af  

 lovgivningen i den stat, hvis flag skibet fører, jfr. konventionens art. 7  

 c).
 Efter konventionens art. 8, stk. 1, er pakistanske diplomatiske eller  

 konsulære repræsentanter omfattet af pakistansk lovgivning om social sikring.  

 Det samme gælder efter konventionens art. 8, stk. 2 og 3, diplomatisk  

 hjælpepersonale m.fl., der vælger at være omfattet af pakistansk lovgivning,  

 jfr. art. 3 i den administrative aftale, der giver regler for foretagelse af  

 valget.
 2.
Efter konventionens art. 10 finder bestemmelser efter dansk lovgivning om  

 nedsættelse eller bortfald af ydelser i tilfælde af, at modtageren får  

 udbetalt andre sociale ydelser eller har andre indtægter, tillige anvendelse,  

 såfremt det drejer sig om ydelser i henhold til pakistansk lovgivning eller  

 indtægter, der er modtaget i Pakistan.
Dette gælder dog ikke i tilfælde, hvor  

 der er erhvervet ret til pensioner efter såvel dansk som pakistansk  

 lovgivning, og hvor pensionerne fastsættes efter reglerne i konventionens  

 art. 26 og art. 28. Efter art. 4 i den administrative aftale skal de  

 institutioner, som det påhviler at udrede ydelser, være hinanden behjælpelige  

 med at tilvejebringe oplysninger om størrelsen og arten af de ydelser,  

 modtageren får udbetalt efter den anden stats lovgivning, og hvilke andre  

 indtægter den pågældende har på den anden stats område.
 Konventionens enkelte arter af ydelser.
 Ydelser i anledning af sygdom eller fødsel.
 3.
Herboende pakistanske statsborgere og deres familiemedlemmer har efter  

 konventionens art. 11 ret til lægebehandling, sygehusbehandling,  

 tandlægebehandling m.v. efter samme regler, som gælder for danske  

 statsborgere.
Efter konventionens art. 12 kan forsikrings-, beskæftigelses-  

 eller bopælsperioder, der er tilbagelagt i et af landene, benyttes til  

 nedbringelse af eventuel ventetid i det andet land med hensyn til ydelser ved  

 sygdom eller moderskab.
Dette betyder, at perioder tilbagelagt i Pakistan kan  

 medregnes til nedbringelse af den karenstid på 6 uger, der er fastsat i  

 sygesikringslovens § 1, stk. 3, og den tilsvarende frist for ret til  

 vederlagsfri behandling på sygehus, der er fastsat i loven om sygehusvæsenet,  

 § 5, stk. 2.
Nærmere regler om anvendelse af dette sammenlægningsprincip er fastsat i  

 art. 5 i den administrative aftale.
Det følger heraf, at det påhviler  

 ansøgerens seneste danske bopælskommune på ansøgerens begæring at attestere  

 danske bopælsperioder til brug for en sådan sammenlægning.
Hertil anvendes  

 blanket nr. 3.
 4.
Herboende pakistanske statsborgere har ret til dagpenge i anledning af  

 sygdom eller fødsel.
Dagpenge efter dansk lovgivning beregnes alene på  

 grundlag af den konstaterede indtægt i de perioder, der er tilbagelagt i  

 Danmark, jfr. konventionens art. 13. Det bemærkes, at det i pkt. 2. i  

 protokol til konventionen er fastsat, at betingelserne for ret til dagpenge i  

 anledning af fødsel efter dansk lovgivning ikke anses for opfyldt, såfremt  

 den pågældende alene er tilmeldt arbejdsformidlingen som arbejdssøgende.
 Udbetaling af dagpenge i Pakistan skal efter konventionens art. 14, stk.  

 1, ske på samme vilkår, hvorefter danske statsborgere kan opnå en sådan  

 udbetaling, jfr. herved socialministeriets bekendtgørelse nr. 512 af 23.  

 september 1975. Nærmere regler om udbetalingen er fastsat i art. 6, stk. 2, i  

 den administrative aftale.
 5.
Når en pakistansk (eller dansk) statsborger, der på dødstidspunktet var  

 omfattet af dansk lovgivning, afgår ved døden under ophold i Pakistan, skal  

 der udbetales begravelseshjælp efter dansk lovgivning.
Nærmere regler om  

 ansøgning herom og fremgangsmåden ved udbetaling af begravelseshjælp er  

 fastsat i art. 7 i den administrative aftale.
Som det fremgår af bilaget,  

 afsnit A, 5 til den administrative aftale, påhviler det det sociale udvalg i  

 den afdødes bopælskommune at udbetale begravelseshjælp.
 Familieydelser.
 6.
Efter konventionens art. 19 har et barn, der har bopæl her i landet, og  

 hvis fader eller moder er pakistanske statsborger og har bopæl her, ret til  

 danske børnetilskud på samme vilkår som danske statsborgere.
Det samme gælder  

 retten til ungdomsydelse.
De opholdsfrister, der er fastsat for udlændinge i  

 børnetilskudslovens § 11, stk. 1, nr. 1, for adgang til børnetilskud efter  

 loven §§ 2 og 3 og til ungdomsydelse, bortfalder således for pakistanske  

 statsborgere.
 7.
Med hensyn til særligt børnetilskud efter børnetilskudslovens § 4 gælder  

 efter konventionens art. 20, at børn af enker og enkemænd, der er pakistanske  

 statsborgere, samt forældreløse børn af pakistanske statsborgere, når børnene  

 har bopæl her i landet, har ret til særligt børnetilskud efter samme regler,  

 som gælder for sådanne børn af danske statsborgere, på betingelse af, at  

 barnet eller et af dets forældre har haft bopæl på dansk område i mindst 6  

 måneder, og at den afdøde fader og/eller moder på tidspunktet for dødsfaldet  

 havde bopæl på dansk område.
Herved er der sket en nedsættelse af den efter  

 børnetilskudslovens § 11, stk. 1, nr. 1, gældende opholdsfrist på 3 år.
Er  

 kravet om, at den afdøde fader og/eller moder på tidspunktet for dødsfaldet  

 havde bopæl på dansk område, ikke opfyldt, indtræder retten til særligt  

 børnetilskud efter 3 års fast bopæl her efter den almindelige bestemmelse i  

 børnetilskudslovens §11, stk. 1, nr. 1.
 Bestemmelsen om udbetaling af særligt børnetilskud efter 6 måneders bopæl  

 her i landet omfatter også de øvrige tilfælde i børnetilskudslovens § 4, hvor  

 særligt børnetilskud ydes.
 Pensioner.
 8.
 Pakistanske statsborgere, der har været arbejdstagere i Danmark i  

 sammenlagt mindst et år, har, jfr. konventionens art. 22, stk. 1 ret til  

 folkepension efter samme regler som danske statsborgere på betingelse af, at  

 de har boet i Danmark i sammenlagt mindst 5 år mellem deres 15. og 67. år.
 Folkepension vil kunne udbetales de nævnte pakistanske statsborgere under  

 bopæl i Pakistan, jfr. konventionens art. 22, stk. 3. Folkepension vil  

 endvidere kunne tillægges de nævnte pakistanske statsborgere under bopæl i  

 Pakistan.
 Det bemærkes, at det i protokol til konventionen punkt 3. (a) er fastsat,  

 at førtidig folkepension, der ydes ved dispensation fra aldersbetingelserne  

 på grund af arbejdsløshed eller lignende manglende mulighed for at opnå  

 beskæftigelse, ikke kan udbetales under bopæl udenfor Danmark.
 9.
Andre pakistanske statsborgere end arbejdstagere har, jfr. konventionens  

 art. 22, stk. 2, ret til folkepension efter samme regler som danske  

 statsborgere på betingelse af, at de har boet i Danmark i sammenlagt mindst 5  

 år mellem deres 15. og 67. år.
Pension kan kun udbetales under bopæl i  

 Danmark, jfr. konventionens art. 22, stk. 3, modsætningsvis.
 10.
 For pakistanske statsborgeres ret til folkepension efter  

 folkepensionslovens § 2, stk. 1, nr. 3, samt betingelserne for udbetaling af  

 sådan pension under bopæl i Pakistan gælder de betingelser, der er fastsat  

 under punkterne 12 og 13 om invalidepension, jfr. konventionens art. 22, stk.  

 4.
 11.
Pakistanske kvinder, der er enker efter pakistanske arbejdstagere, og som  

 enten er blevet enker efter, at de var fyldt 62 år, eller var blevet enker  

 før opnåelsen af denne alder og opfyldte aldersbetingelserne for ret til  

 enkepension, har ret til folkepension beregnet på grundlag af den afdøde  

 ægtefælles bopælstid i Danmark.
Det er en betingelse for denne ret til  

 folkepension til pakistanske enker, at den afdøde ægtefælle havde været  

 arbejdstager i Danmark i mindst et år, at han efter det fyldte 15. år og  

 umiddelbart forud for dødsfaldet havde boet i Danmark i en uafbrudt periode  

 på mindst et år, at han under sin seneste sammenhængende bopælsperiode i  

 Danmark i mindst et år havde været fysisk og psykisk i stand til at udøve  

 normalt erhverv, at dødsfaldet indtrådte, medens han havde bopæl i Danmark,  

 samt at enken på tidspunktet for dødsfaldet eller på et tidligere tidspunkt  

 havde boet i Danmark, jfr. konventionens art. 22, stk. 5, sammenholdt med  

 konventionens art. 24, stk. 1 a).
Denne ret til folkepension for pakistanske enker er endvidere betinget af,  

 at ægtefællerne samlevede ved ægtefællens død, at ægteskabet var indgået, før  

 en af ægtefællerne fyldte 57 år, samt at ægteskabet havde varet i mindst 5  

 år, jfr. folkepensionslovens § 1 a, stk. 3. Samlivsbetingelsen anses for  

 opfyldt, når den afdøde i væsentlig grad bidrag til den pågældendes  

 forsørgelse.
De nævnte enker vil kunne få udbetalt folkepension under bopæl i  

 Pakistan.
Folkepension vil endvidere kunne tillægges de pågældende under  

 bopæl i Pakistan.
 Det bemærkes, at reglerne om afledt ret til pension efter ægtefællens  

 bopælstid vil bortfalde den 1. januar 1984, såfremt de af regeringen  

 fremsatte lovforslag om ændring af lov om invalidepension m.v. og ophævelse  

 af lov om pension til enker m.fl. (indførelse af nye regler om  

 førtidspension) og om ændring af lov om folkepension (ændringer som følge af  

 nye regler om førtidspension) bliver vedtaget.
 12.
 Pakistanske statsborgere, der har været beskæftiget som arbejdstagere i  

 Danmark i mindst et år, har, jfr. konventionens art. 23, stk. 1 og 3, ret til  

 invalidepension efter samme regler som danske statsborgere på betingelse af,  

 at de efter det fyldte 15. år har haft bopæl i Danmark i en uafbrudt periode  

 på mindst et år umiddelbart forud for indgivelsen af ansøgningen om pension,  

 at de under deres seneste sammenhængende bopælsperiode i Danmark i mindst et  

 år har været fysisk og psykisk i stand til at udøve normalt erhverv, og at  

 uarbejdsdygtigheden med påfølgende invaliditet indtrådte, medens de havde  

 bopæl i Danmark.
 Invalidepension vil kunne udbetales de pågældende under bopæl i Pakistan,  

 jfr. konventionens art. 23, stk. 4. Når de foran nævnte betingelser er  

 opfyldt, vil invalidepension endvidere kunne tillægges de nævnte pakistanske  

 statsborgere under bopæl i Pakistan.
 Overflytning til højere pension som følge af forværring af invaliditeten  

 kan ikke finde sted under bopæl udenfor Danmark, jfr. konventionens art. 23,  

 stk. 5.
 13.
Andre pakistanske statsborgere end arbejdstagere har, jfr. konventionens  

 art. 23, stk. 2 og 3, ret til invalidepension efter samme regler som danske  

 statsborgere på betingelse af, at de har boet i Danmark efter det fyldte 15.  

 år i sammenlagt mindst 5 år, heraf i en uafbrudt periode på mindst et år  

 umiddelbart forud for indgivelsen af ansøgningen om pension, at de under  

 deres seneste sammenhængende bopælsperiode i Danmark i mindst et år har været  

 fysisk og psykisk i stand til at udøve normalt erhverv, og at  

 uarbejdsdygtigheden med påfølgende invaliditet indtrådte, medens de havde  

 bopæl i Danmark.
Pensionen kan kun udbetales under bopæl i Danmark, jfr.  

 konventionens art. 23, stk. 4, modsætningsvis.
 14.
Pakistanske statsborgere har ret til enkepension efter samme regler som  

 danske statsborgere på betingelse af, Enkepension efter § 1, stk. 2, i lov om pension til enker m.fl. kan kun  

 ydes, såfremt pensionen beregnes på grundlag af den pakistanske kvindes egen  

 bopælstid i Danmark, jfr. ovenfor under b), og på betingelse af, at de  

 omstændigheder, der begrunder ret til pension, er indtrådt, medens kvinden  

 havde bopæl i Danmark, jfr. konventionens art. 24, stk. 2.
 Enkepension til pakistanske statsborgere med bopæl i Pakistan kan kun  

 udbetales, såfremt pensionen ydes på grundlag af den afdøde ægtefælles  

 bopælstid, jfr. ovenfor under a) (konventionens art. 24, stk. 3). Er denne  

 betingelse opfyldt, vil enkepension også kunne tillægges under bopæl i  

 Pakistan.
 Det bemærkes, at tillæggelse af enkepension efter ovenstående regler vil  

 bortfalde den 1. januar 1984, såfremt det af regeringen fremsatte lovforslag  

 om ændring af lov om invalidepension m.v. og ophævelse af lov om pension til  

 enker m.fl. (indførelse af nye regler om førtidspension) bliver vedtaget.
 15.
 Efter konventionens art. 25 kan følgende tillæg og ydelser efter dansk  

 lovgivning om folke-, invalide- og enkepension samt om boligydelse til  

 pensionister ikke udbetales til personer, der har bopæl uden for dansk  

 område:
 16.
 Pakistanske statsborgere har efter konventionens art. 36, stk. 1, ikke ret  

 til dansk pension efter overgangsbestemmelserne i love nr. 257-259 af 7. juni  

 1972 om ændringer i folke-, invalide- og enkepensionslovene.
 17.
Bopælsperioder, der er tilbagelagt forud for konventionens ikrafttræden,  

 skal tages i betragtning ved afgørelse af ret til ydelser efter den danske  

 pensionslovgivning.
Bopælsperioder, der er tilbagelagt efter dansk lovgivning  

 forud for den 1. april 1957, tages dog ikke i betragtning ved beregning af  

 størrelsen af folke- , invalide- og enkepension, der udbetales til  

 pakistanske statsborgere med bopæl i Pakistan, jfr. konventionens art. 36,  

 stk. 3.
 18.
Når det fremgår af en ansøgning om dansk pension, at ansøgeren også har  

 været omfattet af pakistansk lovgivning om social sikring, skal ansøgningen  

 tillige betragtes som ansøgning om pension efter pakistansk lovgivning, jfr.  

 art. 13 i den administrative aftale.
Efter art. 14 i den adminstrative aftale  

 skal en ansøgning om pension indgives til den kompetente institution i den  

 stat, hvor ansøgeren har bopæl.
Det vil for Danmarks vedkommende sige, at  

 ansøgning om dansk pension skal indgives til ansøgerens bopælskommune.
Datoen  

 for ansøgningens indgivelse til bopælskommunen i Danmark anses tillige for  

 ansøgningsdatoen i forhold til den pakistanske institution.
 19.
Efter art. 15 i den administrative aftale skal ansøgeren give nærmere  

 oplysninger om sin eventuelle tilknytning til pakistanske pensionsinstutioner  

 samt vedlægge dokumentation herfor.
De af ansøgeren givne oplysninger  

 overføres til henholdsvis blanket nr. 5, 6 eller 7, afhængigt af hvilken art  

 pension der søges.
Endvidere udfyldes blanket nr. 8 med oplysning om  

 ansøgerens danske bopælsperioder og oplysninger om, hvorvidt der er erhvervet  

 ret til dansk pension.
Begge blanketter sendes enten direkte til vedkommende  

 pakistanske institution eller til sikringsstyrelsen som kontaktorgan, jfr.  

 art. 16, stk. 1, i den administrative aftale.
 20.
Den kommune, hvortil ansøgning om pension er indgivet, viderebehandler  

 ansøgningen om dansk pension, således at pensionsudbetalingen sker ved  

 kommunens foranstaltning.
Beregning af pensionen foretages alene på grundlag  

 af danske bopælstider.
Såfremt det viser sig, at ansøgeren tillige er  

 berettiget til pension fra Pakistan, påhviler det sikringsstyrelsen at  

 udbetale den danske pension, jfr. bilaget til den administrative aftale.  

 Sikringsstyrelsen vil i disse tilfælde overtage pensionssagen efter nærmere  

 aftale med kommunen.
 21.
En pensionssag, i hvilken der har været ansøgt om såvel dansk som  

 pakistansk pension, afsluttes med en meddelelse til ansøgeren om afgørelsen.  

 Hertil benyttes blanket nr. 9. Samtidig underrettes den berørte pakistanske  

 institution ved benyttelse af blanket nr. 11. Disse blanketter udfyldes af  

 sikringsstyrelsen i tilfælde, hvor denne er den institution, som det påhviler  

 at udrede ydelser.
I andre tilfælde vil vedkommende kommune blive anmodet om  

 at udfylde de nævnte blanketter.
 22.
Art. 18 i den administrative aftale indeholder regler om foretagelse af  

 lægeundersøgelser i tilfælde, hvor en ansøger om en ydelse har ophold eller  

 bopæl på den anden kontraherende stats område.
Det bemærkes, at en ansøger om  

 invalidepension, førtidig folkepension eller enkepension efter  

 enkepensionslovens § 1, stk. 2, ifølge de nærmere regler i art. 17 i den  

 administrative aftale er forpligtet til at tage ophold på dansk område i det  

 omfang, behandlingen af pensionsansøgningen gør det fornødent, såfremt  

 vedkommende revaliderings- og pensionsnævn træffer bestemmelser herom.
 Vedrørende enkepension henvises til punkt 14.
