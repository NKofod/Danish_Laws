Skriftlig fremsættelse (5.  

 oktober 2005) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov  

 om ændring af lov om Arbejdsmarkedets  

 Tillægspension (Forlængelse af den midlertidige suspension af bidraget til  

 Særlig Pensionsopsparing og hjemmel til ny ATP-bidragssats  D-bidrag) (Lovforslag nr.
L 16).
Lovforslaget indeholder 2 dele.
For det første foreslås det,  

 at der indføres en hjemmel til at etablere en ny ATP-bidragssats  

 (D-bidraget). For  

 det andet foreslås det, at suspensionen af indbetalingerne til Den Særlige  

 Pensionsopsparing forlænges for 2006 og 2007.
Baggrunden for etableringen af hjemlen til opkrævning af  

 D-bidraget er, at det som led i forårets overenskomstforhandlinger på det  

 offentlige  

 arbejdsmarked blev aftalt, at ATP-bidraget for visse grupper, som i dag  

 betaler  

 det såkaldte B-bidrag, pr. 1. januar 2006 skal forhøjes med samme beløb, som  

 det almindelige ATP-bidrag.
En række overenskomstparter på den kommunale del  

 af  

 det offentlige arbejdsmarked anmodede i juni 2005 regeringen om at  

 tilvejebringe det nødvendige hjemmelsgrundlag i ATP loven.
 Det foreslås, at der lukkes for tilgangen til D-bidraget pr.  

 1. januar 2006, i forventning om, at D-bidraget vil være af midlertidig  

 karakter.
I forbindelse med Forårspakken i 2004 blev det besluttet, at  

 suspendere indbetalingerne til Den Særlige Pensionsopsparing i 2004 og 2005.  

 Med det foreliggende lovforslag forlænges suspensionen med yderligere 2 år.  

 Lovforslaget udmønter regeringens aftale med Dansk Folkeparti af 17. juni  

 2005  

 om, at der ikke skal indbetales bidrag til Den Særlige Pensionsopsparing  

 (SP-bidrag) i 2006 og 2007, idet aftaleparterne ønsker at fastholde  

 fremgangen  

 i beskæftigelsen ved at øge husholdningernes rådighedsbeløb.
Som følge af  

 forlængelse af suspensionen for 2006 og 2007, vil der være en mindreopsparing  

 i  

 SP på 8,3 mia. kr. pr. år.
Husholdningernes rådighedsbeløb vil i 2006 og 2007  

 forøges med ca. 4,3 mia. kr. og der vil fremkomme et merprovenu på  

 indkomstskatten på ca. 4 mia. kr. pr. år.
Lovforslaget har ingen ligestillingsmæssige konsekvenser.  

 Det forventes dog, at indførelsen af D-bidraget vil få betydning for flere  

 kvinder end mænd som følge af, at andelen af kvinder på det (amts)kommunale  

 område er højere end andelen af mænd, indenfor de grupper, der er omfattet af  

 aftalen om D-bidraget.
Dermed vil forslaget få en positiv effekt på kvinders  

 pensionsmæssige stilling, således af ATP-pensionen for denne gruppe nærmer  

 sig  

 de grupper, der betaler henholdsvis A og C-bidrag.
 Det foreslås, at forslaget træder i kraft dagen efter  

 offentliggørelse i Lovtidende.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
