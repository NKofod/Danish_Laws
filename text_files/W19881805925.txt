 Et stutteri, der havde givet underskud i en årrække, blev anset for  

 hobbyvirksomhed og overskuddet heraf i 1984 blev beskattet, men dog ikke den  

 del, der bestod i opskrivning af besætningsværdi.
 Proprietær A klagede over, at de stedlige skattemyndigheder havde forhøjet  

 hans selvangivne indkomst for 1984 med 114.787 kr. i overskud ved hestehold,  

 medens han havde krediteret kapitalkontoen med beløbet.
Det var oplyst, at klageren siden 1974 på sin ejendom havde drevet  

 stutterivirksomhed og som udløber heraf havde haft travheste.  

 Stutterivirksomheden havde i årene 1974 til 1983 givet et samlet underskud på  

 172.899 kr., medens der for 1984 var opgjort et overskud på 114.787 kr.
Heri  

 indgik bl.a. ændring af besætning med 81.250 kr., idet værdien af et føl var  

 opskrevet fra 7.000 kr. til 88.250 kr.
 De stedlige skattemyndigheder havde ved ansættelsen anset stutteriet for  

 en hobbyvirksomhed og som følge heraf henført overskuddet til beskatning som  

 almindelig indkomst i henhold til statsskattelovens § 4. Overskuddet kunne  

 efter myndighedernes opfattelse ikke modregnes i stutterivirksomhedens  

 tidligere års underskud, idet alene negativ skattepligtig indkomst kan  

 fremføres i henhold til ligningslovens § 15. Endelig var der henvist til, at  

 køb og salg af heste i stutteri samt af travheste var en sådan del af  

 virksomheden, at de skulle indgå i opgørelsen af under- og overskud, hvorfor  

 fortjeneste ikke var anset omfattet af statsskattelovens § 5 a.
 Klagerens revisor, der også anså stutteriet for hobbyvirksomhed, var enig  

 i, at underskud ved virksomheden ikke kunne fremføres efter ligningslovens §  

 15, men påstod over for Landsskatteretten i konsekvens heraf overskuddet for  

 1986 fastholdt som kapitalindtægt, idet han gjorde gældende, at hestenes  

 værdi ikke var blevet reguleret for hvert enkelt år.
Landsskatteretten måtte være enig med de stedlige skattemyndigheder i, at  

 klageren var skattepligtig af det i 1984 indvundne overskud ved hestehold,  

 men fandt, at den del af overskuddet, der bestod i opskrivning af  

 besætningsværdi, 81.250 kr., ikke skulle medtages under beskatning.
Den  

 påklagede ansættelse blev herefter nedsat med 81.250 kr.
 LV 1986, R 4.3.
