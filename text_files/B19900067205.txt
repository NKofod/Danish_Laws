 I henhold til § 25, stk. 2, i forvaltningsloven, lov nr. 571 af 19.
december 1985, og efter forhandling med justitsministeren fastsættes følgende:
 § 1.  Vejledning om værnepligtiges mulighed for at  

 klage over afgørelser, truffet af civilforsvarskorpsets afdelinger og af det  

 kommunale civilforsvar, gives i deres grundbøger.
 Stk. 2.  Afgørelser om disciplinarmidler skal dog i  

 hvert enkelt tilfælde være ledsaget af en skriftlig vejledning om klageadgang  

 med angivelse af klageinstans og oplysning om fremgangsmåden ved indgivelse  

 af klage, herunder om eventuel tidsfrist.
 § 2.  Bekendtgørelsen træder i kraft den 15. oktober  

 1990.
 Stk. 2.  Samtidig ophæves bekendtgørelse nr. 564 af 23.  

 september 1988 om klagevejledning for civilforsvarets værnepligtige.
