Vejledning om omsætning af løbende erstatninger til kapitalbeløb efter lov om arbejdsskadesikring for arbejdsskader før den 1. januar 20111) 1. Indledning Efter lov om arbejdsskadesikring, jf. lovbekendtgørelse nr. 376 af 31. marts 2020, fastsættes efter indstilling fra bestyrelsen for Arbejdsmarkedets Erhvervssikring nærmere regler for omsætning af løbende erstatning til kapitalbeløb.
 Denne vejledning finder anvendelse på ulykker indtrådt før den 1. januar 2011 og på erhvervssygdomme anmeldt før den 1. januar 2011, når løbende erstatninger omsættes til kapitalbeløb fra den 29. december 2020.
 Vejledningen udstedes under forudsætning af, at forslag til lov om ændring af lov om social pension (Regulering af folkepensionsalderen), der forventes fremsat November II/2020, vedtages med ikrafttræden 29. december 2020. Vedtages lovforslaget ikke eller sker der ændringer i lovforslaget med betydning for denne vejledning, vil der blive udstedt en ny vejledning.
 Faktorerne for omsætning af løbende erstatninger til kapitalbeløb er fastsat af Arbejdstilsynets direktør efter bemyndigelse fra beskæftigelsesministeren.
2. Ulykker indtrådt og erhvervssygdomme anmeldt i tiden 1. juli 2007 til 31. december 2010 2.1 Erstatning for tab af erhvervsevne En løbende erstatning for tab af erhvervsevne, tilkendt efter §§ 17 og 17a i lov om arbejdsskadesikring, omsættes til et kapitalbeløb ved at gange den årlige erstatning på omsætningstidspunktet med den faktor i bilagets tabel A, B eller C, som står ud for den tilskadekomnes alder på omsætningstidspunktet.
 Tabel A anvendes for tilskadekomne, der er født den 1. januar 1967 eller senere, for hvem den løbende erstatning ophører ved det fyldte 69. år efter § 17, stk. 7, i lov om arbejdsskadesikring.
 Tabel B anvendes for tilskadekomne, der er født i perioden fra den 1. januar 1963 til den 31. december 1966, for hvem den løbende erstatning ophører ved det fyldte 68. år efter § 17, stk. 7, i lov om arbejdsskadesikring.
 Tabel C anvendes for tilskadekomne, der er født i perioden fra den 1. juli 1955 til den 31. december 1962, for hvem den løbende erstatning ophører ved det fyldte 67. år efter § 17, stk. 7, i lov om arbejdsskadesikring.
 Tabel A, B og C anvendes desuden til fastsættelse af erstatning for fremtidige permanente udgifter til helbredelse, optræning og hjælpemidler efter § 15, stk. 3, i lov om arbejdsskadesikring.
 Når den tilskadekomnes alder opgjort i år og måneder ligger mellem de aldre, som er angivet i tabel A, B og C, benyttes tilsvarende mellemliggende faktorer baseret på den tilskadekomnes alder opgjort i år og måneder.
 Når den tilskadekomnes alder opgjort i år og måneder ligger mellem den højeste alder angivet i tabel C og folkepensionsalderen, jf. lov om social pension, fratrukket 2 år, benyttes mellemliggende faktorer mellem faktoren for den højeste alder angivet i tabel C og faktoren 1,168.
 Når den tilskadekomne på tidspunktet for afgørelsen om erstatning for tab af erhvervsevne eller forsikringsselskabets/Arbejdsmarkedets Erhvervssikrings stillingtagen efter § 15, stk. 3, er 2 år eller mindre fra at nå folkepensionsalderen, jf. § 1a i lov om social pension, fastsættes kapitalbeløbet ved at gange den årlige erstatning på afgørelsestidspunktet med faktoren 1,168. Det samme gælder tilskadekomne, der har nået folkepensionsalderen.
2.2 Erstatning for tab af forsørger En løbende erstatning for tab af forsørger, tilkendt efter § 20, stk. 2 i lov om arbejdsskadesikring, omsættes til et kapitalbeløb ved at gange den årlige erstatning på omsætningstidspunktet med den faktor i bilagets tabel D, som står ud for den efterladtes alder og restperioden af erstatningen på omsætningstidspunktet.
 Når restperioden af erstatningen opgjort i år og måneder ligger mellem de restår, som er angivet i tabel D, benyttes tilsvarende mellemliggende faktorer baseret på restperioden opgjort i år og måneder.
3. Ulykker indtrådt i tiden 1. januar 2004 til 30. juni 2007 og erhvervssygdomme anmeldt i tiden 1. januar 2005 til 30. juni 2007 3.1 Erstatning for tab af erhvervsevne En løbende erstatning for tab af erhvervsevne, tilkendt efter §§ 17 og 17a i lov om arbejdsskadesikring, omsættes til et kapitalbeløb ved at gange den årlige erstatning på omsætningstidspunktet med den faktor i bilagets tabel E, F eller G, som står ud for den tilskadekomnes alder på omsætningstidspunktet.
 Tabel E anvendes for tilskadekomne, der er født den 1. januar 1967 eller senere, for hvem den løbende erstatning ophører ved det fyldte 69. år efter § 17, stk. 7, i lov om arbejdsskadesikring.
 Tabel F anvendes for tilskadekomne, der er født i perioden fra den 1. januar 1963 til den 31. december 1966, for hvem den løbende erstatning ophører ved det fyldte 68. år efter § 17, stk. 7, i lov om arbejdsskadesikring.
 Tabel G anvendes for tilskadekomne, der er født i perioden fra den 1. juli 1955 til den 31. december 1962, for hvem den løbende erstatning ophører ved det fyldte 67. år efter § 17, stk. 7, i lov om arbejdsskadesikring.
 Tabel E, F og G anvendes desuden til fastsættelse af erstatning for fremtidige permanente udgifter til helbredelse, optræning og hjælpemidler efter § 15, stk. 3, i lov om arbejdsskadesikring.
3.2 Erstatning for tab af forsørger En løbende erstatning for tab af forsørger, tilkendt efter § 20, stk. 2 i lov om arbejdsskadesikring, omsættes til et kapitalbeløb ved at gange den årlige erstatning på omsætningstidspunktet med den faktor i bilagets tabel H, som står ud for den efterladtes alder og restperioden af erstatningen på omsætningstidspunktet.
 Når restperioden af erstatningen opgjort i år og måneder ligger mellem de restår, som er angivet i tabel H, benyttes tilsvarende mellemliggende faktorer baseret på restperioden opgjort i år og måneder.
4. Ulykker, kortvarige skadelige påvirkninger og pludselige løfteskader indtrådt i tiden 1. april 1978 til 31. december 2003 og erhvervssygdomme anmeldt i tiden 1. april 1978 til 31. december 2004 4.1 Erstatning for tab af erhvervsevne En løbende erstatning for tab af erhvervsevne, tilkendt efter § 32 i lov om sikring mod følger af arbejdsskade, omsættes til et kapitalbeløb ved at gange den årlige erstatning på omsætningstidspunktet med den faktor i bilagets tabel I eller J, som står ud for den tilskadekomnes alder på omsætningstidspunktet.
 Tabel I anvendes, når den løbende erstatning ophører ved det fyldte 65. år efter § 32, stk. 8, i lov om sikring mod følger af arbejdsskade.
 Tabel J anvendes, når den løbende erstatning ophører ved det fyldte 67. år efter § 32, stk. 7, i lov om sikring mod følger af arbejdsskade.
 Tabel J anvendes i sager, hvor der før 1. juli 1999 allerede er truffet afgørelse om erstatning for tab af erhvervsevne, jf. § 17, stk. 5, i lov nr. 288 af 12. maj 1999.
4.2 Erstatning for tab af forsørger En løbende erstatning for tab af forsørger, tilkendt efter § 36, stk. 2, i lov om sikring mod følger af arbejdsskade, omsættes til et kapitalbeløb ved at gange den årlige erstatning på omsætningstidspunktet med den faktor i bilagets tabel H, som står ud for den efterladtes alder og restperioden af erstatningen på omsætningstidspunktet.
 Når restperioden af erstatningen opgjort i år og måneder ligger mellem de restår, som er angivet i tabel H, benyttes tilsvarende mellemliggende faktorer baseret på restperioden opgjort i år og måneder.
 Når en efterladt er berettiget til et afløsningsbeløb efter § 36, stk. 5, i lov om sikring mod følger af arbejdsskade, ved det fyldte 65. år, skal kapitalbeløbet forhøjes med et beløb, der beregnes ved at gange den årlige erstatning med den faktor i bilagets tabel K, der står ud for den efterladtes alder på omsætningstidspunktet.
 Når en efterladt er berettiget til et afløsningsbeløb efter § 36, stk. 4, i lov om sikring mod følger af arbejdsskade, ved det fyldte 67. år, skal kapitalbeløbet forhøjes med et beløb, der beregnes ved at gange den årlige erstatning med den faktor i bilagets tabel L, der står ud for den efterladtes alder på omsætningstidspunktet.
 Tabel L anvendes i sager, hvor der før 1. juli 1999 allerede er truffet afgørelse om løbende erstatning for tab af forsørger, jf. § 17, stk. 5, i lov nr. 288 af 12. maj 1999.
4.3 Erstatning for varigt mén En løbende årlig erstatning for varigt mén, tilkendt efter § 28 i lov om arbejdsskadeforsikring, jf. lovbekendtgørelse nr. 450 af 25. juni 1987, omsættes til et kapitalbeløb ved at gange den årlige erstatning på omsætningstidspunktet med den faktor i bilagets tabel M, som står ud for den tilskadekomnes alder på omsætningstidspunktet.
Arbejdstilsynet, den 30. oktober 2020 Sine Frederiksen / Helle Klostergaard Christensen Bilag 1 Tabel A: Ulykker indtrådt og erhvervssygdomme anmeldt i perioden 1. juli 2007 - 31. december 2010 Erhvervsevnetabserstatning tilkendt til det 69. år Tabel B: Ulykker indtrådt og erhvervssygdomme anmeldt i perioden 1. juli 2007 - 31. december 2010 Erhvervsevnetabserstatning tilkendt til det 68. år Tabel C: Ulykker indtrådt og erhvervssygdomme anmeldt i perioden 1. juli 2007 - 31. december 2010 Erhvervsevnetabserstatning tilkendt til det 67. år Tabel D: Ulykker indtrådt og erhvervssygdomme anmeldt i perioden 1. juli 2007 - 31. december 2010 Forsørgertabserstatning Tabel E: Ulykker indtrådt i perioden 1. januar 2004 - 30. juni 2007 og erhvervssygdomme anmeldt i perioden 1. januar 2005 - 30. juni 2007 Erhvervsevnetabserstatning tilkendt til det 69. år Tabel F: Ulykker indtrådt i perioden 1. januar 2004 - 30. juni 2007 og erhvervssygdomme anmeldt i perioden 1. januar 2005 - 30. juni 2007 Erhvervsevnetabserstatning tilkendt til det 68. år Tabel G: Ulykker indtrådt i perioden 1. januar 2004 - 30. juni 2007 og erhvervssygdomme anmeldt i perioden 1. januar 2005 - 30. juni 2007 Erhvervsevnetabserstatning tilkendt til det 67. år Tabel H: Ulykker indtrådt i perioden 1. januar 2004 - 30. juni 2007 og erhvervssygsomme anmeldt i tiden  1. januar 2005 - 30. juni 2007 samt ulykker, kortvarige skadelige påvirkninger og pludselige løfteskader indtrådt i perioden 1. april 1978 - 31. december 2003 og erhvervssygdomme anmeldt i perioden 1. april 1978 - 31. december 2004 Forsørgertabserstatning Tabel I: Ulykker, kortvarige skadelige påvirkninger og pludselige løfteskader indtrådt i perioden 1. april 1978 - 31. december 2003 og erhvervssygdomme anmeldt i perioden 1. april 1978 - 31. december 2004 Erhvervsevnetabserstatning tilkendt til det 65. år Tabel J: Ulykker, kortvarige skadelige påvirkninger og pludselige løfteskader indtrådt i perioden 1. april 1978 - 31. december 2003 og erhvervssygdomme anmeldt i perioden 1. april 1978 - 31. december 2004 Erhvervsevnetabserstatning tilkendt til det 67. år Tabel K: Ulykker, kortvarige skadelige påvirkninger og pludselige løfteskader indtrådt i perioden 1. april 1978 - 31. december 2003 og erhvervssygdomme anmeldt i perioden 1. april 1978 - 31. december 2004 Værdi af afløsningsbeløb ved det fyldte 65. år (forsørgertabserstatning) Tabel L: Ulykker, kortvarige skadelige påvirkninger og pludselige løfteskader indtrådt i perioden 1. april 1978 - 31. december 2003 og erhvervssygdomme anmeldt i perioden 1. april 1978 - 31. december 2004 Værdi af afløsningsbeløb ved det fyldte 67. år (forsørgertabserstatning) Tabel M: Erstatning for varigt mén 1) Vejledningen gennemfører dele af Rådets direktiv 79/7 EØF af 19. december 1978 om gradvis gennemførelse af princippet om ligebehandling af mænd og kvinder med hensyn til social sikring, EF-Tidende 1978, nr.
L 6, side 24.
