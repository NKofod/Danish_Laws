 Landsskatteretten nedsatte grundværdien for en ejerlejlighed under  

 henvisning til, at en ansættelse efter tinglyst fordelingstal ville føre til  

 en åbenbart urimelig fordeling, jf. vurderingslovens § 16 A.
 Det var oplyst, at moderejendommens samlede bebyggelse omfattede dels  

 et garageanlæg på 552 (m2) med et tinglyst fordelingstal 12/1000, dels 12  

 beboelseslejligheder i etagebebyggelse med et bebygget areal på 247 (m2) i 4  

 etager med samlet bygningsareal på 958 (m2) samt 214 (m2) kælder.  

 Beboelseslejlighedernes samlede tinglyste fordelingstal udgjorde 988/1000.
 Under hensyn til beboelsernes og garageanlæggets fordelingstal  

 sammenholdt med garageanlæggets omfang og udnyttelsesmuligheder henførte  

 Landsskatteretten forlods 400.000 kr. af moderejendommens samlede grundværdi  

 til garageanlægget, anslået på grundlag af grundværdiansættelserne for  

 garageanlæg i øvrigt i området.
 A klagede med påstand om nedsættelse over den af skyldrådet ved 18. alm.  

 vurdering pr. 1. januar 1986 foretagne ansættelse af grundværdien for en  

 ejerlejlighed til 202.400 kr.
 Lejligheden havde et tinglyst ejerlejlighedsareal på 86 (m2) og  

 fordelingstal 95/1000.
Moderejendommen omfattede et grundareal på 2.939 (m2) med en i 1978 opført  

 etageboligbebyggelse med et bebygget areal på 247 (m2), 4 etager med et  

 samlet bygningsareal på 958 (m2), samt et kælderareal på 214 (m2). Bygningen  

 var opdelt i 12 beboelseslejligheder.
På grunden var endvidere i 1953 med  

 om/tilbygning i 1978 opført et garageanlæg, bestående af 27 garager, med  

 tinglyst ejerlejlighedsareal på 552 (m2) og fordelingstal 12/1000.
 Moderejendommens grundværdi var ansat med følgende specifikation:
 2.939 (m2) a 900 kr. 2.645.100 kr.
Skyldrådet havde i henhold til vurderingslovens § 16 A, sidste punktum,  

 fraveget de fastsatte fordelingstal, idet disse fandtes at medføre en  

 åbenbart urimelig fordeling af grundværdien.
Garageanlæggets grundværdi var  

 herefter ansat til 540.000 kr., mens den resterende grundværdi, 2.105.100  

 kr., var fordelt på de 12 beboelseslejligheder.
 Klageejendommens grundværdi på 202.400 kr. var ansat med udgangspunkt i  

 fordelingstal 95/988.
 Til støtte for påstanden anførte klageren bl.a., at ved den foretagne  

 fordeling af moderejendommens grundværdi var en del af garageanlæggets  

 grundværdi væltet over på beboelseslejlighederne, herunder på klagejendommen,  

 hvilket han ikke fandt rimeligt, idet garageanlægget optog ca. 2/3 af  

 grunden.
Klageren henviste endvidere til de på moderejendommen tinglyste vedtægter  

 for ejerforeningen, hvorefter ejere og eventuelle lejere af garagerne havde  

 brugsret til grundarealet mellem garagerne og det sydlige skel af de mod nord  

 liggende ejendomme.
Der skulle være fri og uhindret færdsel gennem porten til  

 vejen ad en asfalteret kørebane til arealet foran garagerne.
 I forbindelse med sagens behandling for Landsskatteretten besigtigede  

 skyldrådet ejendommen, og indstillede herefter moderejendommens grundværdi  

 nedsat til 1.541.700 kr.
 Som konsekvens heraf indstillede skyldrådet endvidere, at klageejendommens  

 grundværdi blev nedsat til 146.500 kr., beregnet efter fordelingstal 95/1000.
Klageren kunne tiltræde, at den samlede grundværdi blev ansat til  

 1.541.700 kr.
Han fandt derimod, at værdien af et areal på ca. 1.800 m2 burde  

 henregnes til garageanlægget, mens værdien af det øvrige areal kunne fordeles  

 på beboelseslejlighederne.
 Ejeren af garageanlægget havde i medfør af bestemmelsen i § 6, stk. 2, i  

 Forretningsorden for Landsskatteretten haft adgang til at fremsætte  

 bemærkninger til en eventuel ændring af garageanlæggets grundværdiansættelse.
Landsskatteretten bemærkede, at ansættelsen af grundværdien for en  

 ejerlejlighed foretages således, at moderejendommens grundværdi efter  

 vurderingslovens § 6, jf. § 13, stk. 1, opgøres til grundens handelsværdi i  

 ubebygget stand under hensyn til beskaffenhed og beliggenhed og en økonomisk  

 god anvendelse.
Den beregnede grundværdi for moderejendommen fordeles  

 herefter i medfør af vurderingslovens § 16 A på de enkelte ejerlejligheder i  

 henhold til det for ejerlejlighederne i ejendommen fastsatte fordelingstal.  

 Er der intet fordelingstal fastsat, fordeles grundværdien ligeligt på  

 samtlige ejerlejligheder.
Reglerne kan fraviges, hvis de fører til en  

 åbenbart urimelig fordeling.
 Efter de foreliggende oplysninger tiltrådte Landsskatteretten skyldrådets  

 indstilling om nedsættelse af moderejendommens grundværdi til 1.541.700 kr.
 Under hensyn til det oplyste om størrelsen af henholdsvis klageejendommens  

 og garageanlæggets fordelingstal, sammenholdt med grundværdiniveauet for  

 tilsvarende ejerlejligheder i området og garageanlæggets omfang og  

 udnyttelsesmulighed fandt Landsskatteretten imidlertid, at fordelingen af  

 grundværdien burde foretages således:
 Klageejendommens grundværdi blev herefter nedsat til 109.800 kr. med  

 fordelingstal 95/988.
