Patienten blev herefter indlagt med henblik på at få fjernet  

 knuden.
Den fejlagtige oplysning fra journalnotatet om, at  

 mammografiundersøgelsen ikke havde vist noget suspekt, blev gentaget i  

 journalen af en 1. reservelæge.
Ved operationen blev der foretaget indsnit i højre bryst på  

 det sted, hvor der tidligere var udtaget vævsprøve ved  

 nål.
Det underliggende væv blev fjernet, men det fremgår  

 ikke af journalen, at knuden blev lokaliseret.
Resultatet af mikroskopisk  

 undersøgelse viste normalt brystvæv og ingen tegn på en  

 isolerbar knude.
Imidlertid syntes patienten, at der fortsat var "uro" i brystet, hvorfor  

 hun blev henvist til fornyet ultralydsundersøgelse og mammografi.
Ved  

 fornyet biopsi på et andet sygehus konstaterede man, at der var tale om  

 en kræftknude.
 Der blev klaget over, at der ved operationen kun blev fjernet godartet  

 brystkirtelvæv uden knude på trods af, at ultralydscanning og  

 mammografi viste, at det drejede sig om en ondartet knude.
Klage over manglende diagnosticering af  

 brystkræft i forbindelse med operation Patientklagenævnet lagde vægt på, at det i forbindelse  

 med den ambulante konsultation ved overlægen blev besluttet, at hele  

 knuden skulle fjernes, og at det blev noteret i journalen, at knuden var lidt  

 suspekt på ultralyd, men ikke suspekt ved mammografi.
I betragtning af,  

 at mammografi- og ultralydundersøgelsen havde vist suspekte forhold,  

 fandt nævnet anledning til at kritisere, at overlægen ikke  

 refererede undersøgelsessvaret korrekt i journalen.
Nævnet lagde  

 tillige vægt på, at undersøgelsessvaret lå i  

 journalen.
Vedrørende den undersøgelse, der efterfølgende blev  

 foretaget af en 1. reservelæge lagde nævnet vægt på,  

 at det var dennes opgave at sikre sig, at patienten var klar til at blive  

 opereret den følgende dag.
I betragtning af, at nålebiopsier kan  

 vanskeliggøre identifikation af knuden, og at der var tale om en knude  

 på ca. 1 cm, hvilket er på grænsen til det følelige,  

 fandt nævnet, at det var særlig vigtigt at undersøge, om  

 knuden kunne føles før operationen.
Da der imidlertid ikke af  

 journalen fremgik oplysning om, at der blev foretaget en  

 brystundersøgelse, fandt nævnet at måtte lægge til  

 grund, at 1. reservelægen ikke sikrede sig, om knuden var til stede og  

 i bekræftende fald, hvor den var placeret.
Nævnet fandt herefter,  

 at der var grundlag for kritik af 1. reservelægen.
Med hensyn til operationen lagde nævnet vægt på, at  

 kirurgen ikke kunne føle knuden ved den undersøgelse, han  

 foretog forud for operationen.
Nævnet lagde endvidere vægt  

 på, at kirurgen lod sig vejlede af det tidligere biopsisted.
Det var  

 nævnets vurdering, at dette ikke er en sikker metode, men nævnet  

 fandt samtidig, at det under de givne omstændigheder var den relevante  

 fremgangsmåde.
Yderligere lagde nævnet vægt på, at patologen under  

 indgrebet oplyste, at der ikke med sikkerhed kunne påvises en svulst i  

 det fjernede vævsstykke, hvorefter kirurgen valgte at afslutte  

 operationen og afvente det endelige svar fra patologen.
Nævnet fandt  

 herefter ikke grundlag for at udtale kritik af overlægen på trods  

 af, at det ikke lykkedes at genfinde og fjerne knuden.
Med hensyn til den behandling patienten modtog af overlægen ved  

 udskrivelsen lagde nævnet vægt på, at behandlingen blev  

 afsluttet, uden at det blev aftalt yderligere kontrol.
Nævnet lagde  

 vægt på, at det måtte forventes, at der ved operationen  

 blev påvist en veldefineret knude.
Det kunne også forventes, at  

 der var tale om en kræftknude ud fra det billeddiagnostiske resultat.  

 Det fremgår ligeledes af operationsbeskrivelsen, at kirurgen var i  

 vanskeligheder, idet knuden ikke blev fundet, hverken af kirurgen eller ved  

 undersøgelsen af det fjernede væv.
Det var således  

 nævnets vurdering, at de i journalen foreliggende oplysninger tydede  

 på, at knuden ikke var blevet fjernet under operationen.
Nævnet  

 fandt, at overlægen burde have gjort sig disse overvejelser og på  

 denne baggrund have aftalt kontrolundersøgelse.
Nævnet fandt  

 herefter anledning til kritik af overlægen.
