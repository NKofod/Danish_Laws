Udtalt, at der ikke kan ydes befordringsgordtgørelse og godtgørelse  

 for fraværelse fra hjemstedet til amtsrådsmedlemmer for deltagelse i  

 gruppemøder, jfr. § 16, stk. 8, i lov om komumunens styrelse.
Der er ikke  

 tale om et kommunalt hverv efter den kommunale styrelseslov og deltagelse i  

 gruppemøder sker ikke efter udpegelse af amtsrådet.
 I skrivelse af 19. december 1983 (j.nr. 1-43-01-1-01) har amtsrådet  

 forelagt spørgsmålet om, hvorvidt der af amtskommunen kan ydes  

 befordringsgodtgørelse samt godtgørelse for fraværelse fra hjemstedet, jfr. §  

 16, stk. 8, i lov om kommunernes styrelse, til amtsrådsmedlemmer for  

 deltagelse i gruppemøder.
 Amtsrådet har bl.a. oplyst, at der siden 1972 er ydet medlemmerne de  

 nævnte godtgørelser for deltagelse i gruppemøder, og at disse normalt  

 afholdes i tilknytning til amtsrådsmøderne og altid med henblik på en  

 drøftelse af sager, som gruppernes medlemmer skal tage stilling til.  

 Gruppemøderne afholdes ikke samme dag som møderne i amtsrådet.
Amtsrådet har samtidig henvist til, at tilsvarende ydelser udbetales til  

 de af amtsrådet udpegede repræsentanter i diverse råd, nævn og bestyrelser,  

 uanset om disse hverv ikke nævnes i den kommunale styrelseslov, jfr.  

 indenrigsministeriets skrivelse af 29. oktober 1980 til Viborg amtsråd.
I  

 denne skrivelse gav indenrigsministeriet udtryk for, at begrebet gruppemøder  

 ikke kendes i den kommunale styrelseslov, hvorfor der efter ministeriets  

 opfattelse hverken kan ydes diæter, kørselsgodtgørelse eller  

 fraværsgodtgørelse i forbindelse med sådanne møder.
 Århus amtsråd har som sin opfattelse givet udtryk for, at de nævnte  

 gruppemøder ligger inden for ordlyden af § 16, stk. 8, eller eventuelt dens  

 analogi, idet det drejer sig om møder, der helt klart afholdes i forbindelse  

 med hvervet som amtsrådsmedlem.
 I den anledning skal indenrigsministeriet meddele, at man fortsat er af  

 den opfattelse, at der ikke kan ydes godtgørelse i henhold til § 16, stk. 8,  

 i lov om kommunernes styrelse for amtsrådsmedlemmers deltagelse i  

 gruppemøderne, idet der ikke er tale om et kommunalt hverv i henhold til den  

 nævnte lov, sammenholdt med at de pågældendes deltagelse i gruppemøder ikke  

 sker efter udpegelse af amtsrådet.
 Kommunernes revisionsafdeling er herfra underrettet om foranstående.
P.
M.
V.
 E.B.
