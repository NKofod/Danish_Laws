Til virksomheder, der er registreret efter benzinafgiftsloven Nedsættelse af benzinafgiften Folketinget har vedtaget forslag til lov om ændring af lov om afgift af  

 benzin, der medfører en nedsættelse af de hidtidige afgiftssatser.
Ikrafttræden og afgiftens størrelse Loven træder i kraft den 1 januar 1990.
 Afgiftsnedsættelsen sker ad 2 gange således:
1. I perioden fra den 1 januar 1990 til og med den 30  

 juni 1990 er afgiften for - blyholdig benzin(over 0,013 g bly pr liter) 326 øre pr liter - blyfri benzin(højst 0,013 g bly pr liter) 270 øre pr liter 2. Fra den 1 juli 1990 er afgiften for - blyholdig benzin(over 0,013 g bly pr liter) 290 øre pr liter - blyfri benzin(højst 0,013 g bly pr liter) 225 øre pr liter De nedsatte afgiftssatser anvendes på afgiftspligtig benzin, som fra og  

 med henholdsvis den 1 januar 1990 og den 1 juli 1990 udleveres fra de  

 registrerede virksomheder, eller som fra disse tidspunkter angives til  

 fortoldning.
Afgiftsgodtgørelse til ikke-registrerede virksomheder Virksomheder, der ikke er registreret i henhold til benzinafgiftsloven, og  

 som henholdsvis den 1 januar 1990 og den 1 juli 1990 har en afgiftsberigtiget  

 beholdning af benzin, kan efter ansøgning til det lokale distriktstoldkammer  

 få godtgjort forskellen mellem den betalte (debiterede) og den nedsatte  

 afgift.
Ansøgning om afgiftsgodtgørelse skal afgives på en særlig blanket, der fås  

 på toldkamret.
Ansøgningen skal være toldkamret i hænde senest henholdsvis  

 den 1 februar 1990 og den 1 august 1990.
Yderligere oplysninger Yderligere oplysninger kan fås ved henvendelse til det lokale  

 distriktstoldkammer.
