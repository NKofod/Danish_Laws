Bekendtgørelse om tilskud til arealer med stivelseskartofler for 2023 I medfør af § 2, stk. 2 og 4, § 4, § 13 og § 19, stk. 1 og 2, i lov nr. 1590 af 28. december 2022 om administration af den fælles landbrugspolitik m.v., fastsættes efter bemyndigelse:
 § 1. Der ydes tilskud til aktive landbrugere for arealer, der dyrkes med en stivelseskartoffelsort på bedriftens omdriftsarealer.
 Stk. 2. Den valgte stivelseskartoffelsort skal enten fremgå af bilag 1 eller dokumenteres ved ansøgers leveringskontrakt med en kartoffelmelsfabrik for ansøgningsåret.
 § 2. Det er et kriterie for tilskud efter denne bekendtgørelse, at ansøger skal søge om grundbetaling, jf. § 4, i bekendtgørelse om grundbetaling m.v. til landbrugere for 2023.
 Stk. 2. Ansøger er forpligtet til at efterleve kriterier og forpligtelser for ansøgning om grundbetaling, jf. §§ 3-8, i bekendtgørelse om grundbetaling m.v. til landbrugere for 2023, for arealet.
 § 3. Det er et kriterie for tilskud efter denne bekendtgørelse, at følgende forhold, der vedrører ansøgning om tilskud, skal ske på et særligt skema i Tast selv, fællesskema, i overensstemmelse med §§ 3-9 i bekendtgørelse om ansøgninger m.v. til visse ordninger for landbrugere i Tast selv i 2023:
 1) Indgivelse af ansøgning om tilskud inden for den frist, der er angivet for ansøgningsåret.
 2) Forsinket indgivelse af ansøgning om tilskud, og ændringer hertil, inden for den frist, der er angivet for ansøgningsåret.
 3) Hel eller delvis tilbagetrækning af ansøgning om tilskud.
 Stk. 2. Ansøgning om tilskud skal ske i henhold til § 11, stk. 1, 2 og 4, og §§ 12-14 om henholdsvis Internet Markkort og fuldmagt i bekendtgørelse om ansøgninger m.v. til visse ordninger for landbrugere i Tast selv i 2023.
§ 4. Ansøger er forpligtet til at dyrke det anmeldte areal, hvortil der er ansøgt om tilskud med en stivelseskartoffelsort.
Den anvendte stivelseskartoffelsort skal fremgå af bilag 1, hvis ansøger ikke har vedlagt en kontrakt med en kartoffelmelsfabrik om levering af den valgte stivelseskartoffelsort for ansøgningsåret.
 § 5. Tilskuddet fastsættes på grundlag af den økonomiske ramme for tilskudsordningen, som fordeles ligeligt på alle tilskudsberettigede arealer.
 Stk. 2. Tilskuddets størrelse i ansøgningsåret 2023 udgør mindst 76 EUR pr. ha og maksimum 93 EUR pr. ha.
§ 6. Hvis et areal, hvortil der er søgt tilskud, bliver overdraget helt eller delvist inden for ansøgningsåret, vil tilskud uanset overdragelsen blive udbetalt til ansøger.
Ansøger forbliver ansvarlig for opfyldelse af kriterier og forpligtelser for tilskud, jf. §§ 2-4, i denne bekendtgørelse.
 Stk. 2. Stk. 1 finder tilsvarende anvendelse, hvis rådigheden over et areal, hvortil der er søgt tilskud, overgår til en anden landbruger inden for ansøgningsåret.
 § 7. Manglende opfyldelse af kriterier for tilskudsberettigelse, jf. § 2, stk. 1, og § 3, er omfattet af reglerne i § 6, stk. 1, i bekendtgørelse nr. 75 af 26. januar 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik.
 Stk. 2. Manglende opfyldelse af forpligtelser, jf. § 2, stk. 2, og § 4, i denne bekendtgørelse, medfører nedsættelse af tilskud efter § 6, stk. 2, § 13, §§ 15-18 og §§ 21-23 i bekendtgørelse nr. 75 af 26. januar 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik.
 Stk. 3. Forsinket ansøgning om tilskud og ændring af ansøgning om tilskud, jf. § 6, i bekendtgørelse om ansøgninger m.v. til visse ordninger for landbrugere i Tast selv i 2023, er omfattet af reglerne i § 7 i bekendtgørelse nr. 75 af 26. januar 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik.
 Stk. 4. Manglende anmeldelse af alle bedriftens arealer, jf. § 4, stk. 1, nr. 1, i bekendtgørelse om ansøgninger m.v. til visse ordninger for landbrugere i Tast selv i 2023, er omfattet af reglerne i § 8 i bekendtgørelse nr. 75 af 26. januar 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik.
 § 8. Ordningen om tilskud til arealer med stivelseskartofler kontrolleres i henhold til §§ 3-5 i bekendtgørelse nr. 75 af 26. januar 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik.
 § 9. Afgørelser sendes digitalt til ansøger via Tast selv.
 § 10. Skriftlige partshøringer efter forvaltningslovens § 19 og skriftlige referater af telefoniske partshøringer efter forvaltningslovens § 19 sendes til ansøger via Tast selv, jf. dog § 11, stk. 1.
 Stk. 2. Besvarelse af skriftlige partshøringer efter forvaltningslovens § 19 og besvarelse af skriftlige referater af telefoniske partshøringer efter forvaltningslovens § 19 skal indgives via Tast selv, jf. dog § 11, stk. 2.
 § 11. Partshøringer efter forvaltningslovens § 19 om forhold som konstateres ved satellitbaseret kontrol, skal ske i overensstemmelse med §§ 3 og 24 i bekendtgørelse nr. 75 af 26. januar 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik.
 Stk. 2. Besvarelse af partshøringen, jf. stk. 1, skal tilsvarende ske i overensstemmelse med §§ 3 og 24 i bekendtgørelse nr. 75 af 26. januar 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik.
 § 12. Bekendtgørelsen træder i kraft den 31. januar 2023.
Landbrugsstyrelsen, den 20. januar 2023 Lars Gregersen / Jesper Loldrup Bilag 1 Liste over godkendte stivelseskartoffelsorter:
