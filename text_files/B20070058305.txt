Bekendtgørelse  

 om slagtning og aflivning af dyr  

1) I medfør af § 4, stk. 1, § 4 a, § 12,  

 stk. 1, § 13, stk. 2, § 24 a, § 28, stk. 5 og  

 stk. 8, i dyreværnsloven, jf. lovbekendtgørelse nr. 344 af 13. maj 2005,  

 som ændret ved lov nr. 538 af 8. juni 2006 og lov nr. 530 af 6. juni 2007,  

 fastsættes:
Kapitel 1 Bekendtgørelsens område m.v.
§ 1.  

  

 Reglerne i denne bekendtgørelse  

 finder anvendelse på flytning, opstaldning, fastholdelse, bedøvelse,  

 slagtning  

 og aflivning af dyr, der opdrættes og holdes med henblik på fremstilling af  

 kød, skind, pelsværk eller andre produkter.
Reglerne finder endvidere  

 anvendelse på aflivning af heste, hunde og katte.
Ved aflivning i forbindelse  

 med offentlig sygdomsbekæmpelse finder § 3 anvendelse.
 Stk. 2.  

  

 Reglerne finder dog ikke  

 anvendelse på:
 1)  

 	  

 Tekniske og  

 videnskabelige undersøgelser, der vedrører forhold efter stk. 1, udført  

 under tilsyn af Dyreforsøgstilsynet.
 2)  

 	  

 Vildtlevende vildt,  

 der aflives på et jagtområde med de jagtredskaber, der er tilladt i lov om  

 jagt  

 og vildtforvaltning.
 § 2.  

  

 Ved slagteri forstås enhver  

 virksomhed eller ethvert anlæg, herunder anlæg til flytning eller opstaldning  

 af dyr, som anvendes til erhvervsmæssig slagtning af dyr, der er nævnt i  

 § 6.
 Stk. 2.  

  

 Ved flytning forstås aflæsning  

 af dyr eller drivning af dem fra aflæsningsplatforme, stalde eller folde på  

 slagterier til det lokale eller sted, hvor de skal slagtes.
 Stk. 3.  

  

 Ved opstaldning forstås  

 anbringelse af dyr i stalde, folde, på overdækkede arealer eller græsarealer,  

 der anvendes af slagterier for eventuelt at give dem den nødvendige pasning  

 (vand, foder, hvile), før de slagtes.
 Stk. 4.  

  

 Ved fastholdelse forstås enhver  

 metode, som er beregnet til at indskrænke et dyrs bevægelsesfrihed for at  

 gøre  

 bedøvelse eller aflivning effektiv.
 Stk. 5.  

  

 Ved bedøvelse forstås enhver  

 metode, som, når den anvendes på et dyr, hurtigt bringer dyret i bevidstløs  

 tilstand, som varer, indtil døden indtræder.
 Stk. 6.  

  

 Ved aflivning forstås enhver  

 metode, som medfører, at et dyr dør.
 Stk. 7.  

  

 Ved slagtning forstås aflivning  

 af dyr med henblik på produktion af kød til konsum.
 Stk. 8.  

  

 Ved daggamle kyllinger forstås  

 alt fjerkræ på under 72 timer, som endnu ikke er blevet fodret.
Kapitel 2 Almindelige bestemmelser § 3.  

  

 Dyrene skal beskyttes bedst  

 muligt mod ophidselse, smerte og lidelse under flytning, opstaldning,  

 fastholdelse, bedøvelse, slagtning og aflivning.
 § 4.  

  

 Børn under 14 år må ikke udføre  

 bedøvelse, aflivninger eller slagtninger.
Kapitel 3 Krav til slagterierne § 5.  

  

 Slagterier, herunder faciliteter  

 og inventar, skal være konstrueret og drives således, at dyrene beskyttes  

 bedst  

 muligt mod enhver form for ophidselse, smerte og lidelse.
 § 6.  

  

 Enhovede dyr, drøvtyggere, svin,  

 kaniner og fjerkræ tilført til slagtning på slagterier skal:
 1)  

 	  

 Flyttes og, om  

 nødvendigt, opstaldes som angivet i kapitlerne 5, 6 og 7.
 2)  

 	  

 Fastholdes som  

 angivet i kapitel 8.
 3)  

 	  

 Bedøves inden  

 slagtning eller aflives omgående som angivet i kapitel 9.
 4)  

 	  

 Afblødes som angivet  

 i kapitel 10.
§ 7.  

  

 Det skal dog være tilladt at  

 slagte husdyr uden forudgående bedøvelse, når slagtningen foretages efter  

 jødisk eller islamisk ritus.
Bestemmelsen finder ikke anvendelse på  

 strudsefugle.
Stk. 2.  

  

 Hvor slagtning af andre husdyr  

 end fjerkræ finder sted uden forudgående bedøvelse, er det en betingelse  

 herfor, at slagtningen foretages på et eksportautoriseret slagteri, at  

 slagtningen overvåges af embedsdyrlægen og at dyret fastholdes på forsvarlig  

 måde.
Ved slagtning af kvæg skal der anvendes en boks, hvor dyret fastholdes  

 i  

 opretstående stilling.
Boksen skal kunne justeres efter dyrets størrelse,  

 således at hoved og krop fikseres så skånsomt som muligt.
 Stk. 3.  

  

 Hvor slagtning af andet fjerkræ  

 end strudsefugle finder sted uden forudgående bedøvelse, er det en betingelse  

 herfor, at slagtningen overvåges af en embedsdyrlæge, og at hvert dyr  

 fastholdes  

 manuelt, når halssnittet lægges, og indtil døden er indtrådt.
Stk. 4.  

  

 Slagtningen skal foregå ved, at  

 begge halspulsårer og halsvener manuelt overskæres med et skarpt redskab,  

 umiddelbart efter at dyret er fikseret.
Ved slagtning af kvæg skal dyret  

 umiddelbart  

 efter, at dette halssnit er foretaget, bedøves ved skydning med en  

 boltpistol.
 Stk. 5.  

  

 Slagterier, der ønsker at  

 foretage slagtning uden forudgående bedøvelse, skal forud anmelde dette til  

 Fødevarestyrelsen.
 § 8.  

  

 Instrumenter,  

 fastholdelsesanordninger, apparatur og anlæg til bedøvelse eller aflivning  

 skal  

 udformes, konstrueres, vedligeholdes og anvendes således, at bedøvelsen eller  

 aflivningen foregår hurtigt og effektivt efter reglerne i denne  

 bekendtgørelse.
 Stk. 2.  

  

 Embedsdyrlægen ved slagterierne  

 kontrollerer, at instrumenter, fastholdelsesanordninger og apparatur til  

 bedøvelse eller aflivning er i overensstemmelse med ovennævnte regler, og  

 kontrollerer  

 regelmæssigt, at de er i god stand og tjener formålet.
 § 9.  

  

 På slagtestedet skal der  

 forefindes reserveapparatur og -instrumenter til brug i nødsituationer.  

 Apparaturet og instrumenterne skal vedligeholdes og efterses med regelmæssige  

 mellemrum.
 § 10.  

  

 Flytning, opstaldning,  

 fastholdelse, bedøvelse, slagtning eller aflivning af dyr må kun foretages af  

 personer, der har det fornødne kendskab og de fornødne færdigheder til at  

 udføre arbejdet humant og effektivt i overensstemmelse med reglerne i denne  

 bekendtgørelse.
 Stk. 2.  

  

 Embedsdyrlægen ved slagterierne  

 påser, at de personer, der varetager de i stk. 1 nævnte funktioner, har  

 de  

 fornødne færdigheder, det fornødne kendskab og den fornødne faglige viden.
Kapitel 4 Slagtning og aflivning uden for slagterier § 11.  

  

 Ved slagtning uden for slagterier  

 af enhovede dyr, drøvtyggere, svin, kaniner og fjerkræ finder reglerne i  

 kapitlerne 8 - 10 anvendelse.
 Stk. 2.  

  

 Fjerkræ, dog ikke strudsefugle,  

 kan endvidere slagtes eller aflives ved dislokation af halsen.
§ 12.  

  

 Aflivning  

 af pelsdyr må kun foretages af en person, som har det fornødne kendskab og de  

 fornødne færdigheder til at udføre aflivningen humant og effektivt i  

 overensstemmelse med reglerne i denne bekendtgørelse.
Aflivningen skal ske  

 med  

 mindst mulig forstyrrelse for de øvrige dyr.
 Stk. 2.  

  

 Ved  

 aflivning af pelsdyr finder reglerne i kapitel 11 anvendelse.
 § 13.  

  

 Slagtning eller aflivning af  

 enhovede dyr, kvæg og strudsefugle må kun foretages af dyrlæger, slagtere,  

 personer med jagttegn eller andre personer, der har modtaget uddannelse i  

 slagtning  

 eller aflivning.
 Stk. 2.  

  

 Aflivning af hunde og katte må  

 kun foretages af de i stk. 1 nævnte personer.
Stk. 3.  

  

 Stk. 2 gælder ikke  

 aflivning af hundehvalpe og kattekillinger, der sker i umiddelbar tilslutning  

 til fødslen og ikke senere end en uge efter fødslen.
Aflivning ved drukning  

 må  

 ikke finde sted.
 § 14.  

  

 Overskydende daggamle kyllinger  

 og embryoner i rugeaffald skal aflives hurtigst muligt som angivet i kapitel  

 12.
 § 15.  

  

 I svinebesætninger, som  

 opretholder besøgsregler med karantænetider fra besøg i anden svinebesætning,  

 skal den ansvarlige for svineholdet være i besiddelse af en boltpistol samt  

 være instrueret i brugen.
 Stk. 2.  

  

 Ved aflivning af svin over  

 5 kg  

 skal der anvendes en boltpistol,  

 medmindre aflivning foretages af en dyrlæge eller en anden af de i § 13,  

 stk. 1, nævnte personer.
 § 16.  

  

 Reglerne i §§ 11, 12, 13,  

 stk. 1 og 2, § 14, og § 15, stk. 2, kan fraviges i  

 fornødent omfang, når det drejer sig om dyr, der på grund af sygdom eller  

 tilskadekomst straks skal aflives.
Kapitel 5 Generelle bestemmelser vedrørende flytning og  

 opstaldning af dyr på slagterierne § 17.  

  

 Slagterier skal have egnet udstyr  

 og faciliteter til rådighed til aflæsning af dyr fra transportmidler.
§ 18.  

  

 Dyrene skal aflæsses så hurtigt  

 som muligt efter ankomsten.
Hvis der ikke kan undgås ventetid, skal de  

 beskyttes mod ekstreme vejrforhold, og der skal være tilstrækkelig  

 ventilation.
 § 19.  

  

 Hvis der er fare for, at dyrene  

 forvolder skade på hinanden på grund af art, køn, alder eller oprindelse,  

 skal  

 de holdes og opstaldes adskilt fra hinanden.
§ 20.  

  

 Dyrene skal beskyttes mod  

 ugunstige vejrforhold.
Hvis dyrene har været udsat for specielt høje  

 temperaturer i fugtigt vejr, skal de afkøles på passende måde.
 § 21.  

  

 Dyrene skal tilses mindst morgen  

 og aften.
§ 22.  

  

 Dyr, der har pådraget sig  

 lidelser eller smerter under transporten eller på slagteriet, samt ikke  

 fravænnede dyr skal slagtes straks.
Hvis dette ikke er muligt, skal de holdes  

 for sig og slagtes hurtigst muligt og i hvert fald inden for to timer.
Dyr,  

 som  

 ikke er i stand til at gå, må ikke trækkes hen til slagtestedet, men skal  

 aflives der, hvor de ligger, eller, når det er muligt, og det ikke medfører  

 nogen form for unødig lidelse, transporteres på en vogn eller lignende til  

 nødslagtelokalet.
Kapitel 6 Bestemmelser vedrørende flytning og opstaldning  

 på slagterierne af dyr, der ikke leveres i containere § 23.  

  

 På slagterier med  

 aflæsningsudstyr skal gangbanerne være forsynet med skridsikker belægning og  

 om  

 nødvendigt med sidebeskyttelse.
Gangbroer og ramper skal være udstyret med  

 sidevægge,  

 gelændere eller anden beskyttelse for at hindre dyrene i at falde ned.
Ind-  

 og  

 udgangsramper skal have den mindst mulige hældning.
§ 24.  

  

 Under aflæsning må dyrene ikke  

 skræmmes, ophidses eller lide overlast, og de må ikke væltes omkuld.
Dyrene  

 må  

 ikke løftes ved hoved, horn, ører, ben, hale eller pels på en sådan måde, at  

 de  

 påføres unødig smerte eller lidelse.
Om nødvendigt skal dyrene ledes  

 enkeltvis.
§ 25.  

  

 Dyrene skal flyttes med  

 varsomhed.
Drivgangene skal være udformet således, at risikoen for, at dyrene  

 kommer til skade, mindskes mest muligt, og indrettet således, at deres  

 socialadfærd  

 udnyttes.
Der må kun anvendes redskaber beregnet til at styre dyrene og kun i  

 korte perioder.
Anvendelse af redskaber, som giver elektriske stød, bør så  

 vidt  

 muligt undgås.
Under alle omstændigheder må sådanne redskaber kun anvendes på  

 voksent kvæg og voksne svin, der ikke vil bevæge sig, og kun når der er plads  

 til, at de kan bevæge sig fremad.
Stødene må højst vare et sekund, der skal  

 være passende mellemrum mellem dem, og de må kun gives på bagpartiets  

 muskulatur.  

 Stødene må ikke anvendes gentagne gange, hvis dyret ikke reagerer.
§ 26.  

  

 Der må ikke slås eller sparkes på  

 dyrene eller trykkes på særligt følsomme dele af deres kroppe.
Dyrenes haler  

 må  

 ikke knuses, vrides eller brækkes, og der må ikke gribes fat i dyrenes  

 øjenhuler.
§ 27.  

  

 Dyrene må ikke føres til  

 slagtestedet, medmindre de kan slagtes med det samme.
Hvis de ikke slagtes  

 straks ved ankomsten, skal de opstaldes.
 § 28.  

  

 Slagterierne skal være udstyret  

 med et tilstrækkeligt antal folde, hvor dyrene kan anbringes på passende  

 måde,  

 og disse skal være beskyttet mod ugunstige vejrforhold.
 § 29.  

  

 Opstaldningsarealerne skal:
1)  

 	  

 have skridsikre  

 gulve, som ikke skader de dyr, som kommer i berøring med dem, 2)  

 	  

 have tilstrækkelig  

 ventilation under hensyntagen til de højeste og laveste temperaturer og  

 fugtighedsgrader, der kan forventes.
Ved anvendelse af mekanisk ventilation,  

 skal der forefindes et egnet reservesystem til brug ved driftsforstyrrelser, 3)  

 	  

 have kunstig  

 belysning, der er tilstrækkelig stærk til, at alle dyrene til enhver tid kan  

 inspiceres; der skal om nødvendigt forefindes et tilstrækkeligt  

 nødbelysningsanlæg, 4)  

 	  

 have udstyr til om  

 nødvendigt at tøjre dyrene og 5)  

 	  

 om nødvendigt have  

 tilstrækkelige mængder strøelse af passende art til, at alle dyrene kan  

 overnatte  

 i de pågældende lokaler.
§ 30.  

  

 Hvis slagterierne ud over  

 ovennævnte opstaldningsarealer også anbringer dyrene i udendørs folde, skal  

 dyrene sikres mulighed for at komme i læ, skygge og under tag.
De udendørs  

 folde skal holdes i en sådan stand, at dyrene ikke udsættes for fysiske,  

 kemiske eller andre sundhedsmæssige farer.
§ 31.  

  

 Dyr, som ikke straks ved  

 ankomsten føres til slagtestedet, skal hele tiden have adgang til drikkevand  

 ved hjælp af egnet apparatur.
Dyr, som ikke er blevet slagtet senest tolv  

 timer  

 efter ankomsten til slagteriet, skal fodres og siden have begrænsede mængder  

 foder med passende mellemrum.
Lakterende dyr skal malkes efter behov, dog  

 senest otte timer efter ankomsten til slagteriet.
Ved ophold over otte timer  

 skal de malkes med intervaller på 12-14 timer efter første malkning på  

 slagteriet.
§ 32.  

  

 Dyr, der holdes i tolv timer  

 eller derover på et slagteri, skal opstaldes og eventuelt tøjres således, at  

 de  

 kan ligge ned uden besvær.
Hvis dyrene ikke er tøjret, skal der fodres på en  

 sådan måde, at de kan æde i fred.
Kapitel 7 Bestemmelser vedrørende flytning og opstaldning  

 på slagterierne afdyr, der leveres i containere § 33.  

  

 Containere, hvori der  

 transporteres dyr, skal behandles varsomt; de må herunder ikke kastes eller  

 væltes.  

 Om muligt skal de læsses og aflæsses horisontalt og mekanisk.
§ 34.  

  

 Dyr, der leveres i containere med  

 perforeret eller fleksibel bund, skal aflæsses med særlig varsomhed for at  

 undgå skader.
I påkommende tilfælde skal dyrene aflæsses fra containere  

 enkeltvis.
 § 35.  

  

 Dyr, der er blevet transporteret  

 i containere, skal slagtes så hurtigt som muligt; sker dette ikke, skal de om  

 nødvendigt vandes, fodres og malkes i henhold til reglerne i § 31.
Kapitel 8 Fastholdelse af dyr inden bedøvelse, slagtning  

 eller aflivning § 36.  

  

 Dyrene skal fastholdes på  

 passende måde, således at de beskyttes bedst muligt mod smerte, lidelse,  

 ophidselse, læsioner eller kvæstelser.
§ 37.  

  

 Dyrenes ben må ikke bindes  

 sammen, og dyrene må ikke ophænges før bedøvelsen eller aflivningen.
Kaniner  

 og  

 andet fjerkræ end strudsefugle kan dog ophænges før slagtningen, såfremt der  

 træffes passende foranstaltninger til, at fjerkræet og kaninerne lige inden  

 bedøvelsen er i en tilstrækkelig afslappet tilstand, således at bedøvelsen  

 kan  

 udføres effektivt og uden unødig forsinkelse.
 § 38.  

  

 Fastholdelse af dyr i  

 fikseringsudstyr kan under ingen omstændigheder betragtes som ophængning.
§ 39.  

  

 Dyr, der bedøves eller aflives  

 ved, at der på hovedet anvendes et mekanisk instrument eller en elektrisk  

 strøm, skal præsenteres i en sådan stilling, at apparaturet kan anvendes og  

 betjenes  

 let og præcist i det fornødne tidsrum.
Embedsdyrlægen på slagterierne kan dog  

 for enhovede dyrs og kvægs vedkommende tillade anvendelsen af passende midler  

 til at begrænse bevægelserne af dyrenes hoved.
 § 40.  

  

 Det elektriske  

 bedøvelsesapparatur må ikke anvendes til at fastholde eller immobilisere  

 dyrene  

 eller til at få dem til at bevæge sig.
Kapitel 9 Bedøvelses- og aflivningsmetoder, der skal  

 anvendes ved slagtning af dyr § 41.  

  

 Bedøvelse skal foretages ved  

 anvendelse af:
1)  

 	  

 boltpistol, 2)  

 	  

 skydeapparat, 3)  

 	  

 elektrisk strøm eller 4)  

 	  

 kuldioxid.
 § 42.  

  

 Aflivning skal foretages med:
1)  

 	  

 pistol eller gevær  

 med skarp ammunition, 2)  

 	  

 elektrisk strøm eller 3)  

 	  

 kuldioxid.
 Stk. 2.  

  

 Fjerkræ kan tillige aflives ved  

 afhugning af hovedet.
 § 43.  

  

 Dyrene må ikke bedøves, hvis der  

 ikke er mulighed for afblødning umiddelbart herefter.
§ 44.  

  

 Ved bedøvelse med boltpistol skal  

 instrumenterne anbringes således, at bolten drives ind i hjernebarken.
Hos  

 hornkvæg er det forbudt at placere indskuddet i nakken.
 Stk. 2.  

  

 Hos får og geder må indskuddet  

 placeres i nakken, hvis hornene forhindrer, at indskuddet placeres i panden.  

 Indskuddet skal i så fald placeres lige bag hornene med retning mod munden,  

 og  

 afblødningen skal begynde senest 15 sekunder efter, at skuddet er affyret.
 Stk. 3.  

  

 Ved anvendelse af boltpistol  

 skal det sikres, at bolten går tilbage til udgangsstillingen efter hvert  

 skud.  

 Hvis den ikke gør det, må instrumentet ikke bruges igen, før det er blevet  

 repareret.
Stk. 4.  

  

 Dyrene må ikke placeres i en  

 bedøvelsesbås, hvis den person, der skal foretage bedøvelsen, ikke er parat  

 til  

 at foretage indgrebet, når dyret er placeret i båsen.
Dyrenes hoved må ikke  

 fastholdes, før bedøvelsen kan foretages.
§ 45.  

  

 Bedøvelse med skydeapparat er kun  

 tilladt, hvis der anvendes et instrument med ikkepenetrerende bolt.
Apparatet  

 skal placeres korrekt, og der skal anvendes en korrekt patronstørrelse i  

 overensstemmelse med fabrikantens anvisninger, således at der opnås en  

 effektiv  

 bedøvelse uden kraniebrud.
§ 46.  

  

 Ved et begrænset antal kaniner  

 kan der anvendes et ikke-mekanisk slag.
Dette skal dog foretages således, at  

 dyrene omgående kommer i en tilstand af bevidstløshed, der varer, indtil  

 døden  

 indtræder.
§ 47.  

  

 Ved bedøvelse med elektrisk strøm  

 i form af elektroder skal elektroderne anbringes på en sådan måde, at  

 strømmen  

 ledes igennem dyrets hjerne.
Desuden skal der træffes de foranstaltninger,  

 der  

 er nødvendige for at sikre god elektrisk kontakt, navnlig skal generende uld  

 fjernes, og skindet skal gøres vådt.
 Stk. 2.  

  

 Hvis dyrene bedøves eller  

 aflives enkeltvis, skal apparaturet:
1)  

 	  

 være forsynet med en  

 anordning, som måler impedansen og sætter apparaturet ud af funktion, hvis  

 der  

 ikke kan opnås den krævede minimumsstrømstyrke, 2)  

 	  

 give et lyd- eller  

 lyssignal i det tidsrum, strømmen går igennem dyret og 3)  

 	  

 være tilsluttet en  

 anordning, som angiver spændingen og strømstyrken, og som er anbragt således,  

 at den let kan aflæses.
 § 48.  

  

 Andet fjerkræ end strudsefugle  

 kan efter nedenstående retningslinjer bedøves med elektrisk strøm i vandbade.
 Stk. 2.  

  

 Ved bedøvelse med elektrisk  

 strøm i form af anvendelse af vandbade til bedøvelse af fjerkræ skal  

 vandstanden kunne reguleres, således at der sikres en god kontakt med  

 fjerkræets hoved.
 Stk. 3.  

  

 Strømmens styrke og varighed  

 fastsættes i dette tilfælde af embedsdyrlægen på slagterierne, således at det  

 sikres, at dyret omgående kommer i en tilstand af bevidstløshed, der varer,  

 indtil døden indtræder.
 Stk. 4.  

  

 Når fjerkræ bedøves i grupper i  

 et vandbad, skal der holdes en spænding, der er tilstrækkelig til at  

 frembringe  

 en strømstyrke, som er kraftig nok til, at hvert fjerkræ konstant er bedøvet.
 Stk. 5.  

  

 Der skal træffes passende  

 foranstaltninger for at sikre en god strømgennemgang og navnlig en god  

 kontakt  

 og befugtning af denne kontakt mellem ben og slagtebøjler.
Stk. 6.  

  

 Vandbadene til fjerkræ skal være  

 tilstrækkeligt store og dybe til den type fjerkræ, der skal slagtes, og må  

 ikke  

 løbe over ved tilførslen.
Den elektrode, der er nedsænket i vandet, skal  

 strække sig i hele vandbadets længde.
 Stk. 7.  

  

 Om nødvendigt skal der være  

 mulighed for at gribe ind manuelt.
 § 49.  

  

 Ved bedøvelse af svin med  

 kuldioxid skal kuldioxidkoncentrationen være mindst 70 volumenprocent.
Stk. 2.  

  

 Det kammer, hvor svinene kommer i  

 kontakt med gassen, og det udstyr, som anvendes til at transportere svinene  

 gennem det, skal udformes, konstrueres og vedligeholdes således, at svinene  

 ikke kommer til skade, brystkassen ikke sammentrykkes, og at de kan stå  

 oprejst, indtil de mister bevidstheden.
Der skal være tilstrækkelig belysning  

 på fremførelsesmekanismen og i kammeret, således at svinene kan se andre svin  

 eller deres omgivelser.
 Stk. 3.  

  

 Kammeret skal være udstyret med  

 anordninger, som måler CO2-koncentrationen på det sted, hvor koncentrationen  

 er  

 størst, og som giver et klart lys- eller lydsignal, hvis CO2-koncentrationen  

 bliver lavere end det krævede niveau.
Stk. 4.  

  

 Svinene skal anbringes i  

 gondoler eller containere på en sådan måde, at de kan se hinanden og  

 transporteres ind i gassen inden 30 sekunder, efter at de er kommet ind i  

 anordningen.
De skal transporteres så hurtigt som muligt fra indgangen til  

 det  

 sted, hvor CO2-koncentrationen er størst, og de skal være i kontakt med  

 gassen  

 i tilstrækkelig lang tid til at sikre, at de forbliver bevidstløse, indtil de  

 er blevet aflivet.
 § 50.  

  

 Pistol eller gevær med skarp  

 ammunition kan anvendes til aflivning af forskellige arter, navnlig opdrættet  

 storvildt og hjortedyr, efter godkendelse af Fødevarestyrelsen, der navnlig  

 skal sikre, at de udføres af kvalificeret personale under overholdelse af de  

 almindelige bestemmelser i § 3.
§ 51.  

  

 Fødevarestyrelsen kan tillade  

 aflivning af forskellige arter ved hjælp af elektrisk strøm og kuldioxid,  

 forudsat at såvel de almindelige bestemmelser i § 3 og de særlige  

 bestemmelser  

 i §§ 47-49 overholdes.
Fødevarestyrelsen fastsætter endvidere med  

 henblik  

 herpå strømmens styrke og varighed samt kuldioxidkoncentrationen og  

 udsættelsesvarigheden.
Kapitel 10 Afblødning af dyr § 52.  

  

 Når dyrene er blevet bedøvet, skal  

 afblødningen påbegyndes så hurtigt som muligt efter bedøvelsen og skal være  

 hurtig, kraftig og fuldstændig.
Under alle omstændigheder skal afblødningen  

 ske, inden dyret kommer til bevidsthed.
 § 53.  

  

 Alle dyr, der er bedøvet, skal  

 afblødes, ved at mindst en af de to halspulsårer eller blodkar, som den  

 udløber  

 fra, gennembrydes.
 Stk. 2.  

  

 Efter at blodkarrene er  

 gennembrudt, må der ikke foretages yderligere rensning eller el-stimulering  

 af  

 dyrene, før afblødningen er færdig.
 § 54.  

  

 Hvis samme person står for bedøvelse,  

 opkædning, ophejsning og afblødning af dyr, skal vedkommende foretage dem  

 fortløbende på det enkelte dyr, før de indledes på et andet dyr.
 § 55.  

  

 Hvis fjerkræ afblødes ved  

 automatisk halsskæring, skal der være nogen, som er parat til at gribe ind,  

 så  

 dyrene kan slagtes straks, hvis udstyret svigter.
Kapitel 11 Metoder til aflivning af pelsdyr § 56.  

  

 Aflivning af pelsdyr skal  

 foretages med:
1)  

 	  

 mekaniske  

 instrumenter med penetrerende bolt, der drives ind i hjernen, 2)  

 	  

 injektion af stoffer  

 med dødelig virkning, 3)  

 	  

 aflivning med  

 elektrisk strøm med hjertestop til følge, 4)  

 	  

 kulilte, 5)  

 	  

 chloroform eller 6)  

 	  

 kuldioxid.
 Stk. 2.  

  

 Medlemmer af mårfamilien må dog  

 kun aflives ved anvendelse af metoderne nævnt i stk. 1, nr. 1), 2), 3),  

 4)  

 eller 6).
 Stk. 3.  

  

 Ræve må kun aflives ved  

 anvendelse af metoderne nævnt i stk. 1, nr. 1), 2) eller 3).
 Stk. 4.  

  

 Sumpbævere må kun aflives ved  

 anvendelse af metoderne nævnt i stk. 1, nr. 1) eller 2).
 § 57.  

  

 Ved anvendelse af mekaniske  

 instrumenter med penetrerende bolt skal instrumenterne placeres således, at  

 det  

 sikres, at bolten drives ind i hjernebarken.
 Stk. 2.  

  

 Denne metode er kun tilladt,  

 hvis den efterfølges af øjeblikkelig afblødning.
 § 58.  

  

 Ved injektion af stoffer med  

 dødelig virkning må der kun anvendes stoffer i sådanne doser og administreret  

 på en sådan måde, at de forårsager øjeblikkelig bevidstløshed efterfulgt af  

 døden.
Stk. 2.  




  

 Det er ikke tilladt at anvende kloralhydrat til aflivning  

 af pelsdyr.
Muskelafslappende midler må først anvendes, når dyret er bedøvet.
§ 59.  

  

 Ved anvendelse af elektrisk strøm  

 med hjertestop til følge skal der anbringes elektroder på en sådan måde, at  

 strømmen ledes gennem dyrets hjerte, idet der anvendes en så høj strømstyrke,  

 at dyret straks mister bevidstheden og får hjertestop.
Hvis der anbringes  

 elektroder  

 på mund og rectum, skal der for ræves vedkommende anvendes en effektivværdi  

 på  

 0,3 ampere i mindst 3 sekunder.
Stk. 2.  

  

 Ved aflivning af chinchillaer  

 efter denne metode skal dyrene fastholdes i halen, hvorefter der anbringes  

 elektroder på halen tæt ved roden og på det ene øre, og derefter tilsluttes  

 strømmen.
Der skal anvendes en effektivværdi på 0,57 ampere i mindst 60  

 sekunder.
Stk. 3.  


  

 Udstyr til elektrisk aflivning skal forsynes med en anordning,  

 der viser strømstyrken, når udstyret er i funktion.
Anordningen skal være  

 tydeligt synlig for den operatør, som betjener udstyret.
 § 60.  

  

 Ved anvendelse af kulilte skal  

 det kammer, hvor dyrene kommer i kontakt med gassen, udformes, konstrueres og  

 vedligeholdes således, at dyrene ikke kommer til skade, og således, at de kan  

 overvåges.
 Stk. 2.  

  

 Dyrene må først lukkes ind i  

 kammeret, når det er blevet tilført ren kulilte til en kuliltekoncentration  

 på  

 mindst 1 volumenprocent.
 Stk. 3.  

  

 Der kan anvendes udstødningsgas  

 fra en motor, der er beregnet til dette formål, til aflivning af medlemmer af  

 mårfamilien og chinchillaer, hvis dyrene først lukkes ind i kammeret, når  

 kuliltekoncentrationen  

 er nået op på mindst 1 volumenprocent, og når den anvendte gas er:
1)  

 	  

 tilstrækkelig  

 afkølet, 2)  

 	  

 tilstrækkelig  

 filtreret eller 3)  

 	  

 fri for alle  

 irriterende stoffer eller gasser.
 Stk. 4.  

  

 Gassen skal, når den indåndes,  

 først medføre totalbedøvelse og derefter med sikkerhed medføre døden.
 Stk. 5.  

  

 Dyrene skal forblive i kammeret,  

 indtil de er døde.
 Stk. 6.  

  

 Ved  

 anvendelse af udstødningsgas fra en motor, som nævnt i stk. 3, skal  

 udstyret  

 til aflivning  

 afprøves, før  

 aflivningen af hvert hold dyr påbegyndes.
 § 61.  

  

 Chloroform må anvendes til  

 aflivning af chinchillaer, hvis følgende betingelser er opfyldt:
1)  

 	  

 det kammer, hvor  

 dyrene kommer i kontakt med gassen, skal udformes, konstrueres og  

 vedligeholdes  

 således, at dyrene ikke kommer til skade, og således, at de kan overvåges, 2)  

 	  

 dyrene må først  

 lukkes ind i kammeret, når luften er mættet med chloroform, 3)  

 	  

 gassen skal, når den  

 indåndes, først medføre totalbedøvelse og til sidst med sikkerhed medføre  

 døden  

 og 4)  

 	  

 dyrene forbliver i  

 kammeret, indtil de er døde.
 § 62.  

  

 Kuldioxid fra en beholder kan  

 anvendes til aflivning af medlemmer af mårfamilien og chinchillaer, hvis:
1)  

 	  

 det kammer, hvor  

 dyrene kommer i kontakt med gassen, udformes, konstrueres og vedligeholdes  

 således, at dyrene ikke kommer til skade, og således at de kan overvåges, 2)  

 	  

 dyrene først lukkes  

 ind i kammeret, når luften har nået den størst mulige koncentration af  

 kuldioxid, der er tilført i ren form, 3)  

 	  

 gassen, når den  

 indåndes, først medfører totalbedøvelse og til sidst med sikkerhed døden og 4)  

 	  

 dyrene forbliver i  

 kammeret, indtil de er døde.
Kapitel 12 Aflivning af overskydende daggamle kyllinger og  

 embryoner i rugeriaffald § 63.  

  

 Aflivning af daggamle kyllinger  

 skal foretages med:
1)  

 	  

 mekanisk apparatur,  

 der medfører hurtig død eller 2)  

 	  

 kuldioxid.
 § 64.  

  

 Ved anvendelse af mekanisk  

 apparatur, der medfører hurtig død skal:
1)  

 	  

 dyrene aflives med et  

 apparatur, som indeholder hurtigt roterende mekaniske drevne knive eller  

 skumgummidupper, 2)  

 	  

 apparaturets  

 kapacitet være stor nok til, at alle dyr straks aflives, selv om der er tale  

 om  

 aflivning af et større antal dyr.
 § 65.  

  

 Ved anvendelse af kuldioxid skal:
1)  

 	  

 dyrene anbringes i en  

 atmosfære med den højst mulige kuldioxidkoncentration, der er tilført i ren  

 form og 2)  

 	  

 dyrene forblive i den  

 nævnte atmosfære, indtil de er døde.
 § 66.  

  

 Ved aflivning af embryoner i  

 rugeriaffald skal alt rugeriaffald, for straks at aflive levende embryoner,  

 behandles i det mekaniske apparatur, der er omhandlet i § 64.
Kapitel 13 Indførsel fra tredjelande § 67.  

  

 Ved indførsel af kød fra  

 tredjelande til Danmark skal det sundhedscertifikat, der ledsager kødet,  

 suppleres med en attest som dokumentation for, at dyrene er blevet slagtet  

 under vilkår, der sikrer mindst samme humane behandling som den, der er  

 foreskrevet i direktiv 93/119/EF om beskyttelse af dyr på slagte- eller  

 aflivningstidspunktet.
Kapitel 14 Straf § 68.  

  

 Med bøde eller fængsel indtil 4  

 måneder straffes den, der overtræder §§ 3-67.
 Stk. 2.  

  

 Der kan pålægges selskaber mv.  

 (juridiske personer) strafansvar efter reglerne i straffelovens 5. kapitel.
Kapitel 15 Ikrafttrædelse § 69.  

  

 Bekendtgørelsen træder i kraft  

 den 1. juli 2007.
 Stk. 2.  

  

 Samtidig  

 ophæves Justitsministeriets bekendtgørelse nr. 1037 af 14. december 1994 om  

 slagtning og aflivning af dyr.
Justitsministeriet, den 6. juni 2007 Lene Espersen /Torben Jensen 1)  

 Bekendtgørelsen indeholder bestemmelser, der gennemfører dele af Rådets  

 direktiv 93/119/EF af 22. december 1993 om beskyttelse af dyr på slagte-  

 eller  

 aflivningstidspunktet (EF-Tidende 1993 L 340, side 21 ff.), som ændret senest  

 ved Rådets forordning (EF) nr. 1/2005 af 22. december 2004 om beskyttelse af  

 dyr under transport og dermed forbundne aktiviteter og om ændring af direktiv  

 64/432/EØF og 93/119/EF og forordning (EF) nr. 1255/97 (EU-Tidende 2005 L 3,  

 side 1 ff).
