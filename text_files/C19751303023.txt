 § 1.  Tilsynsassistenten skal ved udøvelsen af  

 tilsynsarbejdet rette sig efter de af landbrugsministeriet herom givne  

 bestemmelser, og efter vedkommende veterinærinspektørs og den kontrollerende  

 dyrlæges anvisninger.
Stk. 2.  Tilsynsassistenten skal normalt være til stede,  

 når der arbejdes i virksomheden såvel i som udenfor den normale arbejdstid,  

 medmindre landbrugsministeriet eller veterinærdirektoratet har meddelt  

 virksomheden tilladelse til at foretage specielt arbejde uden samtidigt  

 tilsyn, f.eks. ved rengøringsarbejde.
Såfremt dyrlægen er tilstede ved  

 arbejdet uden for normal arbejdstid, og arbejdet ikke gør tilsynsassistentens  

 tilstedeværelse nødvendig, kan dyrlægen dog fritage ham for tjeneste i dette  

 tidsrum.
§ 2.  Tilsynsassistentens arbejde omfatter bl.a.  

 besigtigelse af kød, slagteaffald og kødvarer, krydderier,  

 tilsætningsstoffer, rengørings- og desinfektionsmidler m.m., der ankommer til  

 virksomheden, samt af varer, der udgår fra denne.
Der skal føres kontrol med  

 varernes emballering og mærkning, deres friskheds- og renlighedstilstand,  

 behandling og opbevaring på virksomheden samt dennes renholdele og  

 vedligeholdelse m.m.
Tilsynet omfatter tillige kontrol med transportmidler,  

 der kører til og fra virksomheden.
 Stk. 2.  Tilsynsassistenten må ikke give sig af med den  

 egentlige veterinære undersøgelse og bedømmelse af slagtedyr samt det ved  

 slagtingen fremkomne kød og slagteaffald.
 Stk. 3.  Tilsynsassistenten arbejder under den  

 kontrollerende dyrlæges tilsyn og ansvar og skal, hvis han finder  

 uregelmæssigheder på virksomheden i almindelighed - medmindre der er tale om  

 forhold, som rettes på stedet - rette henvendelse herom til dyrlægen; hvis  

 denne ikke træffes, da vedkommende veterinærinspektør og den kontrollerende  

 dyrlæge skal i så fald underrettes herom snarest muligt.
 Stk. 4.  Hvis en tilsynsassistent skønner, at der på et  

 slagteri eller under transport til slagteriet foregår uforsvarlig behandling  

 af dyr, skal han straks underrette dyrlægen derom.
 Stk. 5.  Tilsynsassistenten må som almindelig regel  

 udover tilsynet kun udføre sådant arbejde, som vedrører kontrollen, såsom  

 medhjælp for dyrlægen ved stempling og plombering, men må i almindelighed  

 ikke være bundet på en stationær arbejdsplads.
 § 4.  Tilsynsassistenten skal under sit arbejde være  

 iført reglementeret påklædning og udvise tilbørlig properhed i hele sin færd,  

 ligesom han skal rette sig efter de for god orden i virksomheden gældende  

 regler.
Stk. 2.  Tilsynsassistentens lønning og øvrige  

 ansættelsesvilkår fastsættes ved overenskomst mellem staten og  

 tilsynsassistenternes organisation.
Gratiale må ikke modtages fra  

 virksomheden, medmindre landbrugsministeriets tilladelse er indhentet.
 Stk. 3.  Det er tilsynsassistenten forbudt at modtage  

 lønning (herunder eventuelle sportler og overarbejdesbetaling) direkte fra  

 virksomheden.
 Stk. 4.  Tilsynsassistenten kan midlertidigt suspenderes  

 af vedkommende veterinærinspektør.
 § 5.  Denne instruks træder i kraft den 1. april 1975.
 Stk. 2.  Instruks af 8. juli 1935 for de ved  

 Eksportslagterier, Konserves- og Pølsefabrikker, Fedtraffinaderier,  

 Tarmrenserier m.v. samt Salterier ansatte opsynsmænd ophæves.
 Landbrugsministeriet, den 24. marts  

 1975.
 P.M.V.
Vald.
Hornsleth.
