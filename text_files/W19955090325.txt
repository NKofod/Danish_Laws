Den af indklagede udførte revision af det opgivne antal  

 lokalforeninger på ansøgningsskema fra DSU om driftstilskud fra tips- og  

 lottomidlerne havde ikke været tilstrækkelig, idet den ikke verificerede,  

 hvorvidt lokalforeningerne opfyldte betingelserne for at kunne medregnes i  

 opgørelsen.
Indklagede tildeltes herfor en advarsel.
Under denne sag har Foreningen af Statsautoriserede Revisorer ved  

 skrivelse af 6. oktober 1993 indbragt en klage over statsautoriseret revisor  

 I.
A.
Osmani.
Foreningen har i klageskrivelsen anmodet nævnet om at bedømme  

 » hvorvidt statsautoriseret revisor I.A.
Osmani, ved afgivelse af  

 revisorerklæring vedrørende antallet af lokalforeninger i Danmarks  

 Socialdemokratiske Ungdom, handlede i strid med § 14, stk. 1, i lov om  

 statsautoriserede revisorer og herved tilsidesatte de pligter, som stillingen  

 som statsautoriseret revisor medfører ».
Erhvervs- og Selskabsstyrelsen har oplyst, at I.
A.
Osmani blev meddelt  

 beskikkelse som statsautoriseret revisor den 1. marts 1978.
 Det fremgår af sagen, at indklagede, der er ansat i Revisionsinstituttet  

 af 1920 A/S, har revideret regnskabet for Danmarks Socialdemokratiske Ungdom  

 (DSU) for 1990 og har afgivet en revisorerklæring, som dannede grundlag for  

 udbetaling af tilskud fra Dansk Ungdoms Fællesråd (DUF) til foreningen.
DSU er opbygget med en decentral struktur og organisation.  

 Medlemsregistreringen er knyttet til de enkelte lokalafdelinger, og  

 medlemstal indberettes herfra til amtsorganisationerne, som indberetter  

 amtets samlede medlemstal til landsforbundet, der ikke har et samlet  

 medlemsregister.
I henhold til vedtægterne for DSU er der af hver  

 lokalforening valgt to kritiske revisorer, af hver amtsorganisation ligeledes  

 valgt to kritiske revisorer og af landsorganisationen valgt to kritiske  

 revisorer, som alle havde til opgave at revidere medlemsoplysningerne.  

 Indklagede har alene fungeret som revisor for landsorganisationen og har  

 baseret revisionen af medlems- og afdelingsforhold på oplysninger modtaget  

 fra organisationens kritiske revisorer.
 DUF administrerer støtten til ungdomsorganisationer i henhold til § 7,  

 stk. 7, i lov om tipning og lotto, jf. lovbekendtgørelse nr. 187 af 16. marts  

 1989, og administrationen sker efter »Retningslinier for ydelse af  

 tilskud til idrætslige, idebestemte ungdomsorganisationer«.
Efter »tipsretningslinierne« fra april 1990 8. udgave, der var  

 gældende for ansøgningsfristen 1. juni 1990, ydes generelt driftstilskud i  

 forhold til antallet af lokalforeninger og medlemmer i de pågældende  

 ungdomsorganisationer.
I »tipsretningslinierne« punkt 1.6 er en  

 lokalforening defineret således:
» En lokalforening, jfr. pkt. 3.2., er en forening eller fast  

 etableret gruppe på mindst 10 medlemmer, som den pågældende landsorganisation  

 har godkendt.
Lokalforeningen skal have en selvstændig økomomi og have  

 eksisteret i hele det foregående regnskabsår.
Såfremt flere lokalforeninger  

 er hjemmehørende i samme kommune, skal hver lokalforening, for at kunne  

 medregnes, have mindst 25 medlemmer.
 Det er en forudsætning for tilskud, at der er en virksomhed i hver  

 registreret lokalforening i overensstemmelse med landsorganisationens  

 struktur og vedtægter, og at ingen lokalforening registreres i mere end en  

 tilskudsberettiget landsorganisation.«.
 I »tipsretningslinierne« punkt 1.7 er medlemmer defineret  

 således:
 » Som medlemmer defineres, jfr. pkt. 3.7., antallet af kontigent  

 betalende individuelle medlemmer, som er debiteret i landsorganisationens  

 sidst afsluttede reviderede regnskabsår ».
 Efter »tipsretningslinierne« punkt 1.9 skal landsorganisationer,  

 der modtager tilskud efter retningslinierne » fremlægge et regnskab  

 revideret af en statsautoriseret revisor, som i øvrigt skal attestere de  

 oplysninger, der danner grundlag for behandlingen af ansøgningen »  

 og efter punkt 1.11 kan DUF eller Kulturministeriet » anmode en  

 statsautoriseret revisor, valgt af den pågældende landsorganisation, om at  

 foretage stikprøvekontrol af de oplysninger, som i henhold til disse  

 retningslinier er afgørende for tildeling af tilskud ».
 Det fremgår af »tipsretningslinierne« punkt 3.6 vedrørende  

 tilskud i forhold til antallet af lokalforeninger:
» Tilskud ydes i henhold til nedenstående skala.
Antal  

 lokalforeninger beregnes i henhold til den tidligere anførte definition.  

 Organisationer med mindre end 16 lokalforeninger er ikke tilskudsberettiget  

 jfr. stk 3.2.
 Organisationens tilskud beregnes som antallet af lokalforeninger i  

 interval 1 x 6500 + antallet af lokalforeninger i interval 2 x 3000 og så  

 fremdeles.
Interval Antal lokalforeninger 1 -35 kr. 6.500,- 2 36- 65 kr. 3.000,- 3 66-105 kr. 2.500,- 4 106-200 kr. 2.000,- 5 201-300 kr. 1.500,- 6 301-400 kr. 1.000,- 7 401-500 kr. 500,- 8 501- kr. 0,- Et eksempel: Med 70 lokalforeninger udgør tilskuddet således: (35 x 6500)  

 + (30 x 3000) + (5 x 2500) = 330.000 kr.
Satserne på skalaen pristalsreguleres.
Beløbene på denne skala er de pr.  

 1. januar 1990 gældende satser.
 Når antallet af lokalforeninger beregnes, kan kun medtages det antal  

 lokalforeninger, som har eksisteret i hele det forudgående regnskabsår, og  

 som opfylder den ovenfor anførte definition af en lokalforening«.
 Vedrørende tilskud i forhold til antallet af medlemmer fremgår det af  

 »tipsretningslinierne« punkt 3.7:
 » Der ydes et tilskud på kr. 24,10 pr. medlem, jfr. ovenstående  

 definition.
Tilskuddet pristalsreguleres.
Kr. 24,10 er det pr. 1. januar 1990 gældende  

 beløb.
 For at undgå løbende kontrol af medlemsregistreringen i lokalforeningerne  

 beregnes antallet af medlemmer ud fra det antal medlemmer, som i  

 landsorganisationens regnskab er debiteret for fuldt årskontigent.
 Findes der blandt de støtteberettigede landsorganisationer enkelte, hvis  

 medlems- eller kontingentsystem ikke muliggør en sådan beregning, må disse  

 organisationer rette henvendelse til Dansk Ungdoms Fællesråd for derigennem  

 at opnå aftale om en anden beregningsform«.
 I 9. udgaven af »tipsretningslinierne«, der fremkom i maj 1991,  

 og som var gældende fra ansøgningsfristen 1. juni 1991, er der under de  

 generelle retningslinier indsat 2 nye retningslinier i punkt 1.12 og 1.13.
 Det fremgår af punkt 1.12:
»I særlige tilfælde kan kulturministeren eller DUF - efter  

 kulturministerens godkendelse - udpege en revisor til at kontrollere de  

 oplysninger, der ligger til grund for beregning af tilskuddet.
Denne revisors  

 honorar afholdes af de midler, der er til rådighed, jfr. lov om tipning og  

 lotto«.
 og af punkt 1.13.:
 » De i pkt. 1.11 og 1.12 nævnte statsautoriserede revisorer kan  

 ved direkte henvendelse til organisationens medlemmer kontrollere rigtigheden  

 af de i pkt. 1.6 og pkt. 1.7 nævnte forhold ».
Der er således sket den væsentlige ændring af  

 »tipsretningslinierne«, at organisationens statsautoriserede  

 revisor efter punkt 1.13 ved direkte henvendelse til organisationernes  

 medlemmer kan kontrollere rigtigheden af organisationens medlemstal og antal  

 lokalforeninger.
En tilsvarende bestemmelse fandtes ikke i  

 »tipsretningslinierne« for 1990.
I tilknytning til »tipsretningslinierne« er der af  

 undervisningsministeriet den 10. april 1991 og senere den 23. april 1991 af  

 kulturministeriet fastsat en » Revisionsinstruks for  

 statsautoriserede revisorer, der reviderer regnskaber for organisationer, der  

 gennem Dansk Ungdoms Fællesråd søger støtte i henhold til lov om tipning  

 », hvorefter der af ungdomsorganisationens revisor skal udøves en vis  

 kontrol.
Det fremgår af § 2, stk. 1, at » Revision skal udføres i  

 overensstemmelse med god revisorskik.
Revisor forventes i overensstemmelse  

 med revisionsskik at foretage stikprøveundersøgelser », og af § 4,  

 at » Revisor må have adgang til at efterse organisationens  

 regnskabsmateriale og bilagsmateriale og alle beholdninger og kan fordre  

 enhver oplysning, som han finder af betydning for udførelsen af sit hverv  

  ».
I revisionsinstruksen af 23. april 1991 er der i § 3, stk. 1 på  

 samme måde som i tipsretningslinierne fra maj 1991 åbnet adgang til, at  

 » Revisor kan ved direkte henvendelse til organisationernes medlemmer  

 kontrollere rigtigheden af de i § 3, stk. 1, nr. 1-3 nævnte forhold  

 ».
De i § 3, stk. 1, nr. 1-3 nævnte forhold omfatter bl.a. antallet af  

 kontigentbetalende medlemmer og antal lokalforeninger.
DSU indgav ansøgningsskema den 31. maj 1991 til DUF vedlagt revideret  

 årsregnskab og revisionsprotokollat om generelt driftstilskud til idebestemte  

 ungdomsorganisationer i h.t. lov om tipning m.v.
På ansøgningsskemaet er  

 anført » Oplysninger stammer fra senest afsluttede regnskabsår, som  

 er: 1/1 1990 - 31/12 1990 » og ved de generelle oplysninger i  

 skemaet:
» Organisationens antal lokalforeninger: 180 afdelinger jvf. vejledningens pkt. 1.6 Organisationens samlede medlemstal: 16.851 jvf. vejledningens pkt. 1.7 ...«.
 Ansøgningsskemaet er underskrevet af indklagede den 29. maj 1990 (1991) og  

 af DSU den 31. maj 1991 med følgende fortrykte erklæring » Vi  

 erklærer hermed, at ovenfor angivne oplysninger er i overensstemmelse med de  

 faktiske forhold, at ovenfor angivne beløb er korrekte i h.t. vedlagte  

 reviderede årsregnskab og samtlige de i retningslinier og revisionsinstruks  

 anførte regler og bestemmelser ».
 Det fremgår af indklagedes revisionspåtegning på DSU's årsregnskab for  

 kalenderåret 1990: »...
 Revisionen er udført i overensstemmelse med almindeligt anerkendte  

 revisionsprincipper og har omfattet de revisionshandlinger, som vi har anset  

 for nødvendige.  ...«.
 I revisionsprotokollen til regnskabet for året 1990 har indklagede anført,  

 at » Formålet med revisionen har været at undersøge, om regnskabet er  

 rigtigt udarbejdet i overensstemmelse med forbundets vedtægter samt at påse,  

 at almindeligt anerkendt regnskabspraksis er fulgt således, at regnskabet  

 giver regnskabslæseren et retvisende billede af årets resultat og forbundets  

 økonomiske stilling pr. statusdagen.
 Vor revision er som følge heraf planlagt for at opfylde disse formål.  

 Revisionen er derimod ikke tilrettelagt med særligt henblik på afsløring af  

 besvigelser, og vi er ikke under vor revision stødt på forhold, der har givet  

 anledning til en udvidelse af revisionen med dette specielle sigte.
 Revisionen er foretaget som stikprøvevis bilagsgennemgang suppleret med  

 analyser og afstemninger i et sådant omfang, som vi under de foreliggende  

 omstændigheder har anset for nødvendige til bedømmelse af regnskabets  

 rigtighed. ...«.
 Det fremgår af sagen, at DUF - forinden indklagedes udfærdigelse af  

 regnskabet for 1990 og ansøgning til DUF - ved skrivelse af 19. juli 1990  

 anmodede indklagede om oplysning om » hvordan Revisionsinstituttet af  

 1920 A/S rent praktisk har kontrolleret, at antallet af medlemmer og antallet  

 af lokalforeninger opfylder retningsliniernes pkt. 1.6 og 1.7.  

  ...«.
 Hertil svarede revisor Bo Poulsen fra indklagedes kontor ved skrivelse af  

 10. august 1990 til DUF » Med henvisning til revisionsprotokollens  

 side 20 kan vi oplyse, at revisionen er foretaget ved en stikprøvevis  

 sammenholdelse af indberetninger fra amtsorganisationerne til en af Danmarks  

 socialdemokratiske Ungdoms kritiske revisor revideret opgørelse over antallet  

 af lokalafdelinger og medlemsantallet for 1989 ».
 For så vidt angår indklagedes revisionsarbejde i forbindelse med  

 udarbejdelsen af regnskabet for 1990 fremgår følgende af sagen:
Ifølge den af DSU's kritiske revisor udarbejdede opgørelse over antallet  

 af afdelinger og antallet af medlemmer for hele 1990 i DSU landsforbundet var  

 der 16.851 medlemmer og 180 afdelinger.
Der er på opgørelsen følgende  

 håndskrevne notat » Set fakturaudskrivning til de enkelte afdelinger  

 og sammenholdt med totalbeløbet for amterne stikprøvevist.
Sammenholdt  

 indberetningerne fra amterne stikprøvevist. til fakturaudskrivning   

  ».
Det fremgår videre af en skrivelse af 22. februar 1990 fra DSU  

 »Til rette vedkommende« vedrørende året 1989 » I  

 forbindelse med kritisk revision af DSU's regnskab for 1989, har jeg  

 foretaget en gennemgang af den af forbundssekretær Steen Christiansen  

 udarbejdede opgørelse over antal medlemmer og antal afdelinger i hele 1989.
 Denne opgørelse er udarbejdet på baggrund af indberetninger fra hver  

 enkelt amtsorganisation.
 Jeg har gennemgået opgørelsen på en sådan måde, at jeg har set hver enkelt  

 indberetning og sammenholdt den med de af forbundssekretæren påførte  

 oplysninger.
 I forbindelse med gennemgangen har jeg stikprøvevis sammenholdt  

 oplysningerne med bogføringen og de fakturaer, der er udsendt til  

 amtsorganisationerne vedrørende medlemskontingent.
Denne gennemgang har ikke givet mig anledning til kommentarer, idet jeg  

 har fundet, at tingene er korrekt opgjort og udført.
Det skal dog  

 understreges, at den foreliggende medlems- og afdelingsopgørelse skal ses som  

 et led i den samlede gennemgang af regnskabet for 1989. Denne gennemgang kan  

 først betragtes som afsluttet ved afgivelsen af det endelige protokollat om  

 regnskabet«, og at et håndskrevet notat på skrivelsen »  

Ovenstående redegørelse vedr intern revisors udførte arbejde - er ikke  

 udarb. p.t. ifølge Steen C. - Vi har derfor forespurgt Steen C. om der er  

 ændringer i forretningsgangen vedr revisor opg og pligter - Ifølge Steen er  

 de samme arb. udført for 1990 og forretningsgangen er uændret ».
Af indklagedes interne notater fremgår det, at medlemskontingentet for  

 dette år udgjorde 114.000 kr.
Det fremgår endvidere, at der vedrørende  

 ansøgningen i 1991 om DUF-tilskud er udført følgende arbejde:
 » 1. Indhentet underskrevne indberetningslister fra amtsformændene  

 og sammenholdt stikprøvevist til fakturaudskrivning til de enkelte  

 afdelinger.
2. Ved gennemgang af indberetningslisterne er det stikprøvevist  

 kontrolleret at tilskudsreglerne pkt. 1.6. og 3.2. jfr.
BB18 pkt. 1 og 4 er  

 overholdt.
3. Indhentet den af forbundssekretær Steen Christiansen udarbejde  

 totalliste med oversigt over antal medlemmer og afdelinger i de enkelte amter  

 jfr.
AA 2.
4. Set at opgørelsen jfr. pkt. 3 er gennemgået og attesteret af forbundets  

 kritiske revisor Peter Rimfort.
Iflg.
Steen Christiansen er der ingen  

 ændringer i forretningsgangen vedrørende den interne revisors gennemgang og  

 kontrol af medlemstallene (Udfø. i lighed m. 1989 - se BB22) 5. Foretaget totalafstemning af kontingent - BB18 pkt. 2-3 indtægten til  

 bogfø. p.g.a. den indhentede opgørelse og set at det er i overensstemmelse  

 med tilskudsreglerne pkt. 1.7 og 3.7 (AA 2) 6. Sammenholdt de opgjorte medlemstal for årene 86-90:
1986 16.899 1987 16.980 1988 17.227 1989 18.389 1990 16.851 som det kan ses er der ingen væsentlige ændringer i udviklingen af  

 medlemstallene.
 7. ...
Konklusion Ingen bemærkninger«.
Inden færdigbehandlingen af ansøgningen af 31. maj 1991 om tilskud  

 anmodede DUF ved skrivelse af 26. juni 1991 indklagede om at foretage en  

 stikprøveundersøgelse af medlemstallet i DSU.
Samtidig iværksatte DUF  

 tilsvarende undersøgelser vedrørende en række øvrige politiske og upolitiske  

 ungdomsorganisationer.
Indklagedes redegørelse om resultatet af  

 stikprøvekontrollen for DSU's vedkommende forelå den 6. september 1991. Efter  

 supplerende korrespondance herom mellem DUF, indklagede og DSU fremkom DUF  

 den 31. oktober 1991 med en » Rapport om stikprøvekontrol af  

 medlemstallet i 12 organisationer, som har ansøgt om tipstilskud til  

 ikke-idrætslige, idebestemte ungdomsorganisationer », hvoraf  

 fremgik, at undersøgelsen viste betydelige afvigelser i forhold til de i  

 ansøgningerne anførte oplysninger.
Resultatet af undersøgelsen førte til, at  

 DUF besluttede at begrænse tilskudsgrundlaget i forhold til ansøgningen  

 således, at der skete reduktion af det oplyste lokalforeningstal med 17 til  

 163 og af det samlede medlemstal med 4.024 til 12.827. Herefter tilbagekaldte  

 DSU ansøgningen.
 Sideløbende med DUF's undersøgelser af de pr. l. juni 1991 indkomne  

 ansøgninger havde Rigsrevisionen iværksat undersøgelser for årene 1987-90.  

 Den 17. februar 1992 afgav Rigsrevisionen »Beretning til  

 statsrevisorerne om tilskud fra tipsmidlerne udbetalt gennem Dansk Ungdoms  

 Fællesråd«.
Som følge af en anmodning fra DUF af 15. januar 1992 har sagen været  

 behandlet i Foreningen af Statsautoriserede Revisorer.
Udvalget for God  

 Revisorskik forelagde den 2. marts 1992 sagen for foreningens  

 responsumudvalg, der afgav responsum R-1003 den 8. januar 1993. Det fremgår  

 heraf:
 » Kulturministeriet og tidligere undervisningsministeriet har  

 udarbejdet den revisionsinstruks, der er gældende for statsautoriserede  

 revisorer, der reviderer regnskaber for organisationer, der gennem DUF søger  

 støtte i henhold til lov om tipning og lotto.
 At instruksen fremgår blandt andet, at der skal foretages revision af  

 regnskaber for organisationer, der modtager tilskud fra Tipsmidlerne, og af  

 de oplysninger fra organisationerne som danner grundlag for tildeling af  

 beløb.
 Revisionen skal udføres i overensstemmelse med god revisionsskik, og  

 revisor skal særskilt attestere blandt andet følgende oplysninger:
 1. Antal kontingentbetalende medlemmer med fulde medlemsrettigheder i  

 regnskabsåret, som har betalt fuldt kontingent eller er debiteret i  

 landsorganisationens regnskab herfor.
2. Antal lokalforeninger.
Ved lokalforeninger forstås i denne sammenhæng  

 en forening eller fastetableret gruppe på mindst 10 medlemmer, som den  

 pågældende landsorganisation har godkendt.
Lokalforeningen skal have  

 selvstændig økonomi og have eksisteret i hele det foregående regnskabsår.  

 Hvis flere lokalforeninger er hjemmehørende i samme kommune, skal hver  

 lokalforening have mindst 25 medlemmer.
 Indholdet i de anførte punkter svarer i det væsentlige til indholdet i  

 pkt. 1.6 og pkt. 1.7 i de af DUF udarbejdede retningslinier for tildeling af  

 tipsmidler, der herudover har følgende tilføjelse til definitionen af  

 medlemmer, jf. pkt. 3.7:
 For at undgå løbende kontrol af medlemsregistreringen i lokalforeningerne  

 beregnes antallet af medlemmer ud fra det antal medlemmer, som i  

 landsorganisationens regnskab er debiteret for fuldt årskontingent.
 Efter udvalgets opfattelse er formålet med at gennemgå og afgive udtalelse  

 om de ovennævnte to forhold i ansøgningsskemaet at sikre, at de anførte  

 oplysninger er opgjort i overensstemmelse med loven og eventuelle særlige  

 vedledninger mv., og dermed er korrekte ud fra sine egne forudsætninger.
I den konkrete sag indholder det omtalte ansøgningsskema om driftstilskud  

 blandt andet oplysninger om »organisationens samlede medlemstal« og  

 »organisationens antal lokalforeninger«.
På skemaet er der herom  

 henvist direkte til vejledningens pkt. 1.6 og 1.7.
 1. Medlemsregistrering, antallet af medlemmer og kontingent. ...
 1.2. Danmarks Socialdemokratiske Ungdom.
Det fremgår af oplysninger modtaget fra revisor, at medlemstal indberettes  

 fra lokalafdelingerne til amtsorganisationerne og at amtsformændene  

 indberetter antal medlemmer i amtet fordelt på de enkelte afdelinger til  

 forbundet.
Endvidere at de kritiske revisorer i lokalafdelinger,  

 amtorganisationer og forbundet blandet andet har til opgave at kontrollere  

 medlemsregistrering og kontingentopkrævningen.
 Revisor har fra forbundets kritiske revisor modtaget en opgørelse over  

 forbundets medlemstal fordelt på amter samt udvisende antallet af afdelinger  

 pr. amt.
 I revisionsprotokollatet, som tilgår DUF, anfører revisor følgende:
»Kontingentet fremkommer gennem fakturaudskrivning til de enkelte  

 amtsorganisationer på grundlag af indberettede medlemstal til forbundet.
Der  

 forefindes ikke et komplet medlemskartotek.
Vi har stikprøvevis gennemgået og  

 afstemt de af amtsorganisationerne indberettede medlemstal med  

 fakturaudskrivningen.
Landsforbundets samlede medlemstal på grundlag af fakturaudskrivningen  

 (som er baseret på det indberettede mindste medlemstal i løbet af året)  

 udgjorde 16.851 medlemmer fordelt over 180 lokalafdelinger i 15 amter.« Det anførte understreger, at medlemstallet er opgjort efter  

 tipsretningslinjernes pkt. 1.7 og 3.7, og at DUF gennem revisionsprotokollen  

 er gjort bekendt hermed og med den begrænsede gennemgang, der som følge heraf  

 er sket af medlemstal og kontingent.
 På grundlag af det for udvalget foreliggende og på basis af det tidligere  

 anførte er det udvalgets opfattelse, at der ikke er tilstrækkeligt grundlag  

 for at kritisere revisors erklæringer.
 Det tilføjes, at det havde været hensigtsmæssigt, at revisor havde givet  

 en mere udfyldende redegørelse for opgørelsen af antallet af medlemmer,  

 herunder det decentrale grundlag herfor.
 Udvalget kan ikke på det foreliggende grundlag vurdere, om revisor under  

 sin gennemgang burde være blevet opmærksom på de usikkerheder, der senere  

 konstateredes om medlemstallet, og følgelig have udvidet sin gennemgang eller  

 redegjort derfor overfor DUF. ...
 2. Atallet af lokalforeninger. ...
 2.2. På grundlag af det for udvalget foreliggende er det opfattelsen, at  

 revisor har baseret sin erklæring, i ansøgningsskemaet til DUF, om antallet  

 af lokalafdelinger, der opfylder tipsretningslinjernes pkt. 1.6, på  

 indberetninger fra amtsformændene og den af forbundets kritiske revisor  

 udarbejdede samlede oversigt over antallet af lokalforeninger.
 Revisor har stikprøvevis gennemgået det anførte materiale, men ikke  

 foretaget selvstændige revisionshandlinger, der på stikprøvebasis kunne  

 bekræfte antallet af lokalforeninger i henhold til tipsretningslinjernes pkt.  

 1.6.
Revisor har vedrørende dette punkt ikke handlet i overensstemmelse med god  

 revisorskik, idet han efter udvalgets opfattelse på et utilstrækkeligt  

 grundlag har erklæret sig om »de faktiske forhold«, således som det  

 er udført i den fortrykte erklæring.
Revisor burde have taget forbehold  

 herfor eller givet en supplerende redegørelse herom ved afgivelsen af sin  

 erklæring. ...' .
 Ved skrivelse af 23. juni 1993 fra bestyrelsen for Foreningen af  

 Statsautoriserede Revisorer blev indklagede gjort bekendt med  

 responsumudvalgets konklusioner.
Klageren har henholdt sig til Responsumudvalgets redegørelse for sagen og  

 har supplerende bemærket vedrørende antallet af lokalforeninger, at det i  

 relation hertil skal præciseres, at revisionen alene har været baseret på  

 indberetninger fra amtsformændene og den af forbundets kritiske revisor  

 udarbejdede samlede oversigt over antallet af lokalforeninger.
Det følger af  

 god revisorskik, at revisor ikke kan basere en erklæringsafgivelse på  

 indberetninger fra andre (ikke professionelt uddannede revisorer), uden at  

 dette klart fremgår af hans erklæring.
I den konkrete situation har revisor  

 ikke foretaget selvstændige revisionshandlinger til bekræftelse af antallet  

 af lokalforeninger, men har baseret sin erklæring på indberetninger fra  

 andre.
Ud fra et revisionsmæssigt synspunkt kan hverken amtsformændene eller  

 forbundets kritiske revisor anses for at være uafhængige i relation til de  

 indberetninger, de afgiver, og som lægges til grund for DSU's revisors  

 erklæringsafgivelse.
Det er en skærpende omstændighed, at DSU's revisor på  

 trods heraf lægger indberetningerne til grund for sin erklæringsafgivelse, og  

 gør det uden selv at have foretaget selvstændige revisionshandlinger.
Under  

 henvisning hertil og til, at det fremgår af revisionsinstruksen fra  

 Undervisningsministeriet, at revisionen skal udføres i overensstemmelse med  

 god revisionsskik, og det følger af god erklæringsskik, at en  

 revisorerklæring skal kunne stå alene, har klageren gjort gældende, at  

 indklagede i relation til antallet af lokalforeninger ikke har handlet i  

 overensstemmelse med god revisorskik, idet der ikke er foretaget selvstændige  

 revisionshandlinger som baggrund for afgivelse af erklæring.
Indklagede har gjort gældende, at han har handlet i overensstemmelse med  

 god revisorskik, og har anført, at der er tale om en begrænset revisionsopgave, både for så vidt angår  

 antal kontingentbetalende medlemmer og antal lokalforeninger.
 Indklagede har henvist til, at det fremgår af tipsretningslinierne, 8.  

 udg., pkt. 1.11, at der ikke skal foretages stikprøvekontrol, medmindre DUF  

 eller Kulturministeriet anmoder herom, og der er ikke anmodet om en sådan  

 kontrol.
Indklagede har endvidere henvist til, at det fremgår af pkt. 3.7., stk. 2,  

 at løbende kontrol af medlemsregistreringen »i lokalforeningerne«,  

 d.v.s. kontrol af kontingentbetalende medlemmer i lokalforeningerne ikke skal  

 foretages.
Det ses derfor ikke, hvilke selvstændige revisionshandlinger, der  

 på stikprøvebasis skulle have været foretaget for at kontrollere antallet af  

 lokalforeninger.
at revisor som følge heraf ikke har udtalt sig på et utilstrækkeligt  

 grundlag, men tværtimod har udtalt sig på det grundlag, som er forudsat og  

 bekendt af den erklæringen er rettet til, nemlig DUF, at et forbehold eller en supplerende redegørelse er uden mening, når den  

 forbeholdet skulle rettes til er bekendt med det indhold, forbeholdet skulle  

 vedrøre og selv har fastsat begrænsningen, og at revisoropgaven i øvrigt er udført i overensstemmelse med god  

 revisorskik inden for de fastsatte rammer.
Sagen er mundtligt forhandlet på nævnets møde den 13. oktober 1994, hvor  

 indklagede, statsautoriseret revisor I.
A.
Osmani, tillige med dennes  

 advokat, advokat Erik Overgaard, var mødt.
Under mødet blev der afgivet  

 forklaring af indklagede.
Indklagede statsautoriseret revisor A.
I.
Osmani har forklaret, at han i  

 februar måned 1991, i forbindelse med udarbejdelsen af DSU's årsregnskab for  

 1990, stikprøvevis gennemgik bogføring og indberetninger.
Arbejdet blev  

 udført af den kritiske revisor, og man kan heraf se, at de 180  

 lokalafdelinger og medlemstallet stemmer.
Der er fakturaer fra hver afdeling.  

 De bogførte indtægter svarer til antallet af medlemmer trykt på  

 indberetningen fra amtsformændene.
Hvis det af klageren anførte skal lægges  

 til grund er der kun en ting tilbage at gøre i forbindelse med en revision,  

 og det er en direkte henvendelse til medlemmerne.
Det er hans opfattelse, at  

 revisoren kan lave erklæringen uden at foretage henvendelse til medlemmerne.  

 Ved starten af den undersøgelse, som DUF foranledigede i sommeren 1991 efter  

 ansøgningens indgivelse, bad han DSU om en fortegnelse over adresser og  

 kontaktpersoner for samtlige 180 lokalafdelinger.
DSU forelagde herefter en  

 fortegnelse over 150 lokalafdelinger, idet det ikke var muligt at fremskaffe  

 kontaktpersoner og adresser for de resterende 30 afdelinger.
DSU ville  

 undersøge forholdene vedrørende de 30 afdelinger nærmere, men ønskede  

 undersøgelsen foretaget blandt de 150 afdelinger.
DSU prøvede herefter at  

 fremskaffe navn på kontaktpersoner og adresser for de 30 afdelinger, men  

 indklagede modtog kun oplysninger vedrørende 13 ud af de 30 lokalafdelinger.  

 På grundlag af oplysningerne om lokalafdelinger udvalgte indklagede 30  

 lokalafdelinger, hvorfra der blev rekvireret medlemslister.
På baggrund af  

 den afholdte stikprøvekontrol meddelte DUF, at 24 % af svarene ikke kunne  

 anvendes, og at man derfor måtte gå ud fra de 163 afdelinger og reducere  

 medlemstallet med 24%.
 Disciplinærnævnet skal udtale:
 Nærværende sag angår spørgsmålet, om indklagede i overensstemmelse med god  

 revisorskik har foretaget de nødvendige revisionshandlinger til kontrol af  

 det opgivne antal lokalforeninger på ansøgningsskemaet fra DSU om  

 driftstilskud fra tips- og lottomidlerne for året 1991.
 Indklagede har ved sin underskrift på ansøgningsskemaet afgivet en  

 fortrykt erklæring, hvorefter revisor erklærer, at de afgivne oplysninger om  

 antallet af lokalforeninger er i overensstemmelse med de faktiske forhold.
 Såvel efter Tipsretningslinierne som efter Revisionsinstruksen skal en  

 lokalforening for at kunne anses som en sådan have mindst 10 medlemmer (eller  

 25 medlemmer i tilfælde af flere lokalforeninger i samme kommune), være  

 godkendt af landsforeningen, have en selvstændig økonomi samt have eksisteret  

 i hele det foregående regnskabsår og være i virksomhed.
Ifølge § 2 i Revisionsinstruksen, der er enslydende såvel efter instruksen  

 af 10. april 1981 som af 23. april 1991, forventes revisor at foretage  

 stikprøvekontrol.
Indklagedes revisionsarbejde vedrørende antallet af  

 lokalforeninger har efter det oplyste alene bestået i en stikprøvevis  

 sammenholdelse af indberetningerne fra amtsorganisationerne med en af DSU's  

 kritiske revisor revideret opgørelse over antallet af lokalafdelinger og  

 medlemstallet for 1990. Indklagede har derimod ikke fra DSU stikprøvevis  

 begæret sig forelagt sådant materiale direkte fra den enkelte lokalafdeling,  

 som kunne dokumentere dennes berettigelse til at indgå i grundlaget for  

 beregningen af tilskud.
Efter de således foreliggende oplysninger om indklagedes  

 revisionshandlinger finder nævnet, at den udførte revision af antallet af  

 lokalforeninger ikke har været tilstrækkelig, idet den ikke har verificeret,  

 hvorvidt lokalforeningerne opfyldte de ovennævnte betingelser for at kunne  

 medregnes i opgørelsen af antal lokalforeninger i ansøgningsskemaet om  

 driftstilskud.
Indklagede har efter nævnets opfattelse ved sin underskrift på  

 den fortrykte erklæring i ansøgningsskemaet erklæret, at en sådan  

 verifikation har fundet sted.
Indklagede har derfor ikke handlet i  

 overensstemmelse med god revisorskik.
Ifølge pkt. 3.7 i Tipsretningslinierne i både 8. og 9. udgave var det  

 foreskrevet, at antallet af medlemmer - for at undgå løbende kontrol af  

 medlemsregistreringen i lokalforeningerne - skulle beregnes ud fra det antal  

 medlemmer, som i landsorganisationens regnskab var debiteret for fuldt  

 årskontigent.
Nævnet finder, at denne bestemmelse har givet indklagede en vis  

 føje til at gå ud fra, at det ligeledes ved opgørelsen af antallet af  

 lokalforeninger var unødvendigt at udstrække stikprøvekontrollen til  

 materiale hidrørende direkte fra lokalforeningerne.
Nævnet må endvidere lægge vægt på, at indklagede året forinden på  

 forespørgsel fra DUF i anledning af DSU's tilsvarende ansøgning om støtte for  

 1990 nøje havde redegjort for, hvorledes han havde gennemført sin revision  

 for så vidt angik antallet af lokalforeninger.
Yderligere må nævnet lægge til  

 grund, at DUF ikke reagerede på denne redegørelse, hvorefter indklagede  

 gennemførte revisionen på samme måde for året 1991, som nærværende sag  

 omfatter.
 Som følge af de nævnte momenter, der efter nævnets opfattelse må tages i  

 betragtning i formildende retning, finder nævnet herefter, at sagen kan  

 afgøres med en advarsel.
 Thi Bestemmes:
Statsautoriseret revisor I.
A.
Osmani tildeles en advarsel.
