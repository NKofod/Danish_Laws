Ankestyrelsens principafgørelse O-68-88 om opholdskommune - optagelse i plejehjem - beboer i amtskommunal institution Resume:
En pensionist havde i en lang årrække haft ophold på en amtskommunalinstitution beliggende i A kommune.
Det påhvilede A kommune som op holdskommune at yde bistand i form af optagelse på plejehjem på lige fod med kommunens egne borgere.
A kommune ville dog fortsat  kunneafkræve den tidligere opholdskommune refusion af udgifterne til bi stand til pensionisten.
 Kassation:
Principafgørelsen har ikke længere vejledningsværdi Love:
Lov om social bistand - lovbekendtgørelse nr. 829 af 1. oktober 1992 - § 10, stk. 1 og § 83, stk. 2 Vejledninger:
Socialministeriets cirkulære af 22. december 1986 om institutioner under kommunerne - pkt. 108 Sagsfremstilling:
 P havde siden 1969 haft ophold på en institution i A kommune, som nu blev drevet af amtskommunen i henhold til bistandslovens § 112, stk. 1.
I 1985 blev P visiteret til optagelse på plejehjem i A kommune.
Optagelse på plejehjemmet kunne dog ifølge en kommunal vedtagelse først ske, når en ledig plads var til stede, og såfremt der ikke var en af kommunens egne borgere på venteliste.
 Amtsankenævnet fandt, at P havde ret til at blive optaget på plejehjem i A kommune, så snart han efter datoen for sin optagelse på venteliste ville være berettiget hertil i overensstemmelse med de kriterier, der i øvrigt gjaldt for borgere i A kommune.
 Nævnet lagde herved vægt på, at P havde været bosiddende i A kommune siden 1969, hvorfor A kommune som opholdskommune havde forpligtelsen til at tilbyde P plejehjemsplads.
 Afgørelsen blev anket af det sociale udvalg i A kommune.
Udvalget anførte bl.a., at udvalget ikke betragter beboere på en amtskommunal institution, der drives efter bistandslovens § 112, som borgere, der har retlig opholdskommune i A kommune.
Efter socialudvalgets opfattelse har A kommune derfor ikke pligt til at tilbyde plads/ophold på et kommunalt plejehjem, men bør efter de retningslinier, der er anført i Socialministeriets cirkulære af 29. marts 1976, pkt. 116, tage hensyn til ansøgerens eget ønske om opholdssted.
Dette er uddybet i Socialstyrelsens cirkulæreskrivelse af 13. maj 1983 om samarbejde mellem kommuner ved optagelse på plejehjem.
Socialudvalget finder, at der er taget hensyn til dette, men A kommune har vedtaget, at egne borgere skal nyde fremme.
Endvidere er det socialudvalget, der træffer afgørelse om optagelse/placering på venteliste.
Det er i denne forbindelse bemærket, at udvalget kan beslutte, at der kan ske indflytning på plejehjem ud fra et behovskriterium og ikke blot på grundlag af datoen for visitering.
Socialministeriet udtalte, at pligten til at yde bistand i henhold til bistandslovens § 10 efter ministeriets opfattelse påhviler den aktuelle opholdskommune, dvs.
A kommune.
A kommune vil herefter have pligt til at optage P på en venteliste til et plejehjem i overensstemmelse med de kriterier, der i øvrigt gælder for kommunens borgere.
A kommune vil dog fortsat efter reglerne i bistandslovens § 11 kunne afkræve den tidligere opholdskommune refusion af udgifterne til bistand.
 Afgørelse:
 Ankestyrelsen finder, at pligten til at yde bistand i henhold til bistandslovens § 10 påhviler det sociale udvalg i opholdskommunen, det vil sige A kommune.
 Ankestyrelsen tiltræder derfor amtsankenævnets afgørelse, hvorefter P var berettiget til at blive optaget på plejehjem i A kommune, så snart han efter datoen for sin optagelse på venteliste ville være berettiget hertil i overensstemmelse med de kriterier, der i øvrigt gælder for borgere i A kommune.
