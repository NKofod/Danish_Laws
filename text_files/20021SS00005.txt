Beretning afgivet af Udvalget for Fødevarer, Landbrug og  

 Fiskeri den 19. juni 2003 Beretning om Eksportrestitutioner for fersk og frosset svinekød 1. Indledning Fødevareministeren sendte den 28. maj 2003 udvalget et referat  

 af møde i Rådet (landbrug og fiskeri) den 26. maj 2003, jf. alm. del   

 bilag  

 1095. Det fremgår under punktet »Øvrige spørgsmål«, at »Frankrig og Østrig  

 pegede på behovet for at indføre restitutioner på eksport af fersk og frosset  

 svinekød.
Flere lande, herunder Danmark støttede anmodningen.« 2. Politiske bemærkninger Et  

  

 flertal  

  

 i udvalget  

 (S, DF, SF, RV, EL og KRF) pålægger regeringen at sige nej til et eventuelt  

 forslag fra Europa-Kommissionen om at indføre eksportrestitutioner for fersk  

 og  

 frosset svinekød.
 Flertallet pålægger regeringen omgående og offentligt at trække  

 sin støtte til anmodningen fra Frankrig og Østrig på ministerrådsmødet den  

 26.  

 maj 2003 tilbage.
 Flertallet opfordrer regeringen til fremover at søge mandat i  

 Folketinget i sager af lignende karakter.
Et  

  

 mindretal  

  

 i  

 udvalget (V og KF) bemærker, at regeringen, støttet af et bredt flertal i  

 Folketinget, arbejder for en langsigtet afvikling af den direkte  

 landbrugsstøtte samt en udfasning af alle eksportsubsidier og  

 prisstøtteordninger i forbindelse med WTO-forhandlingerne, jf.
Folketingets  

 vedtagelser V 13 af 5. november 2002 og V 72 af 1. april 2003. Netop gennem  

 en  

 liberalisering af den internationale handel og en markedsorientering af den  

 fælles landbrugspolitik i EU vil det være muligt at fjerne behovet for og  

 brugen af eksportrestitutioner ved eksport af landbrugsvarer fra EU.
En vedtagelse af Kommissionens forslag til reform af den fælles  

 landbrugspolitik vil blandt andet sikre en større markedsorientering af  

 EUs  

 landbrugspolitik gennem en nedsættelse af de institutionelle priser samt det  

 mindre produktionsincitament, der følger af afkoblingen.
I takt med at denne  

 liberalisering realiseres, vil det fortsat være aktuelt at bruge de  

 markedsmæssige instrumenter, som forefindes i den fælles landbrugspolitik,  

 herunder også eksportstøtte, idet EU naturligvis fortsat er forpligtet til at  

 overholde det i WTO aftalte loft over eksportstøtten.
Ved de igangværende  

 WTO-forhandlinger er det foreslået at afvikle eksportrestitutioner gradvist  

 over en niårig periode.
Der er med andre ord ikke nogen modstrid i det  

 forhold,  

 at EU anvender eksportrestitutioner inden-for de aftalte rammer og samtidig  

 søger at liberalisere den fælles landbrugspolitik.
Spørgsmålet om eksportrestitutioner er generelt et fast punkt på  

 dagsordenerne til hvert møde i forvaltningskomiteerne på de forskellige  

 vareområder.
Der afholdes i snit 3 forvaltningskomitémøder om ugen.  

 Kommissionens forslag til restitutioner kendes normalt ikke før mødet og  

 bliver  

 først præsenteret i løbet af mødet i forvaltningskomiteen for at undgå  

 markedsspekulationer.
De informationer, der ligger til grund for  

 fastsættelsen,  

 er herefter genstand for en drøftelse, inden der foretages afstemning.
Det er  

 derfor ikke praktisk muligt at indhente mandat i disse sager.
Eksportrestitutioner er et led i den politik, der er fastlagt  

 ved beslutningerne i Rådet om at indføre markedsordninger for de forskellige  

 landbrugsprodukter.
Hvis vurderingen af den øjeblikkelige og den fremtidige  

 markedssituation for det pågældende produkt tilsiger ændring af de ydede  

 eksportrestitutioner, kan Danmark i særlige tilfælde støtte et forslag herom.  

 Dette kan eksempelvis være ved voldsomme ændringer i dollarkursen.
Danmark  

 vil  

 fortsat anlægge en ansvarlig og ikke-aggressiv restitutionspolitik.
En  

 drastisk  

 ændring i restitutionspolitikken vil kunne medføre store samfundsøkonomiske  

 tab  

 både for de berørte landbrugserhverv og for beskæftigelsen i  

 fødevareindustrien.
 I overensstemmelse med Folketingets beslutninger vil regeringen  

 fortsat arbejde for en yderligere markedsorientering og liberalisering af den  

 fælles landbrugspolitik samt arbejde for en fuldstændig udfasning af al  

 eksportstøtte ved de igangværende WTO-forhandlinger.
 I den konkrete sag vedrørende svinekød er der ikke i  

 forvaltningskomiteen fremlagt noget forslag.
 Venstre og Det Konservative Folkeparti tager flertallets  

 bemærkninger til efterretning.
