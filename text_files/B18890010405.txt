Reglement for Afbenyttelsen af de i Forbindelse med Statsbanerne anlagte Havnespor udenfor Kjøbenhavn.
 Til Sikkerhed for Færdselen og til Opretholdelse af Orden paa de i  

 Forbindelse med Statsbanerne anlagte Havnespor fastsætter Ministeriet herved  

 følgende reglementariske Bestemmelser for Benyttelsen af saadanne Spor.
§ 1 Havnesporene maa i en Bredde af 5 1/2 Fod paa begge Sider af Sporets Midte  

 ikke uden Statsbanedriftens Samtykke benyttes til Oplag af Gods eller  

 deslige.
Heller ikke maa Transporten paa Havnesporene hindres eller besværes  

 ved Bugspryd, Touge, Kjæder eller deslige.
Havnemesteren eller Havnefogden  

 skal paase Overholdelsen heraf og har i paakommende Tilfælde paa vedkommende  

 Jernbanebetjents Begjæring uopholdelig at drage Omsorg for, at de Transporten  

 besværende Gjenstande fjernes.
§ 2 For de enkelte Havne kan der efter Forhandling med vedkommende  

 Havnebestyrelser fastsættes bestemte Jernbanestrækninger, paa hvilke det er  

 Statsbanedriften tilladt at hensætte læssede eller tomme Jernbanevogne.  

 Saafremt der udenfor disse Sporstrækninger henstaa Jernbanevogne, som ikke  

 befinde sig under Paa- eller Aflæsning, har Havnemesteren eller Havnefogden,  

 forsaavidt de efter hans Skjøn ere til Hinder for Losning og Ladning af  

 Fartøier eller genere Færdselen paa Havnepladsen, derom at underrette  

 vedkommende Jernbanefunktionær, der da drager Omsorg for Vognenes Flytning.  

 Tillade Forholdene ikke at afvente Jernbanefunktionærernes Tilstedekomst, kan  

 Havnemesteren eller Havnefogden selv lade Vognene føre til Side for  

 Statsbanedriftens Regning, dog i Overensstemmelse med de nedenfor i § 6  

 angivne Regler og under det i § 7 bestemte Ansvar.
§ 3 Jernbanevognene have Forret på Havnesporene, og skulle alle andre  

 Kjøretøier eller Personer, som måtte belemre disse, snarest muligt vige Plads  

 for at lade Jernbanevognene passere.
 Henstaa Kjøretøier uden Mandskab, er Statsbanedriften beføiet til at  

 forlange Havnemesterens eller Havnefogdens Assistance til deres Bortfjernelse  

 eller til selv at lade dem fjerne.
§ 4 Paa den anden Side har Statsbanedriften at anvende alle fornødne  

 Sikkerhedsforanstaltninger ved Frem- eller Tilbageførelsen af Jernbanevogne,  

 for at ingen Skade paa Person eller Gods skal afstedkommes.
I Havne, hvor  

 dertil maatte være Anledning, kunne særlige Sikkerhedsforanstaltninger  

 foreskrives af Indenrigsministeriet.
§ 5 Til Transport af Vogne paa Havnesporene kan Statsbanedriften benytte  

 Heste- eller Menneskekraft eller Lokomotiver.
Skulde Forholdene kræve  

 yderligere Sikkerhedsforanstaltninger med Hensyn til Benyttelsen af  

 Lokomotiver, foreskrives saadanne af Indenrigsministeriet.
§ 6 Frem- og Tilbageførelsen af Jernbanevogne til eller fra Havnesporene samt  

 Bevægelserne paa disse skulle foretages af og under Ledelse af  

 Statsbanedriftens Funktionærer, dog med den af § 2 foran følgende  

 Modifikation og saaledes, at Forsendere eller Modtagere, til hvis Disposition  

 der stilles Jernbanevogne paa Havnesporene, eller deres Folk skulle være  

 berettigede til paa selve Havnesporene at sætte disse Vogne i Bevægelse, dog  

 kun forsaavidt angaar saadanne mindre Bevægelser, som Losning og Ladning  

 uomgængeligt kræve, og kun i det Tilfælde, at ingen Jernbanefunktionær er  

 eller hurtig kan komme tilstede.
De Personer, hvem det i Henhold hertil  

 tillades at bevæge Vognene, have at iagttage den af Færdselsredskabernes  

 Beskaffenhed følgende fornødne Omhu og Forsigtighed ved forinden Vognene  

 sættes i Bevægelse at forvisse sig om, at Sporet, hvorover Vognene skulle  

 føres, er frit for Veifarende eller andre Hindringer, samt at der ikke findes  

 Personer eller andre Hindringer i farlig Nærhed af Sporet, ved under  

 Bevægelsen at ledsage Vognene, saaledes at disse i paakommende Tilfælde  

 hurtig kunne bringes til Standsning, samt ved, naar Vognene ere bragte til  

 deres Bestemmelsessted, at sørge for, at de standses fuldstændigt og  

 yderligere sikkres ved Bremsning eller ved Anbringelse af Stoppekiler,  

 Klodser eller deslige under Hjulene.
Bevægelsen af Vognene maa endelig  

 foretages saaledes, at ikke andre paa Sporet henstaaende Vogne derved sættes  

 i ukontrolleret Bevægelse.
§ 7 Overtrædelse af dette Reglements Bestemmelser angaaende Forsenderes og  

 Modtageres Manipulationer af Jernbanevogne paa Havnesporene ville paadrage de  

 Vedkommende Straf efter Reglerne i Forordningen af 5te Mai 1847 samt andre  

 Retsbestemmelser, som derpaa maatte være anvendelige, hvorhos de ere pligtige  

 at erstatte al den Skade, som ved deslige Manipulationer, foretagne af dem  

 selv eller deres Folk, tilføies Personer, Gods eller Jernbanemateriel.
For  

 denne Forpligtelse kunne de ikkun befri sig ved at bevise, at Skaden er  

 bevirket enten ved den Skadelidendes egen Skyld eller ved et uafvendeligt  

 Tilfælde.
§ 8 Hvor der paa en Havnebane findes Led, bevægelige Broer eller deslige  

 Indretninger, der kunne lægge Hindringer i Veien for den fri almindelige  

 Færdsel ved eller i Havnen, og slige Indretninger ere underlagte  

 Statsbanedriften, skal denne være forpligtet til at lade dem betjene.
Led  

 ville saaledes være at holde aabne for den almindelige Færdsel, undtagen naar  

 Havnesporene skulle benyttes, og bevægelige Broer skulle være stillede til  

 fri Afbenyttelse af Sporene, undtagen naar Skibe skulle føres igjennem.
Til  

 Betjeningen af en saadan Bro skulle Statsbanerne om fornødent ansætte en  

 Betjent, til hvem vedkommende Havnemester eller Havnefoged kan henvende sig  

 for at faa Broen aabnet for Skibspassage.
 Maatte de foran nævnte Indretninger ikke være underlagte Statsbanerne,  

 ville de være at betjene ved Foranstaltning af vedkommende Institution, under  

 hvilken de henhøre, og skal der da mellem denne og Statsbanedriften træffes  

 de fornødne Bestemmelser angaaende Betjeningen.
§ 9 Statsbanedriften er iøvrigt underkastet de almindelige Havnereglementer,  

 og dens Betjente pligtige at rette sig efter de Anvisninger, som af  

 vedkommende Havnemester eller Havnefoged i Ordenens Interesse maatte blive  

 givne.
Vedkommende Havnebestyrelser have imidlertid at give deres Havnemestre  

 eller Havnefogder Paalæg om at vise Statsbanedriften al den Imødekommen, som  

 lader sig forene med de gjældende Forskrifter og Bestemmelser.
§ 10 Reglementet af 19de Januar 1865 for Afbenyttelsen af de i Forbindelse med  

 de jysk-fynske Jernbaner anlagte Havnespor ophæves.
 Dette Reglement træder i Kraft den 1ste September 1889.
Indenrigsministeriet, den 29de Juli 1889 Ingerslev.
