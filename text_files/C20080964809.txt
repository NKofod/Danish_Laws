Bilag 1 Bilag 2 Cirkulære om organisationsaftale for håndværkere Generelle bemærkninger til organisationsaftalen 1. Finansministeriet og håndværkerorganisationerne har den 5. august 2008 indgået vedlagte organisationsaftale for håndværkere i staten.
 2. Organisationsaftalen udgør sammen med den til enhver tid gældende OAO-S-fællesoverenskomst det samlede overenskomstgrundlag.
 3. Organisationsaftalen har virkning fra den 1. oktober 2008. Den hidtidige organisationsaftale for håndværkere i staten forlænges til og med 30. september 2008.
 4. Der er aftalt følgende væsentlige ændringer i organisationsaftalen:
 a) Basislønnen for håndværkere samt basislønnen for elever forhøjes med virkning fra den 1. oktober 2008.
 b) Elmestre/elektrikere (Dansk El-forbund), faglige/faglærte skibsassistenter og skibsmekanikere (Dansk Metal) ved Statens Istjeneste overføres til ansættelse efter organisationsaftalen med virkning fra den 1. april 2008. Endvidere overføres tandteknikere (Dansk Funktionærforbund) ved universiteternes tandlægeskoler samt tandteknikere ansat som skolepraktikinstruktører til organisationsaftalen med virkning fra den 1. april 2008.
 c) ATP-bidraget for faglærte arbejdere i Forsvaret ansat før 1. april 2005 hæves fra sats C til sats E med virkning fra den 1. januar 2010.
d) For at lette overblikket er cirkulærebemærkninger, der relaterer sig til en enkelt bestemmelse, nu opført som bemærkning til denne bestemmelse.
Andre bemærkninger er opført forrest i cirkulæret under Generelle bemærkninger.
De redaktionelle ændringer medfører ikke nogen ændringer i bestemmelsernes, henholdsvis bemærkningernes retlige status.
5. 1. maj Med hensyn til 1. maj er håndværkerne omfattet af Statsministeriets cirkulære af 16. april 1963, hvorefter ansatte på begæring skal have adgang til fritagelse for arbejdet den 1. maj i den udstrækning tjenesten samt hidtidige kutymer og lokale aftaler tillader det.
6. Pension Indbetaling af pensionsbidrag til håndværkere og elever sker efter de regler, der er fastsat i OAO-S-fællesoverenskomstens § 7. Der indbetales pensionsbidrag af basislønnen og varige og midlertidige tillæg, jf. § 10 i rammeaftalen om nye lønsystemer.
Generelle bemærkninger til aftalen om elever Elevers ansættelsesforhold er omfattet af en række forskellige regler:
 a) Lovbekendtgørelse nr. 183 af 22. marts 2004 om erhvervsuddannelser.
 b) OAO-S-fællesoverenskomstens kapitel 8 om elever.
 c) Organisationsaftalen for håndværkere, der finder anvendelse på elever med de undtagelser, som fremgår af elevaftalen, jf. bilag 1.
 Aftalen gælder for elever inden for de medunderskrivende håndværkerorganisationers fagområder.
Der ydes elever befordringsgodtgørelse til og fra skole efter § 33, i OAO-S-fællesoverenskomsten.
Elever kan endvidere få godtgjort udgifter i forbindelse med ophold på erhvervsskoler, jf. § 34 i OAO-S-fællesoverenskomsten.
Ved ansættelse af voksenerhvervsuddannelseselever er der mulighed for at opnå tilskud, jf.
Arbejdsmarkedsstyrelsens bekendtgørelse nr. 547 af 19.juni 2003 om tilskud til virksomheder, der indgår uddannelsesaftale med voksne.
Ikrafttræden Dette cirkulære har virkning fra den 1. oktober 2008. Dog overføres elmestre/elektrikere, faglige/faglærte skibsassistenter og skibsmekanikere ved Statens Istjeneste, tandteknikere ved universiteternes tandlægeskoler samt tandteknikere ansat som skolepraktikinstruktører til den gældende organisationsaftale med virkning fra den 1. april 2008.
 Samtidigt ophæves Finansministeriets cirkulærer af 14. november 2005 (Perst. nr. 055-05) om organisationsaftale for håndværkere i staten.
Personalestyrelsen, den 5. august 2008 Mai Pedersen Organisationsaftale for håndværkere § 1. Organisationsaftalens dækningsområde Organisationsaftalen omfatter håndværkere, ansat i stillinger som håndværker på overenskomstvilkår ved statsinstitutioner samt selvejende institutioner, for hvilke Finansministeriet har kompetence til at fastsætte løn- og ansættelsesvilkår for alle personalegrupper.
Undtaget fra organisationsaftalen er håndværkere ved institutioner, for hvilke der er indgået særskilt overenskomst.
 Cirkulærebemærkninger til § 1:
 Kvindelige arbejdere under Forsvarsministeriet er ikke længere omfattet af denne aftale, idet de nu er omfattet af organisationsaftale for rengøringsassistenter og specialarbejdere m.fl. i staten (3F).
§ 2. Lønsystemet Lønsystemet er etableret i henhold til den enhver tid gældende rammeaftale om nye lønsystemer, hvis bestemmelser gælder, hvor intet andet måtte være nævnt i denne aftale.
Stk. 2. Lønsystemet består af en basisløn, jf. § 3, der kan suppleres med en tillægsdel.
Tillægsdelen omfatter det centralt aftalte tillæg for eget håndværktøj samt lokalt aftalte funktionstillæg, kvalifikationstillæg, engangsvederlag og resultatløn.
 Stk. 3. Ved ansættelse på deltid ydes forholdsmæssig løn.
 Stk. 4. Basislønnen er angivet i årligt grundbeløb (niveau 1. oktober 1997).
 Stk. 5. Overtidsbetaling beregnes pr. time som 1/1924 af den samlede faste løn, eksklusiv eventuelt rådigheds-/merarbejdstillæg.
§ 3. Basisløn § 4. Tillæg for eget håndværktøj Til snedkere og tømrere, der anvender eget håndværktøj, ydes der et ikke-pensionsgivende tillæg på 241,08 kr. pr. måned i grundbeløb oktober 1997. Tillægget reguleres som tjenestemændenes særlige tillæg.
§ 5. Arbejdstid De ansatte er omfattet af den til enhver til gældende aftale om arbejdstid for tjenestemænd i staten.
 Cirkulærebemærkninger til § 5:
Den tidligere aftale i organisationsaftalen fra 2005 (bilag 3) om rådighedstjeneste i hjemmet og tilkald under rådighedstjeneste er bortfaldet som følge af overgangen til arbejdstidsaftalen for tjenestemænd i staten pr. 1. oktober 2006. De generelle regler om rådighedstjeneste findes nu i § 5, nr. 4 i arbejdstidsaftalen for tjenestemænd i staten.
Hvis der er tale om en permanent rådighedstjeneste, vil det være hensigtsmæssigt, at de lokale parter indgår en lokal aftale, hvorved der kan tages hensyn til rådighedsvagtens særlige vilkår.
§ 6. Ikrafttræden og opsigelse Denne organisationsaftale har virkning fra den 1. oktober 2008 og kan af parterne opsiges skriftligt med 3 måneders varsel til en 31. marts, dog tidligst 31. marts 2011. Samtidig ophæves organisationsaftale af 14. november 2005.
Bilag 1 Aftale om aflønning af elever § 1. Dækningsområde Denne aftale er gældende, hvor der i statslige institutioner mv. etableres elevforhold med henblik på uddannelse som håndværker inden for de medunderskrevne håndværkerorganisationers fagområder.
 Organisationsaftalen for håndværkere finder anvendelse for elever med de undtagelser, som følger af denne aftale.
§ 2. Basisløn Basislønnen til elever under 25 år:
 Elever, der ansættes efter at have afsluttet 1. skoleperiode i hovedforløbet indplaceres på 2. løntrin.
 Voksenelever, der ved ansættelsen er fyldt 25 år: 158.000 kr.
§ 3. Overarbejde Elever under 18 år må ikke deltage i overarbejde.
 Stk. 2. Elever over 18 år kan undtagelsesvis deltage i overarbejde.
§ 4. Adgang til akkord Hos DSB og i Forsvaret, hvor elever hidtil har haft adgang til at arbejde i akkord, bevares denne adgang i det hidtidige omfang.
 Hvis der på andre institutioner er eller måtte blive etableret adgang for udlærte håndværkere til at arbejde i akkord, kan der optages forhandlinger om, hvorvidt elever på disse institutioner skal have adgang til at arbejde i akkord.
§ 5. Overgang til beskæftigelse som udlært ved samme institution Hvis der mellem institutionen og den enkelte elev er enighed om, at den pågældende umiddelbart overgår til beskæftigelse som udlært inden for fagområdet efter elevtiden, videreføres optjent anciennitet.
§ 6. Ikrafttræden og opsigelse Denne aftale har virkning fra den 1. oktober 2008 og kan af parterne opsiges skriftligt med 3 måneders varsel til en 31. marts, dog tidligst 31. marts 2011. Samtidig ophæves aftale af 14. november 2005.
Bilag 2 Aftale om pensionsforhold for faglærte samt kvindelige arbejdere under Forsvarsministeriet omfattet af civilarbejderloven I henhold til § 3 i aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer aftales følgende:
§ 1. Dækningsområde Aftalen omfatter faglærte samt kvindelige arbejdere på nyt lønsystem under Forsvarsministeriet omfattet af civilarbejderloven.
§ 2. Pensionsgivende skalatrinsforløb De i § 1 omhandlede faglærte samt kvindelige arbejdere optjener - i medfør af § 3, stk. 1, i aftale af 19. december 2003 om pensionsforhold for tjenestemandsgrupper o. lign. i forbindelse med nye lønsystemer - tjenestemandspensionsret som følger:
 Faglærte arbejdere aflønnet på skalatrin 25-29 i tidligere lønsystem:
 Optjener tjenestemandspensionsret efter følgende skalatrinsforløb:
 25, 27, 29, 31.
Alle trin er 2-årige.
Skalatrin 31 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 29, uanset om tiden på skalatrin 29 helt eller delvis ligger før denne aftales virkningstidspunkt.
Hvis mindst 2 år på skalatrin 29 er opnået, opnås skalatrin 31 fra denne aftales virkningstidspunkt.
 Faglærte arbejdere aflønnet på skalatrin 23, 24, 26, 27, 28 i tidligere lønsystem:
 Optjener tjenestemandspensionsret efter følgende skalatrinsforløb:
 23, 24, 26, 27, 28, 29, 30.
Alle trin er 2-årige.
Skalatrin 29 og 30 er tillagt det hidtil gældende skalatrinsforløb for tjenestemandspensionsret.
Skalatrin 29 opnås efter 2 år på skalatrin 28, uanset om tiden på skalatrin 28 helt eller delvis ligger før denne aftales virkningstidspunkt.
Hvis mindst 2 år på skalatrin 28 er opnået, opnås skalatrin 29 fra denne aftales virkningstidspunkt.
Skalatrin 30 opnås efter 2 år på skalatrin 29 dog senest efter i alt 4 år på skalatrin 28 og eventuelt skalatrin 29, uanset om tiden på skalatrin 28 helt eller delvis ligger før denne aftales virkningstidspunkt.
Hvis mindst 4 år på skalatrin 28 er opnået, opnås skalatrin 30 fra denne aftales virkningstidspunkt.
 Kvindelige arbejdere, der på tidspunktet for implementering af denne aftale, er indplaceret på pensionsskalatrin 15:
 Optjener tjenestemandspensionsret efter følgende skalatrinsforløb:
 15, 16, 17.
Alle trin er 2-årige.
Skalatrin 16 og 17 er tillagt det hidtil gældende skalatrin for tjenestemandspensionsret.
Skalatrin 16 opnås efter 2 år på skalatrin 15, uanset om tiden på skalatrin 15 helt eller delvis ligger før denne aftales virkningstidspunkt.
Hvis mindst 2 år på skalatrin 15 er opnået, opnås skalatrin 16 fra denne aftales virkningstidspunkt.
Skalatrin 17 opnås efter 2 år på skalatrin 16 dog senest efter i alt 4 år på skalatrin 15 og eventuelt skalatrin 16, uanset om tiden på skalatrin 15 helt eller delvis ligger før denne aftales virkningstidspunkt.
Hvis mindst 4 år på skalatrin 15 er opnået, opnås skalatrin 17 fra denne aftales virkningstidspunkt.
 Kvindelige arbejdere, der på tidspunktet for implementering af denne aftale, er indplaceret på pensionsskalatrin 16 (Flyvestation Værløse):
 Optjener tjenestemandspensionsret efter følgende skalatrinsforløb:
 16, 17, 18.
Alle trin er 2-årige.
Skalatrin 17 og 18 er tillagt det hidtil gældende skalatrin for tjenestemandspensionsret.
Skalatrin 17 opnås efter 2 år på skalatrin 16, uanset om tiden på skalatrin 16 helt eller delvis ligger før denne aftales virkningstidspunkt.
Hvis mindst 2 år på skalatrin 16 er opnået, opnås skalatrin 17 fra denne aftales virkningstidspunkt.
Skalatrin 18 opnås efter 2 år på skalatrin 17 dog senest efter i alt 4 år på skalatrin 16 og eventuelt skalatrin 17, uanset om tiden på skalatrin 16 helt eller delvis ligger før denne aftales virkningstidspunkt.
Hvis mindst 4 år på skalatrin 16 er opnået, opnås skalatrin 18 fra denne aftales virkningstidspunkt.
 Kvindelige arbejdere, der på tidspunktet for implementering af denne aftale, er indplaceret på pensionsskalatrin 17 (Varde):
 Optjener tjenestemandspensionsret efter følgende skalatrinsforløb:
 17, 18, 19.
Alle trin er 2-årige.
Skalatrin 18 og 19 er tillagt det hidtil gældende skalatrin for tjenestemandspensionsret.
Skalatrin 18 opnås efter 2 år på skalatrin 17, uanset om tiden på skalatrin 17 helt eller delvis ligger før denne aftales virkningstidspunkt.
Hvis mindst 2 år på skalatrin 17 er opnået, opnås skalatrin 18 fra denne aftales virkningstidspunkt.
Skalatrin 19 opnås efter 2 år på skalatrin 18 dog senest efter i alt 4 år på skalatrin 17 og eventuelt skalatrin 18, uanset om tiden på skalatrin 17 helt eller delvis ligger før denne aftales virkningstidspunkt.
Hvis mindst 4 år på skalatrin 17 er opnået, opnås skalatrin 19 fra denne aftales virkningstidspunkt.
 Kvindelige arbejdere, der på tidspunktet for implementering af denne aftale, er indplaceret på pensionsskalatrin 18-19 (AMA):
 Optjener tjenestemandspensionsret efter følgende skalatrinsforløb:
 18, 19, 20, 21.
Skalatrin 18 1-årigt øvrige trin 2-årige.
Skalatrin 20 og 21 er tillagt det hidtil gældende skalatrinsforløb for tjenestemandspensionsret.
Skalatrin 20 opnås efter 2 år på skalatrin 19, uanset om tiden på skalatrin 19 helt eller delvis ligger før denne aftales virkningstidspunkt.
Hvis mindst 2 år på skalatrin 19 er opnået, opnås skalatrin 20 fra denne aftales virkningstidspunkt.
Skalatrin 21 opnås efter 2 år på skalatrin 20 dog senest efter i alt 4 år på skalatrin 19 og eventuelt skalatrin 20, uanset om tiden på skalatrin 19 helt eller delvis ligger før denne aftales virkningstidspunkt.
Hvis mindst 4 år på skalatrin 19 er opnået, opnås skalatrin 21 fra denne aftales virkningstidspunkt.
 Hvis en faglært samt kvindelig arbejder avancerer til højere stilling inden for eget ansættelsesområde, opnås i pensionsmæssig henseende et ekstra skalatrin fra avancementstidspunktet, hvorefter den resterende del af pensionsskalaen forskydes med et skalatrin, jfr. § 3, stk. 4-5 i aftalen af 19. december 2003. Den enkelte faglærte samt kvindelige arbejder kan kun opnå ét ekstra skalatrin i forbindelse med avancement, uanset hvor mange avancementer den pågældende opnår.
 § 3. Ikrafttrædelse mv.
 Denne aftale træder i kraft og har virkning fra 1. oktober 2004.
 Stk. 2. For faglærte samt kvindelige arbejdere, der er pensioneret inden for tidsrummet 1. april 2003 og indtil denne aftales virkningstidspunkt, og som på pensioneringstidspunktet opfyldte betingelserne for oprykning til skalatrin 31 (hidtidigt pensionsskalatrin 25-29), skalatrin 29 eller skalatrin 30 (hidtidigt pensionsskalatrin 23, 24, 26, 27, 28), skalatrin 16 eller skalatrin 17 (hidtidigt pensionsskalatrin 15), skalatrin 17 eller skalatrin 18 (hidtidigt pensionsskalatrin 16), skalatrin 18 eller skalatrin 19 (hidtidigt pensionsskalatrin 17), skalatrin 20 eller skalatrin 21 (hidtidigt pensionsskalatrin 18-19), omberegnes pensionen på grundlag heraf med virkning fra pensioneringstidspunktet.
 Stk. 3. Denne aftale træder sammen med aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer i stedet for ad § 6 pension civilarbejderloven i Kundgørelse for Forsvaret B 5-36 af 16. oktober 2003, der derfor ophæves fra denne aftales virkningstidspunkt.
 Stk. 4. Denne aftale kan ikke opsiges uden sammenhæng med aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer.
