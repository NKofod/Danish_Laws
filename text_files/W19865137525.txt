En motorvej kom til at forløbe umiddelbart syd for en ejendom med et  

 fritliggende bondehus, således at afstanden fra nærmeste hushjørne til  

 kørebanekanten blev ca. 35 m.
Der tilkendtes erstatning for  

 ejendomsforringelse, der af ekspropriationskommissionen fastsattes til 30.000  

 kr under hensyn til ejendommens værdi, afstanden til motorvejen samt  

 mulighederne for at etablere støjdæmpende foranstaltninger på ejendommen og  

 det til ejeren under ekspropriationsforretningen overdragne areal.  

 Taksationskommissionen forhøjede erstatningen til 50000 kr.
Udskrift af forhandlings- og kendelsesprotokollen for taksationskommissionen for Fyn og sydlige Jylland.
 (Lov nr. 186 af 4. juni 1964).
Sag nr.
Ta II 16/85 Matr.nr. 6 k, Soleskov By, Øster Snede.
 (lb.nr. 197).
Kirsten Møller (personlig) mod Jysk Motorvejskontor (ved landinspektør  

 Søren Baumgarten og ing.
Jens Lutzen).
 Kendelse den 19. februar 1986.
 Kirsten Møller har som ejer af ovennævnte ejendom ønsker efterprøvet den  

 erstatning, der ved kendelse af 11. september 1985 er tillagt hende af  

 ekspropriationskommissionen vedrørende fremtidige motorvejsanlæg i Jylland i  

 anledning af stedfunden ekspropriation til anlæg af en motorvej mellem Vejle  

 og Horsens.
Der fremlagdes udskrift af forhandlingsprotokollen for  

 ekspropriationskommissionen, hæfte 30 og 33, brev af 22. oktober 1985 fra  

 kommissarius ved statens ekspropriationer i Jylland, arealfortegnelse nr. 8,  

 arealerhvervelsesplaner samt ankebegæring.
Endvidere fremlagdes  

 vurderingserklæring af 8. juli 1985 fra ejendomsmæglerfirmaet Ingo Mortensen  

 I/S, Vejle.
Kommissionen besigtigede ejendommen og fik de ekspropriative indgreb  

 forevist.
Parterne havde lejlighed til at forelægge deres synspunkter og  

 fremkomme med deres bemærkninger.
Der afstås intet areal fra ejendommen, men ved ekspropriationen pålægges  

 der denne servitut om byggelinje.
Under ekspropriationsforretningen blev der  

 tillagt ejendommen afskårne arealer på i alt ca. 1.420 (m2), der først  

 stilles til ejerens rådighed efter anlæggets udførelse.
 Ejendommen er en bebygget parcelhusgrund i landzone på i alt 752 (m2). Den  

 var pr. 1. april 1984 vurderet til ejendomsskyld med en kontant ejendomsværdi  

 på 230.000 kr., heraf grundværdi 24.600 kr.
Beboelsesbygningen på ejendommen er rektangulær med gavle mod øst og vest.  

 Den har et grundareal på ca. 58 (m2) og et etageareal på ca. 93 (m2).  

 Bygningen er et pudset og kalket bondehus fra 1883 med stråtag og  

 sprossevinduer med termoglas.
Motorvejen kommer til at forløbe umiddelbart  

 syd for ejendommen med en afstand fra det sydøstlige hushjørne til  

 motorvejens kørebanekant på ca. 35 m.
 Ekspropriationskommissionen har fastsat erstatningen således.
 Det fremgår af kendelsen, at ekspropriationskommissionen ikke har kunnet  

 imødekomme ejerens krav om en erstatning på 220.000 kr. for  

 ejendomsforringelse på grund af motorvejens nærhed.  

 Ekspropriationskommissionen har derimod under hensyn til ejendommens værdi,  

 afstanden til motorvejen samt mulighederne for at etablere støjdæmpende  

 foranstaltninger på ejendommen og det til ejeren under  

 ekspropriationsforretningen overdragne areal mellem denne og motorvejen  

 fastsat erstatningen for ejendomsforringelse til 30.000 kr.
For taksationskommissionen har ejeren fremsat krav om, at erstatningen  

 forhøjes til mindst 95.000 kr., idet hun henviser til den fremlagte  

 ejendomsmæglervurdering.
Hun har endvidere gjort gældende, at der ikke er  

 store muligheder for at tilplante det modtagne areal mellem ejendommen og  

 motorvejen på grund af gasledningsservitutten på dette areal, der bl.a.  

 hindrer plantning af træer med dybtgående rødder.
 Anlægsmyndigheden har påstået ekspropriationskommissionens afgørelse  

 stadfæstet.
Taksationskommissionen finder, at motorvejens tætte placering op ad et  

 fritliggende beboelseshus som dette på landet vil medføre en noget større  

 forringelse af ejendommens handelsværdi end forudsat af  

 ekspropriationskommissionen.
Taksationskommissionen forhøjer derfor  

 erstatningen til 50.000 kr.
 Renter 8% p.a. fra den 14. juni 1985.
