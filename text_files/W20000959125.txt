Vurdering af fast ejendom Reference:
VURDL § 10, jf. § 13 og § 16 Ejendommen A er ved vurderingen pr. 1/1 1998 af skyldrådet ansat  

 til:
 Ejendomsværdi:
 3.550.000 kr.
 Grundværdi:
 1.228.500 kr.
 Klagen til Landsskatteretten vedrører det forhold, at der ved begge  

 ansættelser er givet et tillæg på 250.000 kr. for  

 værdien af retten til at opføre en vindmølle.
 Skyldrådet har som begrundelse herfor bl.a. henvist til reglerne i  

 vurderingslovens §§ 3, 6 samt 13-16A, hvorefter der skal ske ansættelse  

 til handelsværdien af den pågældende ejendom under hensyn  

 til beskaffenheden og beliggenheden og til en i økonomisk henseende  

 god anvendelse.
 Til brug for ansættelserne af ejendomme i skyldkredsen med ret til  

 udnyttelse til vindmølledrift har skyldrådet opstillet er  

 specificeret skema, hvorefter tillæggets størrelse  

 afhænger af beliggenheden  i de enkelte vurderingskredse indenfor  

 skyldrådets område og af møllens KW- størrelse.
 Det er oplyst, at ejendommen er en landbrugsejendom på 41.7351 ha,  

 hvorpå der er opført en vindmølle på 600 KW.
 For ejeren klagede et revisionsfirma over de pågældende  

 tillæg og anfører i en fælles klage for en række  

 ejendomme følgende:
"Påstand Den foretagne værdiansættelse er ikke i overensstemmelse med  

 vurderingslovens §§ 13-16.
 Skyldrådet har besluttet at ansætte en vurdering af  

 vindmøller under hensyntagen til de rejste vindmøllers  

 størrelse/effekt.
 Endvidere er værdiansættelsen afhængig af, hvem der  

 får afkastet af de pågældende møller  

 (X-møller værdiansættes eksempelvis ikke).
 Når dette sammenholdes med vurderingslovens bestemmelse om, at  

 grundværdien skal fastsættes ud fra værdien i handel og  

 vandel i ubebygget stand, sammenholdt med, at en vindmølle  

 skatteretligt er defineret som et driftsmiddel (løsøre),  

 jævnfør såvel ligningsvejledningen som eksempelvis den  

 p.t. mest tilgængelige beskrivelse af vurderingsregler og praksis  

 "Vurdering og beskatning af fast ejendom" af Flemming Paludan m.fl. fra  

 Jurist- og Økonomforbundet forlag 1997, leder dette frem til, at den  

 pågældende ansættelse er i direkte modstrid med  

 vurderingslovens §§ 13-16 - og vel også i strid med grundlovens § 43,  

 idet denne værdiansættelse af grundværdien direkte er i  

 strid med vurderingsprincippet, som er fastsat i vurderingsloven.
Sekundær påstand Forudsat at den primære påstand ikke kan tages til  

 følge, skal anføres følgende:
 Der er på skatteyders ejendom ikke foretaget nogen særskilt  

 opmåling eller udmatrikulering af det areal, hvorpå møllen  

 er placeret og da møllen er et driftsmiddel, kan grundværdien  

 her ikke ansættes anderledes end grundværdien på den  

 øvrige del af ejendommen, analogt med, at der eksempelvis ikke sker  

 nogen særskilt vurdering af den del af grunden, hvor der er  

 opført svinestald, silo eller andet på en landbrugsejendom.
 Tilsvarende gælder, at der ikke sker særskilt forhøjet  

 vurdering af de arealer, hvorpå der dyrkes roer, idet dette  

 indgår i det generelle prisniveau ved værdiansættelse af  

 landbrugsareal i det pågældende område.
(Dyrkningsret til roer knytter sig til den enkelte ejendom.  

 Dyrkningsretten kan ikke længere (gældende fra 1992) handles  

 særskilt men følger ejendommen, og af historiske årsager  

 kan det relative omfang af dyrkningsret variere ganske betragteligt, idet en  

 mindre ejendom kan have en forholdsmæssig stor dyrkningsret set i  

 forhold til areal medens andre større ejendomme kan have endog meget  

 beskedne dyrkningsretter set i forhold til arealstørrelse.) På linie hermed må indgå muligheden for i  

 enkeltstående tilfælde, at kunne rejse en vindmølle.
 På denne baggrund anses muligheden for at investere i et  

 driftsmiddel ikke at kunne danne belæg for nogen selvstændig  

 værdiansættelse i forbindelse med ejendommens  

 grundværdiansættelse.
 Påstanden er på denne baggrund, at arealet, hvorpå  

 vindmøllen er placeret ved grundværdiansættelsen skal  

 ansættes til samme værdi som det øvrige landbrugsareal  

 tilhørende landbrugsejendommen.
Mere sekundære påstand Skyldrådet har fremført, at deres værdiansættelse  

 af grundværdier er sket ud fra realiserede handler i forbindelse med  

 den korte periode, hvor det har været muligt at frasælge  

 grundstykker til sammatrikulering med andre ejendomme, med det formål,  

 at rejse møller herpå.
 Ud fra et omfattende kendskab til den udbygning, der er sket med  

 vindmøller, er det vor opfattelse, at dette ikke kan være  

 rigtigt, men at der derimod er tale om meget frie skøn, foretaget af  

 skyldrådet ud fra et meget begrænset antal handler i denne  

 tidsmæssigt meget korte periode (1995- sommer 1996), hvor et  

 sådant frasalg var muligt.
 Skyldrådet har trods opfordring ikke fremlagt talmateriale til  

 belysning af realiserede salg.
 Der opfordres fortsat til, at skyldrådet fremlægger det  

 relevante dokumentationsmateriale.
 Når dette sammenholdes med, at der i den konkrete sag ikke er  

 foretaget nogen udmatrikulering samtidig med, at det ikke er muligt at  

 udmatrikulere og arealoverføre og dermed sælge den  

 pågældende parcel jf. den nugældende ( og pr. 01.01 1998  

 gældende) tilslutningsbekendtgørelse for vindmøller, er  

 den pågældende skønsmæssige vurdering af  

 grundværdien, åbenbart urimelig og bør ansættes til  

 den normale værdi af landbrugsjord.
 Den p.t. (og pr. 01.01.1998) eneste mulighed for udmatrikulering og salg  

 er til elselskabet eller et møllelaug - hvor der ikke skal ske  

 vurdering, jf. skyldrådets skema.
Mest sekundær påstand Såfremt det skulle være muligt for skyldrådet, at  

 fremlægge dokumentation for handler med mølleplaceringer  

 på handlede landbrugsejendomme i et relevant omfang og til et  

 prisniveau, der understøtter de i skyldrådets skema ansatte  

 værdier, skal anføres, at dette ikke i fuldt omfang er vederlag,  

 der knytter sig til grundværdien.
 I de få tilfælde, hvor der efter dagældende lovgivning  

 har været mulighed for at sælge mølleplacering til  

 tredjemand (arealoverførelsessager i perioden 1995 - 31.07.1996) har  

 en betragtelig del af vederlaget været ulempeerstatning til ejeren, der  

 herefter har skullet tåle gener, såvel drifts- som  

 synsmæssigt og lydmæssigt, men mest vigtigt - for en landmand -  

 produktions- og dyrkningsmæssige gener, såvel der, hvor selve  

 møllen er placeret, som kompensation for anlæggelse af  

 adgangsvej fra offentlig vej og frem til møllen samt ulemper ved  

 kabelføringen.
 Det er i vidt omfang disse gener, der er betalt kompensation for,  

 sammenholdt med den generelle værdiforringelse, der i  

 salgsøjemed sker af den pågældende ejendom i form af  

 forringet herlighedsværdi.
 Er der således betalt eksempelvis 100.000 kr. i forbindelse med  

 rejsning af en mølle, - der skal stå i tyve år - er det  

 reelt set kun en ganske beskeden del heraf, der knytter sig til værdi  

 af grunden.
 Hertil kommer, at der er en lang række forhold, som er  

 afgørende for, om der overhovedet er økonomi - og dermed  

 værdi - i at rejse en konkret vindmølle.
 De nedenstående oplistede elementer - som kan uddybes og forklares  

 ved en mundtlig forhandling - er alle elementer, der indgår i en  

 landmands vurdering inden opstilling af en mølle, og som derfor  

 også har afgørende indflydelse på om  

 "mølleplaceringen" har en værdi.
 Eksempelvis, om der er tale om et område, der er udlagt til  

 enkeltstående møller eller et større sammenhængende  

 område, idet selskabet ikke har pligt til at aftage strøm, der  

 hvor møllen placeres, men derimod på et sted anvist af  

 elværket, f.eks. nærmeste 50 KW-tranformatorstation.
 Dette betyder, at kabellægningen fra dette punkt og frem til  

 møllen skal betales af mølleejeren, hvilket i en række  

 konkrete situationer har været helt afgørende for, at der ikke  

 er blevet rejst møller, idet alene denne kabelfremførelse har  

 været økonomisk ødelæggende for projektet, uagtet  

 at der er tale om landmænd, der i forvejen ejer jorden, hvoraf ses at  

 "mølleplaceringen" i sådanne situationer er helt uden  

 værdi.
 Der er endvidere forhold som begrænsninger i de kommunale eller  

 amtskommunale planlægninger med hensyn til navhøjde, indbyrdes  

 afstandskrav for møller, såkaldt råhedsklasse for det  

 omgivne areal (hvor meget vind der er i området og hvor mange  

 lægivere der er i forhold til fremherskende vindretninger ved den  

 pågældende placering), som er afgørende for produktionen  

 og dermed økonomien i et projekt.
 Hvorledes beliggenheden er i forhold til stuehus og udsyn, i forhold til  

 naboer og i forhold til gene for arondering, markdrift m.v. er også  

 relevante faktorer.
 Dette er alt sammen forhold, der skal individuelt bedømmes og  

 vurderes, da disse elementer er afgørende for "værdien" af selve  

 mølleplaceringen.
 Endvidere skal der ved den samlede ejendomsvurdering tages et skyldigt  

 hensyn til værdiforringelse af restejendommen, som følge af en  

 eventuel mølleplacering set i lyset af et fremtidigt salg af den  

 samlede ejendom.
 Skyldrådet har ikke taget hensyn til disse elementer  

 vedrørende den konkrete ejendom, hvorfor vor påstand er, at  

 ejendomsvurderingen skal hjemvises til fornyet behandling/vurdering under  

 hensyntagen til alle de ovenstående elementer.
 Afslutningsvis skal vi påberåbe os  

 lighedsgrundsætningen, idet det fremgår af skyldrådets  

 skema, at elværksejede møller og laugsmøller ikke  

 vurderes. Åbenbart fordi disse mølleplaceringer ingen  

 værdi har (?), hvorfor det kan undre, at grunden under en af landmanden  

 ejet mølle har en selvstændig værdi.
Dette er efter vor opfattelse klart i modstrid med lighedsprincippet og  

 vurderingsprincippet om, at det er grundens værdi i ubebygget tilstand,  

 der skal vurderes." Repræsentanter for Landsskatteretten har i dagene den 9. og 10.  

 november 1999 besigtiget  udvalgte ejendomme i området efter aftale med  

 revisionsfirmaet  og sagerne har været drøftet på et  

 indledende møde.
Der blev på dette møde bl.a. redegjort for forholdene for  

 elværksejede møller og møller, der drives af  

 møllelaug.
Der blev endvidere fremlagt et billedhefte til belysning af  

 vindmøllernes placering og størrelse til sammenligning med  

 bl.a. elektricitets- og radiomaster.
 Revisor har herudover i supplerende indlæg uddybet sine synspunkter  

 og fremsendt kopier af skøder for de ejendomme, hvor der har  

 været tale om frasalg af mølleparceller.
 Told- og Skattestyrelsen afgivet følgende udtalelse og indstilling  

 i sagen:
 " Told- og Skattestyrelsen skal indledningsvis bemærke, at styrelsen  

 er enig med kontorets bedømmelse af, at der for ejendomme med  

 tilladelse til opstilling af en eller flere vindmøller er  

 tilstrækkelig hjemmel i vurderingslovens § 14, stk. 6 og § 16 til at  

 ansætte et tillæg til den grundværdi, der for  

 landbrugsejendomme ansættes efter bestemmelserne i lovens § 14, stk. 1  

 - 4. Endvidere er styrelsen enig med Landsskatterettens kontor i, at der  

 bør udvises tilbageholdenhed med at tillægge enkeltstående  

 salg af arealer til opstilling af møller afgørende betydning,  

 og at der bør tages hensyn til sandsynligheden for, at der ikke senere  

 vil blive givet tilladelse til at erstatte eksisterende  

 vindmøller.
Styrelsen er derimod ikke enig med kontoret i bedømmelsen af, at  

 prisniveauet var kunstigt opskruet i tiden frem til 1. august 1996. Efter  

 denne dato er der sket en betydelig omsætning af  

 vindmøllerettigheder.
De betydelige økonomiske fordele i form  

 af høje afregningspriser for elektricitet og deraf følgende  

 betydelige overskud på driften af vindmøller har været  

 fortsat frem til slutningen af 1999. Der er således intet der taler  

 for, at værdien af en vindmøllerettighed ved vurderingen pr. 1.  

 januar 1998 skulle være lavere end ved 20. alm.
Vurdering pr. 1. januar  

 1996. Der gøres i den forbindelse opmærksom på, at de  

 lavere afregningspriser efter energireformen endnu medio 2000 ikke er endelig  

 fastsat.
Der vedlægges genpart af oversigt over afregningspriser, der  

 er modtaget fra Energistyrelsen.
Det har under sagens behandling ikke  

 været muligt at fremskaffe en statistisk oversigt over  

 vindmøllernes indtjeningsevne i forhold til den investerede kapital,  

 men der var en betydelig interesse for at erhverve  

 vindmøllerettigheder omkring vurderingstidspunktet, hvilket indicerer  

 at rettighederne kunne tillægges en betydelig værdi.
Set fra vurderingsmyndighedernes synspunkt besværliggøres  

 vurderingen af, at der efter ændringen i lovgivningen omkring  

 samnotering af vindmølleparceller med andre parceller ikke som  

 tidligere indberettes et salg i forbindelse med overdragelsen af en  

 vindmøllerettighed.
Værdiansættelsen kan derfor kun ske,  

 ved at vurderingsrådene selvstændigt holder sig underrettet om  

 overdragelser af vindmøllerettigheder og om vilkårene  

 herfor.
Set fra købers (rettighedserhververens) synspunkt er den pris, han  

 vil give for en "vindmølleparcel" direkte afhængig af det  

 afkast, som etableringen af en vindmølle må antages at kunne  

 give.
Dette betyder, at lokale vindforhold og størrelsen af den  

 vindmølle, der kan etableres på en ejendom, er vigtigt for  

 prisfastsættelsen.
Herudover kan andre lokale forhold have betydning  

 for efterspørgslen, herunder begrænsningen af ejerkredsen til  

 møllerne.
Told- og Skattestyrelsen finder det derfor rigtigt, at skyldrådet  

 ansætter forskellige tillæg til den landbrugsmæssige  

 grundværdi afhængig af vindmøllernes størrelse og  

 geografiske beliggenhed.
Udover det vedlagte "Vindkort over Danmark" henvises  

 til de detaljerede vindressourcekort på adressen : www.emd.dk.
Det beror på et skøn i hvilket omfang, der skal lægges  

 vægt på sælgers oplysninger om fordelingen af  

 overdragelsessummen på henholdsvis den værdi, der kan  

 tillægges rettigheden, godtgørelse for driftsmæssige  

 ulemper og for værdinedgangen på ejendommen i øvrigt.
Selv  

 i de tilfælde, hvor det af en salgsaftale klart fremgår,  

 hvorledes køber og sælger har fordelt købesummen på  

 disse komponenter må det konstateres, at man ikke, som ved handel med  

 fast ejendom i øvrigt, kan tage udgangspunkt i, at der er tale om en  

 handel mellem parter med modsat rettede interesser.
Set fra sælgers synspunkt vil en del af den samlede overdragelsessum  

 kunne henføres som kompensation for forskellige ulemper.
I denne  

 forbindelse må der også tages hensyn til at ejendomsskatterne i  

 de fleste tilfælde fremover hviler på sælgers ejendom.
Der  

 henvises dog til den noget lempeligere ejendomsbeskatning, der er  

 gældende for landbrugsejendomme (jf. kommuneskattelovens § 5).
 På baggrund af Landsskatterettens bemærkninger om  

 skyldrådets manglende dokumentation for de ansatte tillæg har  

 Told- og Skattestyrelsen indhentet en supplerende udtalelse fra told- og  

 skatteregionen.
Told- og skatteregionen anfører i overensstemmelse med Told- og  

 Skattestyrelsens synspunkter, at købers og sælgers oplysninger  

 om værdien af det jordstykke, hvorpå der kan placeres en  

 vindmølle er uigennemsigtige.
Der anføres bl.a. et eksempel  

 på, at der aftales priser på "møllejord" på  

 15-25.000 kr., hvor provenuet ved overdragelsen reelt bliver negativt  

 samtidig med, at der aftales ulempeerstatninger på omkring 500.000 kr.  

 pr. mølle.
Told- og Skattestyrelsen er af den opfattelse, at værdien af  

 vindmøllerettigheden på en ejendom må fastsættes ud  

 fra de konstaterede overdragelsessummer, men således at der foretages  

 en reduktion som følge af de ulemper, der er forbundet med at have en  

 vindmølle på sin ejendom.
Styrelsen har i den forbindelse  

 bemærket, at Landsskatterettens kontor har besigtiget de  

 påklagede møller og ikke fundet grundlag for nedslag som  

 følge af støjgener.
For de påklagede ejendomme vil der  

 således, udover almindelige "salgsomkostninger", der påhviler  

 sælger, kun være tale om gener i forbindelse med landbrugsdriften  

 og forhøjede udgifter til ejendomsskatter.
 Told- og Skattestyrelsen finder ikke, at det er dokumenteret eller  

 sandsynliggjort, at de beløb, som med rette kan betragtes som  

 kompensation for driftsmæssige ulemper er af en sådan  

 størrelsesorden, som kan betinge, at vindmøllejorden  

 nedsættes til et beløb, der svarer til de ansættelser, der  

 indstilles af Landsskatterettens kontor.
 Told- og Skattestyrelsen finder endvidere, at skyldrådet har taget  

 hensyn til forhold, der kan virke trykkende på værdien af en  

 vindmøllerettighed, og Told- og Skattestyrelsen skal derfor indstille  

 de påklagede grundværdier stadfæstet.
Afslutningsvis skal der m.h.t. de bemærkninger, der er fremsat om  

 lighedsgrundsætningen oplyses, at Told- og Skattestyrelsen har  

 indskærpet overfor told- og skatteregionen, at "grundværdien for  

 vindmøller", der ejes af el-selskaberne skal vurderes på samme  

 måde som for andre møller." Revisoren har redegjort for sagen i overensstemmelse med sine skriftlige  

 indlæg, idet han har fremhævet flere punkter, der efter hans  

 opfattelse er væsentlige for samtlige vindmøllesager.
For det første tilsidesætter de foreliggende  

 ansættelser af tillæg for vindmøller vurderingslovens § 14  

 om landbrugsejendomme, idet der i Danmark er ca. 6.000 møller, hvilke  

 med et gennemsnit på 2 møller pr. ejendom svarer til i alt 3.000  

 landbrugsejendomme med vindmøller.
Udnyttelsen af ejendommene til  

 vindmøller bør efter revisors opfattelse betragtes på  

 samme måde som anden jordbrugsmæssig udnyttelse, såsom  

 udnyttelse til f.eks. fjerkræhold og roeavl, hvor der ikke  

 ansættes specielle grundværdier under hensyn til denne udnyttelse  

 med hjemmel i vurderingslovens § 16.
For det andet er det revisors opfattelse, at der allerede ved  

 fastsættelsen af de generelle niveauer for ansættelser af  

 grundværdi for landbrugsejendomme er taget hensyn til de særlige  

 muligheder for udnyttelse til vindmølledrift, fordi også solgte  

 ejendomme med vindmøller indgår i salgsstatistikken og dermed i  

 den statistiske beregning for ansættelserne af jord til  

 landbrugsformål.
Når der derfor gives et særligt  

 tillæg for vindmøller, bør ejendomme uden denne  

 udnyttelsesmulighed have et særligt fradrag For det tredje er spørgsmålet, hvad der er betalt for ved at  

 afgive et jordstykke til et møllelaug, et selskab eller til private.  

 Efter revisors opfattelse er der betalt for de ulemper, der er forbundet med  

 bl.a. de nødvendige driftsomlægninger og forstyrrelse af den  

 drift, der i gennemsnit medfører, at en landmand kører på  

 markerne ca. 10-12 gange om året og derunder bliver generet af de  

 opstillede møller.
Særlig for de selvejede møller virker  

 en ekstra beskatning barokt for ejeren, idet det synspunkt, at jorden  

 pludselig skulle være mere værd, er totalt uforståeligt for  

 ejeren.
Særlig grelt bliver det som i tilfældet, , hvor en  

 ældre landmand, der for mange år siden solgte et stykke af sin  

 jord for 24.000 kr. til opstilling af 7 vindmøller, nu får et  

 forøget beskatningsgrundlag på 1.3 mio. kr. og en merbetaling af  

 ejendomsskatter på 75.000 kr. årligt.
I det konkrete  

 tilfælde er et generationsskifte gjort umuligt.
I øvrigt  

 betragtes en vindmølle skattemæssigt som et driftsmiddel, men at  

 tage hensyn til, som sket ved de ansatte tillæg, om driftsmidlet er  

 stort eller lille, forekommer helt absurd.
Der er ingen dokumentation fra  

 vurderingsmyndighedernes side for, at salgspriserne for jord er  

 afhængig af møllens størrelse.
For det fjerde har der aldrig været tiltag til at ansætte  

 værdier for retten til at udnytte et jordstykke til el-master,  

 transformatorstationer og brøndboringer, selvom erstatninger for denne  

 udnyttelse er større end de erstatninger, der betales for  

 vindmølleparceller.
Ud fra en lighedsgrundsætning bør der  

 derfor ikke ansættes et beskatningsgrundlag for vindmøller som  

 sket ved de ansatte tillæg til ejendoms- og grundværdierne.
 For det femte bør der ved arealoverførte parceller gives et  

 fradrag for hjemfaldsforpligtelse, idet det offentlige ikke optræder  

 som privatpart/aftalepart.
Told- og Skattestyrelsen har bl.a. anført , at en ejer af et  

 jordstykke ved at få en zonetilladelse til at opføre en  

 vindmølle derved får en rettighed  over sin ejendom, der falder  

 ind under begrebet "rettigheder ...  af offentligretlig karakter" der som  

 nævnt i vurderingslovens § 10 og § 13, skal tages hensyn til ved  

 ansættelsen af ejendoms- og grundværdien.
Ligesom ved  

 opnåelse af en gravetilladelse bliver jordens handelsværdi  

 større efter at det offentlige har givet tilladelse end værdien  

 ville være, hvis der var tale om råjord.
Der har ikke tidligere været ansat tillæg for værdien af  

 rettigheden til at opstille en vindmølle, men i løbet af  

 1995/96 blev der fra jyske amter indberettet oplysninger om salg af  

 vindmølleparceller til priser på mellem 300.000 kr. og 600.000  

 kr.
I midten af 1996 ophørte muligheden for at sælge arealer til  

 arealoverførsel og efter de senere vedtagne regler skal der ikke  

 beregnes ejendomsværdiskat af vindmølleparcellen.
Det er  

 vanskeligt at gennemskue, i hvilket omfang salgsvederlaget er betaling for  

 værdien af jordstykket, eller om der er tale om betaling for ulemper,  

 idet køberen ingen interesse har i en opdeling.
Endvidere er der en  

 naturlig grænse for, hvor store ulemper, der er forbundet med  

 eksistensen af en vindmølle, alt afhængig af hvor på  

 ejendommen møllen er placeret.
Set fra købers side er der tale  

 om en investering, hvor der i 1998 var en garanteret el-betaling på 60  

 øre pr.
KW.
Efter de nugældende regler betales der 47 øre  

 pr.
KW.
 For så vidt angår spørgsmålet om fradrag for  

 hjemfaldsforpligtelsen er det styrelsens opfattelse, at denne forpligtelse er  

 indgået mellem en køber og en sælger, der har mulighed for  

 at varetage sine økonomiske interesser, herunder aftale et vederlag  

 for selve jordstykket i tilfælde, at der skal ske  

 tilbageskødning.
 Efter styrelsens opfattelse er der derfor hjemmel i vurderingslovens § 16  

 til at ansætte en værdi af retten til at opstille en  

 vindmølle og styrelsen finder ikke tilstrækkeligt grundlag for  

 at tilsidesætte det skøn, der er udøvet af de lokale  

 vurderingsmyndigheder på grundlag af en undersøgelse foretaget  

 af den lokale told- og skatteregion.
Landsskatteretten skal indledningsvis for så vidt angår  

 revisors mest sekundære påstand om bl.a. hjemvisning  

 bemærke, at retten ikke har hjemmel til at hjemvise en sag til fornyet  

 behandling ved vurderingsmyndighederne.
Derimod kan retten tage stilling til,  

 hvorvidt der har foreligget forhold vedrørende den tidligere  

 sagsbehandling, der efter en konkret væsentlighedsbedømmelse  

 medfører ansættelsens ugyldighed.
 Retten finder imidlertid ikke, at der er fremlagt dokumentation for, at de  

 stedlige vurderingsmyndigheder ikke har taget stilling til de påstande  

 og anbringender, der under sagens behandling ved de lokale  

 vurderingsmyndigheder har været fremført for disse myndigheder  

 fra revisionsfirmaets side.
 Revisionsfirmaets påstand på dette punkt kan derfor ikke tages  

 til følge.
For så vidt angår den påberåbte  

 lighedsgrundsætning skal Landsskatteretten bemærke, at retten  

 alene kan tage stilling til de ansættelser, der indbringes for retten,  

 hvorimod der ikke er hjemmel for retten til på eget initiativ at tage  

 en ansættelse under påkendelse.
Da Told- og Skattestyrelsen  

 endvidere overfor told- og skatteregionen har indskærpet, at  

 "grundværdien for vindmøller", der ejes af el-selskaber skal  

 vurderes på samme måde som for andre møller, finder retten  

 ikke grundlag for at lægge til grund, at der i og med de foretagne  

 ansættelser af tillæg foreligger en situation, der ud fra en  

 lighedsgrundsætning kan føre til ophævelse af de ansatte  

 tillæg Landsskatteretten skal herefter bemærke, at ejendomsværdien i  

 henhold til bestemmelserne i vurderingslovens § 6, jfr. § 9, stk. 1, skal  

 ansættes til handelsværdien på vurderingstidspunktet af den  

 faste ejendom i dens helhed, medens grundværdien for landbrugsejendomme  

 i henhold til bestemmelserne i vurderingslovens § 14, stk. 2, ansættes  

 pr. arealenhed efter, hvad jord af beskaffenhed og beliggenhed som det  

 pågældende jordstykke må antages efter egnens priser at  

 ville koste ved salg i ubebygget stand, når jorden tænkes at  

 høre til en middelstor bondegård i middelgod kultur.
Ved ansættelserne skal der endvidere, i medfør af § 10, stk.  

 1 og 2 samt § 13, stk. 2 og 3, tages hensyn til de til den faste ejendom og  

 til grunden knyttede rettigheder og byrder af offentligretlig karakter samt  

 til privatretlige servitutter, der er pålagt en ejendom eller et  

 grundareal til fordel for en anden ejendom eller et areal under en anden  

 ejendom.
I øvrigt skal der bortses fra rettigheder og forpligtelser af  

 privatretlig karakter.
 Endelig følger det af vurderingslovens § 16, at grundværdien  

 for andre ejendomme, hvorpå de i §§ 14 og 15 givne regler ikke kan  

 anvendes, ansættes til det beløb, som efter de gældende  

 handelspriser antages at kunne opnås for den pågældende  

 ejendom i ubebygget stand ved salg til en efter samtlige forhold  

 økonomisk god anvendelse, i hvilken henseende hensyn må tages  

 såvel til ejendommens form og størrelse som til udstyknings- og  

 omlægningsmuligheder.
 To retsmedlemmer, herunder retsformanden, finder, at der efter de  

 foreliggende oplysninger om de aftalte betingelser i de indgåede  

 aftaler om salg af ejendomme med ret til opstilling af én eller flere  

 vindmøller, må lægges til grund, at der derved i handel og  

 vandel er konstateret en økonomisk værdi, der giver anledning  

 til at fastsætte et beskatningsgrundlag med hjemmel i vurderingslovens  

 § 16, jf. grundlovens § 43, for ejendomme, der kan udnyttes til  

 vindmølledrift.
For så vidt  angår den af revisor nævnte  

 tilbageskødningsklausul uden vederlag, finder disse voterende, at der  

 er tale om en forpligtelse, der er stiftet mellem uafhængige parter.  

 Der foreligger ingen dokumentation for, at det offentlige har opstillet et  

 krav om, at der ikke må ydes et vederlag ved den evt. fremtidige  

 tilbageskødning.
Disse retsmedlemmer finder derfor, at der med rette i  

 henhold til vurderingslovens § 10, jf. § 13, ikke er taget hensyn til denne  

 forpligtelse ved ansættelsen af tillægget.
 Ud fra det af de stedlige vurderingsmyndigheder fremlagte salgsmateriale  

 er det imidlertid disse medlemmers opfattelse, at der ikke er  

 tilstrækkeligt grundlag for at værdiansætte retten til at  

 udnytte en del af ejendommen til vindmølledrift som sket efter de  

 udarbejdede retningslinjer.
 Disse retsmedlemmer finder tillige, at der på grundlag af de  

 fremlagte handelsaftaler ved ansættelsen af tillæg med hjemmel i  

 vurderingslovens § 16 bør udøves et forsigtigt skøn over  

 rettighedens værdi på vurderingstidspunktet.
 Efter disse medlemmers opfattelse bør der for ejendomme med  

 vindmøller op til 499 KW ansættes et tillæg på  

 afrundet 50.000 kr. og for ejendomme med en udnyttelsesmulighed på 500  

 KW og derover ansættes et tillæg på 100.000 kr.
 Endelig finder disse medlemmer ikke, at det er sandsynliggjort, at der  

 skulle være konkrete gener,  i form af  ændringer i  

 driftsforholdene eller i form af f.eks. støj og lysgener, af en  

 sådan størrelsesorden forbundet med den pågældende  

 mølles placering på ejendommen, at der er grundlag for et  

 foretage en særskilt reduktion i de efter rettens opfattelse passende  

 tillæg.
Et retsmedlem skal bemærke, at der bør tages udgangspunkt i,  

 at en ejendom med en vindmølle erfaringsmæssigt ikke altid vil  

 have en højere handelsværdi end ejendomme uden denne retlige  

 udnyttelsesmulighed.
I mange tilfælde vil eksistensen af en  

 vindmølle på en ejendom virke nedsættende på en  

 opnåelig salgspris.
 Medlemmet finder at beskatningen bør ske i form af beskatning af  

 vindmølleretten og/eller ved beskatning af de indtægter man  

 opnår ved udnyttelse af denne ret eller ved salg af retten til 3. mand,  

 men at det vil give alt for tilfældige og i visse tilfælde meget  

 uheldige konsekvenser at lægge beskatningen på jorden.
 Når henses hertil finder dette retsmedlem derfor, at der ikke i det  

 foreliggende tilfælde bør ansættes noget tillæg for  

 retten til at udnytte ejendommen til vindmølledrift til det  

 beskatningsgrundlag, der i øvrigt fastsættes efter de  

 gældende regler i vurderingsloven for ansættelse af ejendoms- og  

 grundværdi.
 Der afsiges kendelse efter stemmeflertallet.
 For nærværende ejendom, hvor der efter det oplyste er ret til  

 at opstille en vindmølle på 600 KW,  vil det ansatte  

 tillæg på 250.000 kr. derfor være at nedsætte til  

 100.000 kr. med virkning for både ansættelsen af  

 grundværdien og for ansættelsen af den samlede  

 ejendomsværdi.
