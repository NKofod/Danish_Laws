 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om dagpenge ved sygdom eller fødsel, jf. lovbekendtgørelse nr. 632  

 af 22. juli 1997, som ændret ved § 5 i lov nr. 803 af 24. oktober 1997,  

 foretages følgende ændringer:
 1. § 10, stk. 1, 2. pkt., ophæves, og i stedet indsættes:
»Er der tegnet en frivillig sikring efter § 20, har vedkommende ret  

 til dagpenge fra 3. fraværsdag efter sygdommens indtræden.
Betales en  

 forhøjet præmie, jf. § 29, indtræder retten fra 1. fraværsdag.« 2. § 20, stk. 2, affattes således:
»Stk. 2.  Dagpengene udgør mindst 23 af det beløb,  

 der er nævnt i § 9, stk. 2, fra 1. fraværsdag under barsel og adoption.
Ved  

 sygefravær indtræder retten først fra 3. fraværsdag, medmindre den sikrede  

 har valgt at betale den forhøjede præmie, jf. § 29, stk. 1, hvor der er ret  

 til dagpenge fra 1. fraværsdag.« 3. I § 24, stk. 2, indsættes som 3. pkt.:
»Har kommunen forlænget dagpengeperioden efter § 22, stk. 1, nr. 1,  

 skal nødvendige afklarende aktiviteter forud for revalideringen være iværksat  

 senest 6 måneder efter forlængelsen.« 4. I § 25 indsættes efter stk. 4 som nye stykker:
»Stk. 5.  Private arbejdsgivere indbetaler til  

 medfinansiering af statens udgifter til sygedagpenge et årligt beløb, der for  

 1998 udgør 325 kr. pr. fuldtidsansat.
Beløbet reguleres en gang årligt den 1.  

 januar med satsreguleringsprocenten, jf. lov om en satsreguleringsprocent.  

 Beløbet afrundes til nærmeste hele kronebeløb.
 Stk. 6.  Bidraget efter stk. 5 opkræves ved modregning i  

 kompensationsbeløbet efter § 17 a i lov om Arbejdsmarkedets Tillægspension.
Stk. 7.  Bidraget beregnes af Arbejdsmarkedets  

 Tillægspension på grundlag af de samlede bidrag til Arbejdsmarkedets  

 Tillægspension, som er modtaget fra arbejdsgiverne i de 3-måneders-perioder,  

 der gælder for beregning af kompensationsbeløbet.« 5. § 29, stk. 1, affattes således:
»Socialministeren fastsætter præmien til den frivillige sikring efter  

 § 20 i forhold til størrelsen af de sikrede dagpenge og den periode, de  

 dækker.
De samlede præmier skal fastsættes således, at de skønnes at dække 40  

 pct. af udgifterne, hvis der er sikret dagpenge fra 3. fraværsdag, og 66,6  

 pct., hvis der er sikret dagpenge fra 1. fraværsdag.« 6. § 31, stk. 2, 2. pkt., og § 32, stk. 3, 2. pkt.,  

 affattes således:
»Beløbet kan ved indeholdelse i løn m.v. inddrives efter reglerne for  

 inddrivelse af personlige skatter i kildeskatteloven.« 7. I § 39 indsættes som stk. 3:
»Stk. 3.  Forsikringsselskaber har pligt til at  

 orientere skadelidtes opholdskommune, når der udbetales erstatning til den  

 pågældende som følge af en personskade.« § 2 I lov om arbejdsmarkedsfonde, jf. lovbekendtgørelse nr. 744 af 21.  

 september 1997, som ændret ved § 12 i lov nr. 803 af 24. oktober 1997,  

 foretages følgende ændring:
 1. I § 4, stk. 1, indsættes efter litra b som nyt litra:
 Litra c bliver herefter litra d.
§ 3 Stk. 1.  Loven træder i kraft mandag den 29. december  

 1997 og finder anvendelse på sygefravær, hvor første fraværsdag er denne dag  

 eller senere, jf. dog stk. 2.
 Stk. 2.  § 1, nr. 3, træder i kraft den 1. april 1998 og  

 finder anvendelse på personer, der denne dato eller senere er omfattet af  

 dagpengelovens regler om varighedsbegrænsning.
 Stk. 3.  I 1998 sker modregning af arbejdsgiverbidrag  

 efter § 25, stk. 5, første gang ved modregning i ATP-kompensationen på  

 grundlag af ATP-bidrag i perioden 23. februar-22. maj 1998.
Givet på Amalienborg, den 3. december  

 1997 Under Vor Kongelige Hånd og Segl Margrethe R.
