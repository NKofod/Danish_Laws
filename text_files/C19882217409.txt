(Til rektorerne ved lærerseminarierne) I konsekvens af ændringen af 6. juli 1988 af bekendtgørelse nr. 369 af 11.  

 juni 1986 om uddannelse af lærere til folkeskolen foretages følgende  

 ændringer i cirkulæret:
 1. Punkt 1, a, affattes således:
»Seminariet skal tilbyde kurset i et omfang af 4 årsugetimer (8  

 semesterugetimer), i alt 112 timer.
Timetallet kan efter rektors bestemmelse  

 fraviges med højst 20%.« 2. Punkt 1, c, affattes således:
»I tilknytning til kursus gennemføres praktikundervisning ved  

 institutioner eller kursus for voksenundervisning.« Ændringerne har virkning fra 1. august 1988, dog kan timetallet i henhold  

 til punkt 1 ikke fraviges med mere end 10% i kurser, hvor undervisningen  

 påbegyndes i undervisningsåret 1988/89 eller er påbegyndt tidligere.
 Undervisningsministeriet, den 26.  

 september 1988.
 P.d.v.
