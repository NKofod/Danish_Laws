Indholdsfortegnelse * Lidelsen * Anerkendelse af karpaltunnelsyndrom efter erhvervssygdomsfortegnelsen * Konference om karpaltunnelsyndrom * Erhvervssygdomsudvalgets praksis * Eksempler fra Erhvervssygdomsudvalgets praksis * Ingen ændringer af erhvervssygdomsfortegnelsen Bilagsmateriale (* 1) -------------- * Lidelsen Der findes ikke noget dansk ord for »karpaltunnelsyndrom«.
Lidelsen skyldes påvirkning eller afklemning af håndens midternerve  

 (nervusmedianus) i den såkaldte karpaltunnel på håndleddets bøjeside.
Gennem  

 denne »tunnel« passerer foruden midternerven også 9 sener.
Ved  

 »pladsmangel« kan der opstå tryk på nerven, og det er symptomerne  

 herpå, der kaldes karpaltunnelsyndrom.
Symptomerne er smerter og føleforstyrrelser på nogle af fingrene.
Lidelsen  

 kan også medføre nedsat kraft og bevægelighed af specielt tommelfingeren.
Karpaltunnelsyndrom kan have både arbejdsbetingede og ikke-  

 arbejdsbetingede årsager, og lidelsen opstår i mange tilfælde uden kendt  

 årsag.
Forskellige faktorer kan øge risikoen for at udvikle  

 karpaltunnelsyndrom, fx sukkersyge, traumer mod håndleddet og graviditet.
Efter fortegnelsen over erhvervssygdomme kan Arbejdsskadestyrelsen  

 anerkende karpaltunnelsyndrom som en erhvervssygdom, hvis lidelsen er  

 forårsaget af vedvarende højfrekvente vibrationer, fx arbejde med vibrerende  

 værktøj.
Det fremgår af § 2, gruppe E, pkt. 5, i erhvervssygdomsfortegnelsen.  

 Der henvises i øvrigt til Arbejdsskadestyrelsens vejledning om  

 vibrationslidelser.
Arbejdsskadestyrelsen kan også anerkende karpaltunnelsyndrom som følge af  

 en seneskedehindebetændelse, der opfylder betingelserne for anerkendelse  

 efter § 2, gruppe E, pkt. 6 a, i fortegnelsen.
I dette tilfælde opfattes  

 lidelsen som en komplikation til seneskedehindebetændelsen.
* Anerkendelse af karpaltunnelsyndrom efter forelæggelse for  

 Erhvervssygdomsudvalget Hvis der ikke er mulighed for at anerkende efter fortegnelsen, kan  

 Erhvervssygdomsudvalget i den konkrete sag indstille til  

 Arbejdsskadestyrelsen, at lidelsen alligevel anerkendes.
Det er en  

 forudsætning, at lidelsen må anses for udelukkende eller i overvejende grad  

 at være forårsaget af arbejdets særlige art.
Det følger af § 10, stk. 1, nr.  

 2, i lov om forsikring mod følger af arbejdsskade Erhvervssygdomsudvalget har gennem længere tid drøftet, hvornår  

 karpaltunnelsyndrom skal kunne anerkendes som arbejddskade som følge af andre  

 arbejdsmæssige belastninger end dem, som er nævnt i fortegnelsen, og i givet  

 fald hvilke betingelser, der da skulle opstilles.
Konference Lovgivningen om arbejdsskadeforsikring bygger på, at der skal være  

 sammenhæng mellem en lidelse og en påvirkning på arbejdet, for at lidelsen  

 kan anerkendes som erhvervssygdom.
Der er således afgørende, at der kan  

 påvises en årsagssammenhæng.
Erhvervssygdomsudvalget har ønsket at få et bredere lægevidenskabeligt  

 grundlag for at vurdere mulige årsager til karpaltunnelsyndrom.
Derfor  

 afholdt Arbejdsskadestyrelsen i foråret 1995 en konference, hvor blandt andre  

 en række lægevidenskabelige specialer var repræsenterede.
 Fra lægelig side blev der på konferencen redegjort for lidelsens anatomi,  

 forekomst, arbejdets betydning, objektive fund og behandling.
Der er i de senere år foretaget en del lægevidenskabelige undersøgelser  

 for at belyse lidelsens forekomst og årsager.
Ud fra en samlet vurdering af  

 undersøgelserne er der holdepunkter for at antage, at gentagne (repetitive)  

 og kraftbetonede håndledsbevægelser kan forårsage karpaltunnelsyndrom.
Det er  

 imidlertid ikke muligt ved hjælp af talangivelser at redegøre for, hvor  

 kraftbetonet arbejdet skal være, eller hvor hurtige de repetitive bevægelser  

 skal være, for at lidelsen kan opstå som følge af arbejdet.
 Der var blandt de deltagende læger på konferencen diskussion om, hvor  

 sikkert man kan udtale sig om sammenhængen mellem lidelsen og bestemte  

 arbejdsmæssige påvirkninger.
 Fra arbejdsmedicinsk side blev det gjort gældende, at epidemiologiske  

 undersøgelser giver grundlag for at antage, at der er en overrisiko for  

 karpaltunnelsyndrom ved kraftfulde, repetitive arbejdsbevægelser.
 Fra anden lægelig side blev det anført, at der ikke er videnskabeligt  

 grundlag for at opstille kriterier, der kan siges at godtgøre sammenhæng  

 mellem lidelse og arbejde.
Hvad angår diagnosen vil det for 2/3 af patienternes vedkommende være  

 indlysende, at de har lidelsen, medens det for den resterende 1/3 klinisk kan  

 være svært at vurdere, om de har lidelsen.
En nervefunktionsundersøgelse kan  

 i mange tilfælde være nyttig, men resultatet vil ikke altid være  

 sammenfaldende med de kliniske fund.
 Der henvises til de indlæg, der blev holdt på konferencen, og som er  

 optaget som bilag. (kun i den trykte udgave).
* Erhvervssygdomsudvalgets praksis Erhvervssygdomsudvalget har på baggrund af erfaringerne fra behandlingen  

 af sagerne og oplysningerne fra konferencen på ny drøftet spørgsmålet om  

 kriterierne for anerkendelse af karpaltunnelsyndrom, når der har været tale  

 om håndledsbelastende arbejde.
Det er fortsat Erhvervssygdomsudvalgets praksis at indstille, at lidelsen  

 bør anerkendes som en erhvervssygdom, når lidelsen er opstået efter tryk på  

 håndledsregion eller efter kraftbetonet og repetitivt håndledsbelastende  

 arbejde.
Det er en forudsætning, at der er den nødvendige dokumentation for  

 både arbejdsbelastningen og lidelsen.
* Eksempler fra Erhvervssygdomsudvalgets praksis Udvalget har indstillet et karpaltunnelsyndrom til anerkendelse hos en  

 person, der havde arbejdet som karosseribygger i adskillige år.
Han havde i  

 den overvejende del af arbejdstiden anvendt hammer, som han holdt i venstre  

 hånd med enden af skaftet placeret i hulhånden.
 Udvalget lagde vægt på, at der var tale om håndledsbelastende og monotont  

 arbejde, samt at nerven ved operation for karpaltunnelsyndrom fandtes  

 fladtrykt, hvilket måtte antages at skyldes påvirkning fra det anvendte  

 hammerskaft.
 Erhvervssygdomsudvalget har indstillet, at lidelsen anerkendes i et  

 tilfælde, hvor en slagteriarbejder dagligt skulle foretage 2.500  

 kraftbetonede snit.
 Udvalget fandt det overvejende sandsynligt, at lidelsen skyldtes arbejdets  

 særlige art, idet der havde været tale om både kraftbetonede og repetitive  

 bevægelser.
 I mange sager går Erhvervssygdomsudvalgets indstilling på, at lidelsen  

 ikke bør anerkendes som erhvervssygdom.
Af fællestræk for disse sager kan nævnes, at udvalget i ca. halvdelen af  

 tilfældene har lagt vægt på, at der ikke har været tale om håndledsbelastende  

 arbejde.
I enkelte tilfælde har udvalget tilføjet, at arbejdet ikke har  

 indebåret tryk mod håndledsregionen.
 Udvalget har i flere sager lagt vægt på, at der ikke har været tale om  

 tilstrækkeligt kraftbetonet arbejde.
 I nogle tilfælde har udvalget lagt vægt på, at der var tale om faktorer  

 som fx sukkersyge, traumer mod håndleddet og graviditet, der fremmer risikoen  

 for lidelsens opståen.
 Erhvervssygdomsudvalget har i et tilfælde afvist at anerkende  

 karpaltunnelsyndrom hos en kvinde, der i godt et år havde været ansat på et  

 fjerkræslagteri, hvor hun havde været beskæftiget med opskæring af kyllinger.  

 Udvalget lagde vægt på, at lidelsen var dobbeltsidig, uanset at der var tale  

 om en overvejende ensidig belastning, og at symptomerne opstod efter kort  

 tids ansættelse.
* Ingen ændringer af erhvervssygdomsfortegnelsen Erhvervssygdomsudvalgets seneste overvejelser er mundet ud i, at der ikke  

 er grundlag for at foreslå, at fortegnelsen over erhvervssygdomme ændres ved  

 at tilføje, at lidelsen kan opstå som følge af repetitivt og kraftbetonet  

 arbejde.
Dette skyldes, at udvalget ikke finder, at der er tilstrækkelig  

 videnskabeligt grundlag til, at der kan opstilles kriterier, der kan siges at  

 godtgøre sammenhæng mellem lidelsen og arbejdet.
 Hvis Arbejdsskadestyrelsen på grundlag af de indhentede oplysninger i den  

 konkrete sag vurderer, at der er tale om repetitive og kraftbetonede  

 håndledsbevægelser, som kan sammenlignes med de ovenfor beskrevne anerkendte  

 sager, vil styrelsen forelægge sagen for Erhvervssygdomsudvalget.
