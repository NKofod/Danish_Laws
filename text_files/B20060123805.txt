Bekendtgørelse  

 om behandling hos læge i praksissektoren I medfør af §§ 59, stk. 3 og 64, stk. 3 og  

 4, i sundhedsloven, lov nr. 546 af 24. juni 2005, fastsættes:
Almen lægehjælp til gruppe 1-sikrede personer § 1.  

  

 Personer,  

 der er omfattet af sikringsgruppe 1, skal vælge alment praktiserende læge,  

 der  

 er tilsluttet landsoverenskomst om almen lægegerning indgået mellem  

 Regionernes  

 Lønnings- og Takstnævn og Praktiserende Lægers Organisation, og meddele dette  

 valg til bopælskommunen.
Gruppe 1-sikerede personer mellem 15 og 18 år kan  

 vælge alment praktiserende læge uden samtykke fra forældremyndighedens  

 indehaver  

 eller værge.
Stk. 2.  

  

 Gruppe  

 1-sikrede personer kan skifte læge ved henvendelse til bopælskommunen med  

 virkning senest 14 dage efter, bopælskommunen har modtaget skriftlig  

 anmodning  

 herom.
Når der foreligger særlige omstændigheder, kan lægeskifte finde sted  

 herudover i overensstemmelse med regler, der er fastsat i landsoverenskomst  

 om  

 almen lægegerning.
Stk. 3.  

  

 Personer, der ved tilflytning fra  

 udlandet vælger sikringsgruppe 1, og personer, der overflyttes til  

 sikringsgruppe  

 1 fra anden sikringsgruppe, skal af bopælskommunen opfordres til at vælge  

 læge  

 i overensstemmelse med reglerne i landsoverenskomst om almen lægegerning.
Har  

 den gruppe 1-sikrede person ikke valgt læge inden 8 dage fra tidspunktet for  

 opfordringen hertil, tildeler bopælskommunen den pågældende en læge.
 Stk. 4.  

  

 Valg af  

 læge og lægeskifte sker i øvrigt i overensstemmelse med de regler, der er  

 fastsat i landsoverenskomst om almen lægegerning.
§ 2.  

  

 G  

 ruppe 1-sikrede personer har ret til vederlagsfri behandling hos  

 den valgte alment praktiserende læge i overensstemmelse med de regler, der er  

 fastsat i landsoverenskomst om almen lægegerning.
Behandling omfatter også  

 forebyggende helbredsundersøgelser og lignende, for så vidt der foreligger  

 overenskomst om vilkår for lægens ydelser i sådanne tilfælde.
 Stk. 2.  

  

 Gruppe  

 1-sikrede personer bosat på øer, hvor der ikke er etableret lægepraksis, og  

 personer, der af registreringsmæssige årsager ikke kan tilmeldes en læge, har  

 dog adgang til at søge behandling hos enhver alment praktiserende læge, der  

 har  

 tilsluttet sig landsoverenskomst om almen lægegerning.
 Stk. 3.  

  

 Gruppe  

 1-sikrede personer har ret til at søge vederlagsfri behandling hos enhver  

 alment praktiserende læge, der har tilsluttet sig landsoverenskomst om almen  

 lægegerning, i tilfælde af pludselig opstået eller forværret sygdom,  

 ulykkestilfælde  

 og lignende, hvor den gruppe 1-sikrede person opholder sig midlertidigt uden  

 for den valgte læges praksisområde, eller hvor det er en anden person end den  

 sikrede, der skaffer adgangen til lægen.
 § 4.  

  

 Undersøgelse og behandling bør  

 foregå i lægens konsultation, medmindre sygdommen eller forholdene i øvrigt  

 efter lægens skøn nødvendiggør sygebesøg.
Stk. 2.  

  

 Behandling, som kræves uden for  

 lægens sædvanlige konsultationstid skal betales af den sikrede selv.
Herfra  

 undtages dog behandling ved pludselig opstået eller forværret sygdom,  

 ulykkestilfælde  

 og lignende, der nødvendiggør øjeblikkelig behandling.
 Stk. 3.  

  

 Lægebetjeningen  

 af de sikrede personer udenfor lægens sædvanlige konsultationstid varetages  

 af  

 lægevagtordningen.
Speciallægehjælp til gruppe 1-sikrede personer § 5.  

  

 Gruppe  

 1-sikrede personer har ret til vederlagsfri behandling hos praktiserende  

 speciallæge,  

 der er tilsluttet overenskomst vedrørende speciallægehjælp indgået mellem  

 Regionernes Lønnings- og Takstnævn og Foreningen af Speciallæger, når  

 behandlingen sker efter henvisning fra den alment praktiserende læge, jf. dog  

 stk. 2-3. Gruppe 1-sikrede personer har ret til vederlagsfri behandling  

 i  

 overensstemmelse med de regler, der er fastsat i overenskomst vedrørende  

 speciallægehjælp, også for så vidt angår eventuelle begrænsninger i antallet  

 af  

 besøg, konsultationer eller behandlinger.
 Stk. 2.  

  

 Gruppe  

 1-sikrede personer har, uden henvisning fra alment praktiserende læge, ret  

 til  

 vederlagsfri behandling hos praktiserende speciallæge vedrørende  

 øjenlægehjælp  

 (oftalmologi), ørelægehjælp (otologi)  

 samt  

 hos speciallæge i gynækologi og obstetrik vedrørende svangerskabsafbrydelse  

 inden udløbet af 12. uge.
 Stk. 3.  

  

 Gruppe  

 1-sikrede personer har, uden henvisning fra alment praktiserende læge, men  

 efter henvisning fra praktiserende speciallæge, ret til vederlagsfri  

 behandling  

 hos anden praktiserende speciallæge i nærmere bestemt omfang i  

 overensstemmelse  

 med de regler, der er fastsat i overenskomst vedrørende speciallægehjælp.
§ 6.  

  

 Gruppe 1-sikrede personer har ved behandling hos praktiserende  

 speciallæge, inden for hvis speciale der ikke findes overenskomst,  

 ret til  

 tilskud med 4/5 af regningens  

 beløb.
Bopælskommunen udbetaler tilskuddet på vegne af regionsrådet.
For at  

 få  

 tilskuddet udbetalt skal patienten fremsende en kvitteret og specificeret  

 regning til kommunen.
Stk. 2.  

  

 Der kan dog højst ydes 80 kr.  

 for den første konsultation og 30 kr. for hver efterfølgende konsultation i  

 samme sygdomstilfælde.
Inden for 12 på hinanden følgende måneder ydes højst  

 260  

 kr. til konsultationer i hvert speciale.
For operation ydes refusion til  

 første  

 konsultation med et beløb på indtil 100 kr.
Almen lægehjælp og speciallægehjælp til  

 gruppe-2-sikrede personer § 7.  

  

 Personer,  

 der har valgt sikringsgruppe 2, har adgang til at søge  

 behandling hos enhver læge og til at søge behandling hos enhver speciallæge  

 uden henvisning fra alment praktiserende læge.
Behandlingen ydes i øvrigt på  

 samme vilkår og med de samme begrænsninger som ved behandling af gruppe  

 1-sikrede personer.
Stk. 2.  

  

 Gruppe 2-sikrede personer har  

 ret til tilskud til delvis dækning af udgifter til behandling hos læge og hos  

 speciallæge svarende til det beløb, som en gruppe 1-sikret person ville have  

 ret til for tilsvarende behandling.
Indeholder overenskomst vedrørende  

 speciallægehjælp begrænsninger for konsultationer, gælder tilsvarende for  

 gruppe 2-sikrede personer.
Ved fortsat behandling herudover ydes refusion  

 efter  

 reglerne om lægehjælp i almen praksis.
Stk. 3.  

  

 Gruppe  

 2-sikrede personer betaler direkte til lægen den del af honoraret, som  

 regionsrådet ikke afholder.  

 Til gruppe 2-sikrede personer, der har fået behandling hos en  

 læge, der ikke har tilsluttet sig overenskomst, udbetaler bopælskommunen  

 tilskuddet på vegne af regionsrådet.
Tilskuddet er betinget af, at den  

 sikrede  

 person fremsender en kvitteret og specificeret regning, som er udstedt  

 af  

 den behandlende læge eller den klinik lægen er ansat på, til bopælskommunen.  

 Tilskuddet kan ikke overstige regningens beløb.
Fællesbestemmelser § 8.  

  

 De sikrede personer skal ved  

 henvendelse til alment praktiserende læge eller til praktiserende speciallæge  

 forevise gyldigt sundhedskort eller anden særlig legitimation.
 § 9.  

  

 Bopælsregionen  

 afholder udgifter til  

 behandling  

 efter denne bekendtgørelse.
 Stk. 2.  

  

 Bopælsregionen  

 afholder ikke  

 udgifter til  

 behandling efter denne bekendtgørelse  

 som  

 en læge yder til sig selv, sin ægtefælle eller hjemmeboende børn, der er  

 under 15 år, jf. § 1, stk. 1.
 § 10.  

  

 Personer, der har  

 ret til ydelser i praksissektoren i medfør af EF-retten eller internationale  

 aftaler,  

 har under ophold her i landet ret til behandling hos praktiserende læge på  

 samme vilkår som gruppe 1-sikrede personer.
 Stk. 2.  

  

 Ved  

 EF-retten eller internationale aftaler forstås Rådets forordning (EØF) nr.  

 1408/71 om anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter inden  

 for  

 Fællesskabet, og den dertil knyttede forordning (EØF) nr. 574/72 om  

 gennemførelse af forordning nr. 1408/71, aftalen om det Europæiske Økonomiske  

 Samarbejde (EØS-aftalen), Nordisk Konvention om Social Sikring og aftalen  

 mellem De Europæiske Fællesskaber, dets medlemsstater og Schweiz om fri  

 bevægelighed for personer.
 § 11.  

  

 Bekendtgørelsen træder i kraft  

 den 1. januar 2007.
 Stk. 2.  

  

 Samtidig ophæves bekendtgørelse  

 nr. 180 af 18. marts 2003 om adgang til lægehjælp efter sygesikringsloven.
 Stk. 3.  

  

 I de bestemmelser  

 i denne bekendtgørelse, hvor der refereres til landsoverenskomsten imellem  

 Regionernes Lønnings- og Taktsnævn og Praktiserende Lægers Organisation,  

 henvises, indtil der er indgået en overenskomst mellem disse parter, til  

 landsoverenskomsten  

 mellem Sygesikringens Forhandlingsudvalg og Praktiserende Lægers  

 Organisation.
 Stk. 4.  

  

 I de  

 bestemmelser i denne bekendtgørelse, hvor der refereres til overenskomsten  

 mellem  

 Regionernes Lønnings- og Taktsnævn og Foreningen af Speciallæger, henvises,  

 indtil der er indgået en overenskomst mellem disse parter, til overenskomsten  

 imellem Sygesikringens Forhandlingsudvalg og Foreningen af Speciallæger.
