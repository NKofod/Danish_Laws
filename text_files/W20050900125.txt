 Pressenævnet  

 bemærkede, at redaktøren - i overensstemmelse med det almindelige princip om  

 redaktørens  

 ret til at redigere mediet - er berettiget til at beslutte, hvad der skal  

 bringes i bladet, og bladet var således ikke forpligtet til at bringe klagers  

 læserbreve.
Pressenævnet  

 fandt ikke, at det forhold, at klagers læserbreve var svar på en række  

 læserindlæg, der var rettet mod ham, kunne føre til et andet resultat.
Nævnet  

 bemærkede, at læserindlæggene var en reaktion på et læserbrev, som klager  

 tidligere havde fået bragt.
Kendelse  

 fra Pressenævnet i sag 2004-6-12 [K] har klaget til Pressenævnet, idet han finder, at Fyns Amts  

 Avis har handlet i strid med god presseskik ved at undlade at bringe to  

 læserbreve.
 Den 9. december 2003 bragte Fyns Amts Avis et læserbrev  

 forfattet af [K], hvori det hed:
  

  

 Skandaler, der ikke  

 undrer Han fylder meget i medierne  den omstridte borgmester i  

 Rudkøbing.
Ikke en uge  endda dage  uden, at Johan Norden er  

 involveret i  

 skandalesager.
Det må da virke påfaldende på de fleste! Men det overrasker  

 ikke  

 mig, som har haft en viden om JN i mange år og uvægerligt måtte stille  

 spørgsmålet:  

 Hvordan skal han da komme godt fra det (borgmesterposten) henset til  

 hans  

 ballast! Herregud! Han gik i skole til og med gymnasiet, hvor meget af  

 hans tid gik med at docere den sygelige vestrefløjspolitik, der dominerede  

 Svendborg Gymnasium som en svøbe.
Det var i 70erne, hvor det nye  

 amtsgymnasium  

 blev overmalet med rød maling og lofterne sodmalet Ho Chi-Minh.
Og hvor  

 rektor  

 Sneeskov blev revet ned af talerstolen, mens elever besatte den og råbte  

 Rød  

 front! Det var også her ideerne til de store hus- besættelser i  

 København blev  

 udtænkt og iværksat af elever, og når man så også skulle spille på kagedåse  

 og  

 råhygge, blev der ikke megen tid til lektier og lærdom! Som politimand måtte  

 jeg/vi så prøve at finde gerningsmændene til hærværket.
Hvorfor Johan Norden  

 søgte ind til politiet, er for mig en gåde, for det var  

 ikke-lige-ham! Hans  

 bil var overklistret med alle Nej-bevægel- sernes mærkater, og sine skuffer  

 forsynede han med Røde Johan-skilte! Og han fortsatte sin syge  

 venstrefløjsagitatoriske  

 linie og dyrkede stor mødeaktivitet, hvor det nu kunne lade sig gøre i  

 tjenesten.
Det politimæssige måtte så vente.
Mange ældre kolleger efterlyste  

 initiativ rent politimæssigt hos JN, men det udeblev.
I modsætning til ham  

 repræsenterede jeg det bestå- ende, passede mit arbejde 110 procent, og det  

 irriterede åben- bart JN, for pludselig ville han ikke tale med eller hilse  

 på  

 mig mere og begyndte at spytte på gulvet foran mig, når vi mødtes på gangene,  

 samt udtalte: Føj for fanden! Når jeg som kaptajn og kompagnichef for politihjemmeværnet mødte  

 på politigården i HJV-uniform, sagde JN altid: Nå, skal du ud og slå  

 ihjel!  

 Ude i politigården holdt hans bil med mærkaten Nej til Nato! Johan Norden blev et meget dårligt og ondt bekendtskab i de 37 år,  

 jeg var i politiet, og jeg kan ikke undlade at tænke på, om han stadig  

 spytter  

 på gulvet ved visse lejligheder i Rudkøbing Byråd. Den 11. december 2003 bragte Fyns Amts Avis tre læserbreve som  

 reaktion på [K]s læserbrev.
I læserbrevene hed det:
  

  

 Kvalmende Hvor kvalmende at læse indlægget fra [K] den 9. dec., der denne  

 gang sviner Johan Norden til i bedste [K]-stil.
Han, hvis indlæg kun bærer  

 præg  

 af en ting, et ubændigt had mod de mennesker, der har gjort ting på en anden  

 måde, end [K] ville have gjort.
 [K]s indlæg må vel også læses som en kritik af hver eneste  

 langelænder, der har sat Norden i borgmesterstolen.
Indholdet taler for sig selv, så det vil jeg ikke kommentere.  

 Jeg vil hellere overbevise redaktionen om, at selv ytringsfrihed må have  

 grænser.
Her er det i al fald overskredet med en vægt, der må kunne føre til  

 overvejelser i Fyens Amts Avis.
Det kan ikke være FAA ubekendt, at [K] ikke  

 kan  

 lide andre politiske synspunkter end sine egne.
Det er i hvert tilfælde  

 grundigt bevist med omtalte indlæg.
Dette indlæg er ikke blot et angreb på  

 den  

 politik, som den langelandske politiker står for, men et personligt, plat og  

 perfidt  

 angreb på mennesket, Johan Norden.
 Mit indlæg er kun en konstatering af, at jeg som læser finder  

 grænsen overskredet på en så perfid måde, at der ikke kan påberåbes  

 ytringsfrihed som argument for at trykke indlægget.
Jeg vil ikke hævde, at [K] skulle skamme sig, for det begreb  

 kender han nok ikke.
Redaktionen skulle derimod overveje, om ikke grænsen er  

 overskredet.
Det synes jeg.
 Med al mulig risiko for en personlig tilsvining skriver jeg  

 indlægget, og lad mig straks erkende, at jeg har en 20 år gammel fartbøde.  

 Den  

 må kunne give [K] stof nok til næste indlæg.
God jul til redaktionen.
Til [K]: Føj for et had!   

  

 Hvor går avisens nedre  

 grænse? At læserbrevsskribent [K] ikke har nogen nedre grænse for, hvad  

 han kan tillade sig at skrive i sine læserindlæg er enhver abonnent på Fyens  

 Amts Avis bekendt.
Det kan der næppe ændres på.
Men hvor går avisens grænse for hvad den vil bringe på tryk? [K]s  

 indlæg tirsdag om borgmester Johan Nordens ungdom og tidligere arbejde som  

 kollega til [K] var så direkte personligt, ondt, hadsk, udokumenteret og  

 modbydeligt, at det overskrider enhver anstændig grænse.
Såvel at skrive det,  

 men næsten endnu værre: At avisen vælger at bringe det.
Hvor går grænsen for, hvad en person kan tillade sig at skrive  

 og få trykt og dermed offentliggjort om tredje person i Fyns Amts Avis? Et af  

 pressen ofte brugt argument er, at da der her er tale om en offentlig person  

   

 en borgmester  er grænserne udvidede.
Det holder ikke i dette tilfælde.  

 For  

 her er ikke tale om oplysninger, der på nogen måde er relevant for Johan  

 Norden  

 i hans egenskab af folkevalgt.
Der er alene tale om en tilsmudsning af en  

 person.
Indlægget burde være afvist.
Hvis avisen imidlertid virkelig  

 ønsker at bringe den slags, mener jeg, det er uanstændigt ikke samtidigt at  

 bede om en kommentar fra den forurettede.
 Gør debatredaktøren sig overvejelser? Hvis ja, da hvilke? Det  

 kunne være forfriskende, om avisen rent faktisk vil svare på disse spørgsmål.
Det frie ord har i avisen  

 vide rammer, men skal naturligvis leve op til lovgivningen på området.
Det  

 ved  

 om nogen Poul Henrik Harritz, der som bekendt selv er uddannet journalist.
Red.   

  

 Få bearbejdet dine mange  

 traumer! Det var dog en forfærdelig smøre fra [K]  igen! Hvorfor blander du dig overhovedet i, hvordan Rudkøbings  

 borgmester varetager sit af borgerne valgte embede? Er der ikke flere sager i din egen kommune, du kan falde over? Hvis jeg havde været kollega til dig med det menneskesyn du  

 besidder, ville jeg også have taget kraftigt afstand fra dig og dine  

 synspunkter.
Metoder og beskyldninger er helt dine udlægnin- ger, og ikke  

 verificeret af andre! Du har ikke sat dig ret meget ind i, hvad der foregår i  

 Rudkøbing Kommune, endsige hvad der er en borgmesters ansvar, og hvad han  

 bliver pålagt af sine politisk demokratisk medvalgte.
Sådan fungerer  

 demokratiet altså! Et vink til dig: Få bearbejdet de mange traumer, du øjensynligt  

 bærer rundt på.
Måske vil også du så få en glædelig og rolig jul på trods af  

 dit menneskesyn, og vi borgere i Rudkøbing Kommune kan fortsætte vores dialog  

 med de politikere, vi har valgt  og gerne uden din utilstedelige  

 indblanding! Den 11. december 2003 anmodede [K] Fyns Amts Avis om at bringe  

 følgende læserbrev:
Kort og Godt! Poul H.
Harritz: Fyns Amts Avis har svaret dig på udmærket måde.  

 Hvis Johan Norden var et anstændigt menneske, ville han for længst have  

 beklaget  

 sin infame og tåbelige adfærd over for mig (og sin arbejdsplads) de sidste 7  

 år  

 af min ellers gode polititid.
Du skal nok ikke forvente det, men chancen har  

 han nu! Eva Knudsen, Strynø, følger tilsyneladende ikke med i, hvad der  

 sker i det kommunale i Rudkøbing.
I stedet og fordi hun ikke har andet skyts,  

 kører hun frem med det sædvanlige om menneske- syn og traumer.
Jeg kan med  

 lige  

 så god ret skrive, at Eva Knudsen vist lider af ø-kuller.
Kaj Toftegaard Jacobsen (S) sidder tilsyneladende stadig fast i  

 betonen og sludrer i sit kvalmende indlæg i et forsøg på at støtte kammeraten  

 i  

 Rudkøbing.
Vi mangler vist kun Pauli Høegh nu? De 3 skribenter har vist overset, at JN med sin adfærd på  

 politigården som ny mand ikke lige signalerede etik og samarbejde, men  

 konfrontation.
Noget som var synligt lige fra politimesteren til yngste  

 kontorelev; en adfærd JN tilsyneladende fortsætter med. Ved brev af 12. december 2003 afviste Fyns Amts Avis at bringe  

 indlægget med henvisning til, at indholdet var en gentagelse af det tidligere  

 indlæg.
 Den 13. december 2003 bragte Fyns Amts Avis endnu et læserbrev  

 som reaktion på [K]s læserbrev af 9. december 2003. I læserbrevet hed det:
  

  

 Nej, ikke igen! Nej, ikke igen! Sådan var reaktionen efter at have læst Sorte-[K]s sidste  

 epistel i Fyens Amts Avis, hvor han på sin sædvanlige perfide og  

 menneskefjendske  

 måde får spyttet en masse galde ud.
 Ofret var denne gang hans tidligere kollega på politigården i  

 Svendborg Johan Norden, p.t. borgmester i Rudkøbing.
Kære [K], kun et spørgsmål? Hvorfor? Hvilken relevans har det, at uskyldige læsere af Fyns Amts Avis  

 skal opleve at du bruger god debatplads på et personligt overfald på en  

 offentlig person.
Og så med nogle forhold som overhovedet ikke har sammenhæng  

 med hans nuværende job.
 Jeg tror, at vi er mange der venter på et svar.
Nå ja, og så en undskyldning til Johan Norden.
Men det sidste er  

 nok for meget forlangt for dig.
 Og til debatredaktør Krebs.
 Svaret til Poul Henrik Harritz om avisens nedre grænse er for  

 slapt.
Ja, der er ytringsfrihed.
Ja, det frie ord skal have vide  

 rammer.
Men hvor går grænsen? Det spørgsmål kunne også være interessant  

 at få svar på. Ved brev af 14. december 2003 anmodede [K] Fyns Amts Avis om at  

 bringe følgende læserbrev:
 Kort og godt.
Kammerateriet florerer tilsyneladende stadig og  

 støttepædagogerne har travlt med pennen.
Det er tydeligt, at de totalt  

 overser,  

 at det af mig beskrevne var hverdag på politigården gennem flere år, og at de  

 ansatte  lige fra politimesteren til yngste elev  var tilskuere  

 til et totalt  

 ændret arbejdsmiljø og ellers god arbejdsplads.
 Det, jeg reelt har fortalt, er det mærkelige, at en nytilkommen  

 kollega i sin egen politiske ophøjethed, tilsidesatte kollegiale hensyn, etik  

 og samarbejde og straks ønskede konfrontation  en konfrontation, som  

 jfr.  

 pressen tilsyneladende fortsætter i Byrådet i Rudkøbing.
Dette er et svar til- og med Røde Kim Barren.
Husk lige at vende  

 skråen inden I begiver jer ud i noget, som I ikke har kendskab til! Den 15. december 2003 bragte Fyns Amts Avis et læserbrev, der  

 primært kommenterede den redaktionelle bemærkning i læserbrevet den 11.  

 december 2003.
 Ved brev af 17. december 2003 afviste Fyns Amts Avis at bringe [K]s  

 læserbrev og henviste til begrundelsen i brev af 12. december 2003.
 [K] har anført, at Fyns Amts Avis har handlet i strid med god  

 presseskik ved at undlade at bringe de to læserbreve, som var hans svar på  

 fem  

 læserindlæg, der var vendt mod ham.
Fyns Amts Avis har anført, at de to læserbreve fra [K] ikke  

 indeholdt noget nyt i forhold til hans læserbrev af 9. december 2003, der  

 indeholdt et personligt angreb på Rudkøbings borgmester Johan Norden.  

 Læserbrevet af 9. december 2003 affødte en række reaktioner, bl.a. fra Johan  

 Norden.
Begge parter har således haft lejlighed til at ytre sig, og  

 debatredaktionen fandt det derfor betimeligt at afvise yderligere læserbreve  

 fra parterne.
I sagens behandling har følgende nævnsmedlemmer deltaget: Niels  

 Grubbe, David Trads, Kaare R.
Skou og Kirsten Dyregaard.
 Pressenævnet udtaler:
 I overensstemmelse med det almindelige princip om redaktørens  

 ret til at redigere mediet er redaktøren berettiget til at beslutte, hvad der  

 skal bringes i Fyns Amts Avis, og bladet er således ikke forpligtet til at  

 bringe [K]s læserbreve.
Pressenævnet finder ikke, at det forhold, at [K]s læserbreve var  

 svar på en række læserindlæg, der var rettet mod ham, kan føre til et andet  

 resultat.
Nævnet bemærker, at læserindlæggene var en reaktion på [K]s  

 læserbrev  

 af 9. december 2003.
 Pressenævnet finder således ikke, at Fyns Amts Avis har handlet  

 i strid med god presseskik.
 Afgjort den 18. maj 2004.
