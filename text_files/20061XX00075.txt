Skriftlig fremsættelse (15. november 2006) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om almene boliger m.v. (Den almene sektors midler,  

 sammenlægning  

 af boligorganisationer og indberetning af data til en boligportal) (Lovforslag nr.
L 81) Lovforslaget udmønter boligaftalen af 5. november 2006 mellem  

 regeringen, Dansk Folkeparti og Det Radikale Venstre om anvendelse af den  

 almene sektors midler og den fremtidige styring, og ønskes vedtaget inden jul  

 med henblik på ikrafttræden den 1. januar 2007 og den 1. januar 2008.
Lovforslaget indebærer, at den almene boligsektors midler  

 fortsat skal anvendes til en bred indsats til gavn for både nuværende og  

 kommende lejere.
Der afsættes midler til en forstærket renovering af det  

 almene  

 byggeri, således at der sikres en tidssvarende kvalitet, som gør de almene  

 boliger attraktive for en bredere kreds af boliger og dermed også kan styrke  

 indsatsen for at vende udviklingen i de problemramte områder.
 Lovforslaget indeholder således forslag om at forhøje  

 Landsbyggefondens ramme til renovering af almene boliger i 2007 og 2008 fra  

 1.500 mio. kr. til 2.400 mio. kr. årligt, og at forlænge fondens ramme i  

 årene  

 2009-2012 med 2.400 mio. kr. årligt, hvoraf mindst 150 mio. kr. årligt skal  

 anvendes til forbedring af handicaptilgængeligheden.
 Hertil kommer, at der i årene 2007-2010 afsættes en årlig ramme  

 på 400 mio. kr. til en social og forebyggende indsats i de problemramte  

 boligområder, hvoraf indtil 200 mio. kr. kan anvendes til målrettede  

 huslejenedsættelser.
Linien fra boligaftalen fra 2002 og 2005 videreføres, hvorefter  

 Landsbyggefonden skal bidrage til nybyggeriet.
Det indgår således i  

 lovforslaget, at landsbyggefonden skal bidrage med 25 pct. af ydelsesstøtten  

 til nye almene boliger med tilsagn i årene 2007-2010.
Der skal ske yderligere indbetalinger til Landsbyggefonden fra  

 de lokale dispositionsfonde.
Indbetalingerne fra udamortiserede lån til  

 Landsbyggefonden for byggerier med tilsagn før 1999 forhøjes, således at 2/3  

 indbetales til Landsbyggefonden, mens 1/3 indbetales til dispositionsfonden.  

 Dermed ligestilles byggerier med tilsagn før og efter 1999 og sikrer en bedre  

 fordeling af midlerne med henblik på en styrelse af renoverings- og  

 ghettoindsatsen  

 i de enkle boligafdelinger.
 Endelig foreslås ændrede regler for anvendelsen af midlerne i  

 dispositionsfondene, afsættelse af midler til innovation i byggeriet, bedre  

 mulighed for sammenlægning af boligorganisationer og obligatorisk  

 indberetning  

 af data til en boligportal.
 Lovforslaget har følgende hovedelementer:
1.  

 	  

 Fortsat  

 renovering 2.  

 	  

 Fortsat  

 social og forebyggende indsats samt huslejenedsættelser i problemramte  

 afdelinger 3.  

 	  

 Landsbyggefondens  

 bidrag til nybyggeri 4.  

 	  

 Yderligere  

 indbetaling af likvide midler til Landsbyggefonden 5.  

 	  

 Anvendelse  

 af midlerne i de lokale dispositionsfonde 6.  

 	  

 Innovation  

 i byggeriet 7.  

 	  

 Sammenlægning  

 af boligorganisationer 8.  

 	  

 Obligatorisk  

 indberetning af data til boligportal 9.  

 	  

 Teknisk  

 ændring Forslaget om Landsbyggefondens bidrag til nybyggeri skønnes at  

 medføre statslige mindreudgifter på 421 mio. kr. i 2007 og 2008 samt 366 mio.  

 kr. i 2009 og 2010.
 Forslaget om huslejetilskud skønnes at medføre statslige  

 mindreudgifter på 2 mio. kr. i 2007, 6 mio. kr. i 2008, 10 mio. kr. i 2009 og  

 14 mio. kr. i 2010, og kommunale mindreudgifter på 1 mio. kr. i 2007, 5 mio.  

 kr. i 2008, 8 mio. kr. i 2009 og 11 mio. kr. i 2010.
 Forslaget vil have positive miljømæssige konsekvenser, idet en  

 del af den foreslåede investeringsramme kan anvendes til miljøforbedrende  

 foranstaltninger.
 Forslaget indeholder ikke EU-retlige aspekter.
 Idet jeg i øvrigt henviser til lovforslaget og de bemærkninger,  

 der ledsager det, skal jeg anbefale forslaget til Tingets velvillige  

 behandling.
