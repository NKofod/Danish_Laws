Betænkning afgivet af Skatteudvalget den  

 25. oktober 2000 Betænkning over Forslag til lov om indgåelse af protokol  

 om ændring af dobbeltbeskatningsoverenskomsten mellem Danmark og  

 Belgien [af skatteministeren (Ole Stavad)] Venstres, Det Konservative Folkepartis, Dansk Folkepartis,  

 Centrum-Demokraternes, Kristeligt Folkepartis og Frihed 2000 s medlemmer af  

 udvalget har stillet et ændringsforslag til lovforslaget.
 Lovforslaget blev fremsat den 4. oktober 2000 og var til  

 1. behandling den 10. oktober 2000. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i to møder.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Ove Guldberg, Spanien.
Skatteministeren har over  

 for udvalget kommenteret den skriftlige henvendelse.
Spørgsmål Udvalget har stillet tre spørgsmål til  

 skatteministeren, som denne har besvaret skriftligt.
 Et mindretal i udvalget (S, SF, RV og EL)  

 indstiller lovforslaget til vedtagelse uændret.
Et andet mindretal i udvalget (V, KF, CD, KRF og  

 FRI) indstiller lovforslaget til vedtagelse med det stillede  

 ændringsforslag.
Hvis ændringsforslaget forkastes ved 2.  

 behandling, vil mindretallet stemme imod lovforslaget ved 3. behandling.
Et tredje mindretal i udvalget (DF) indstiller  

 lovforslaget til forkastelse ved 3. behandling.
Mindretallet vil  

 stemme for det stillede ændringsforslag.
 LH var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske bemærkninger  

 i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemningen i Folketingssalen.
Ændringsforslag Af	et flertal i udvalget (V, KF, DF, CD, KRF og FRI):
Til § 2 1) Efter 2. pkt. indsættes som nye punktummer:
»Dokumenterer en person, som senest den 4. oktober 2000  

 blev hjemmehørende i Belgien, og som på denne dato modtog  

 pension og andre ydelser, der er omfattet af den ny bestemmelse i artikel 18,  

 stk. 3, som indsat ved protokollens artikel 10, at skatten af dette  

 pensionsbeløb udgør et højere beløb end skatten  

 af pensionsbeløbet beregnet i henhold til belgisk skattelovgivning  

 ville udgøre, skal skatten nedsættes med det overskydende  

 beløb.
Hvis personen har anden skattepligtig indkomst, skal skatten af  

 pensionsbeløbet opgøres som forskellen mellem på den ene  

 side skatten af personens skattepligtige indkomst og den personlige indkomst  

 og på den anden side skatten af personens skattepligtige indkomst og  

 den personlige indkomst nedsat med pensionsbeløbet.
Hvis personen har  

 anden indkomst, der er skattepligtig til Belgien, skal skatten af  

 pensionsbeløbet beregnet efter belgisk skattelovgivning opgøres  

 som forskellen mellem på den ene side skatten af personens  

 skattepligtige indkomst og på den anden side skatten af personens  

 skattepligtige indkomst nedsat med pensionsbeløbet.« [Overgangsregel] Bemærkninger Til nr. 1 Ændringsforslaget svarer til det  

 ændringsforslag, som blev stillet til L 71, 1999-2000, jf.  

 Skatteudvalgets betænkning over L 71 af 2. februar 2000.
 Ændringsforslaget sikrer, at personer, der på  

 tidspunktet for lovforslagets fremsættelse var hjemmehørende i  

 Belgien, og som modtog pension fra Danmark, ikke beskattes hårdere end  

 efter de hidtil gældende regler med hensyn til pensioner.
Protokollen medfører, at personer i Belgien, der  

 modtager pension fra Danmark, i fremtiden skal betale dansk skat af denne  

 pension, hvor de hidtil har betalt belgisk skat.
For at undgå for store  

 ændringer i beskatningen for de personer, som allerede ved  

 lovforslagets fremsættelse var hjemmehørende i Belgien,  

 indeholder det fremsatte lovforslag en regel om, at disse personer kun skal  

 betale dansk skat af den del af deres private pension, der overstiger 40.000  

 kr.
Formålet med den ved ændringsforslaget  

 foreslåede overgangsregel er at sikre, at protokollen uanset  

 pensionsbeløbenes størrelse og uanset 40.000 kr.s-reglen ikke  

 medfører en forhøjelse af dansk beskatning, der er  

 større end nedsættelsen af belgisk beskatning som følge  

 af, at beskatningsretten til den private pension flyttes fra Belgien til  

 Danmark.
Herved undgås det fremsatte lovforslags tilbagevirkende  

 karakter.
Overgangsreglen er udformet således, at den danske skat af  

 den private pension beregnes som det beløb, som den danske  

 skattebetaling forøges med som følge af, at den private pension  

 i fremtiden indgår i dansk beskatning.
Tilsvarende skal den belgiske  

 skat af den private pension beregnes som det beløb, som den belgiske  

 skattebetaling nedsættes med som følge af, at den private  

 pension i fremtiden ikke indgår i belgisk beskatning.
Der sammenlignes  

 så mellem forhøjelsen af dansk skat og nedsættelsen af  

 belgisk skat.
 Der henvises vedrørende begrundelsen for den  

 tekniske udformning af ændringsforslaget til L 71   bilag 16  

 (1999-2000) (genomdelt med L 22 - bilag 1).
Jens Peter Vernersen (S) nfmd.  

  Thomas Adelskov (S)  Anna-Marie Hansen (S)    Helle  

 Christensen (S)  Hugo Sørensen (S)  

  Aage Frandsen (SF) Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  Mariann Fischer Boel (V)  

 fmd.  Svend Aage Jensby (V)  

 Flemming Kofod-Svendsen (KRF)  Flemming Hansen (KF)  

  Brian Mikkelsen (KF)  Klaus Kjær (DF)  

  Kim Behnke (FRI) Det Liberale Højre havde ikke medlemmer i  

 udvalget.
Folketingets sammensætning Socialdemokratiet (S) 64** Enhedslisten (EL) 5 Venstre, Danmarks Liberale Parti (V) 43** Kristeligt Folkeparti (KRF) 4 Det Konservative Folkeparti (KF) 16* Frihed 2000 (FRI) 4 Socialistisk Folkeparti (SF) 13 Det Liberale Højre (LH) 2 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 2 Det Radikale Venstre (RV) 7 *)  Heraf 1 medlem valgt på  

 Færøerne **) Heraf 1 medlem valgt i Grønland Bilag 1 Oversigt over bilag omdelt på L 22 Bilagsnr.
Titel Nogle af besvarelserne af udvalgsspørgsmål til L 71  

 (1999-2000) 2 Spm. 1 om teknisk udformning af ændringsforslag om eventuel  

 overgangsregel, til skatteministeren Spm. 2 om tilbagevirkende kraft, til skatteministeren Spm. 3 om tilbagevirkende kraft, til skatteministeren 3 Meddelelse om tidspunkt for betænkningsafgivelse m.v.
