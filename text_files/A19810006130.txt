(Ophævelse af fonde og ændring af  

 fordeling af provenuet af frigørelses- og afståelsesafgiften) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  I lov om frigørelsesafgift m.v. af fast ejendom,  

 jfr. lovbekendtgørelse nr. 301 af 12. juni 1970, som ændret senest ved lov  

 nr. 288 af 26. juni 1975, foretages følgende ændringer:
 1. § 17 affattes således:
"§ 17. Frigørelsesafgiften og afståelsesafgiften tilfalder den  

 primærkommune, hvori ejendommen ligger, og statskassen med halvdelen til  

 hver." 2. Efter § 17 indsættes som ny paragraf:
"§ 17A.
Midlerne i de pr. 31. december 1980 bestående amtskommunale  

 fonde for frigørelses- og afståelsesafgift kan anvendes til udredelse af  

 erstatninger efter by- og landzonelovens § 18a og til udlån til  

 primærkommunerne i amtskommunen til finansiering af byggemodningsarbejder og  

 andre foranstaltninger i forbindelse med bymæssig bebyggelse og til  

 finansiering af primærkommunens overtagelse af fast ejendom i henhold til §§  

 8 og 15.
 Stk. 2.  Midlerne i hovedstadsrådets pr. 31. december  

 1980 bestående fond for frigørelses- og afståelsesafgift kan anvendes til  

 udredelse af erstatninger efter by- og landzonelovens § 18a samt til udlån  

 til kommunerne i hovedstadsområdet til de i § 15 i lov om et hovedstadsråd  

 angivne formål.
Stk. 3.  De nærmere regler for lån i henhold til stk. 1  

 og 2 fastsættes af miljøministeren." 3. I § 18 indsættes som nyt stk. 1:
"De for den almindelige indkomstskat til staten gældende regler  

 finder anvendelse på frigørelses- og afståelsesafgiften, for så vidt de er  

 forenelige med bestemmelserne i denne lov." Stk. 1-2 bliver herefter stk. 2-3.
§ 2 Stk. 1.  Loven træder i kraft dagen efter  

 bekendtgørelsen i Lovtidende og har virkning fra den 1. januar 1981.
 Stk. 2.  De pr. 31. december 1980 bestående  

 primærkommunale fonde for frigørelses- og afståelsesafgift ophæves, og  

 fondens midler tilfalder primærkommunen.
 Stk. 3.  De afgiftsbeløb, hvormed amtskommunen har givet  

 henstand til den 1. januar 1981 eller senere, tilfalder statskassen.
