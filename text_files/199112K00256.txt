Nr LSF 256 Forslag til Lov om visse personalemæssige forhold i forbindelse med  

 overførsel af opgaver fra Telestyrelsen, Tele Sønderjylland A/S og Telecom  

 A/S til Tele Danmark Mobil A/S Fremsat af kommunikationsministeren (Torben Rechendorff) den 25. marts 1992 Vedtaget ved tredjebehandling den 9. april 1992 Lov nr. 289 af 29/04/1992 § 1. For statstjenestemænd ansat i Telestyrelsen, som ved lovens ikrafttræden eller på et tidspunkt indtil to år derefter overgår fra staten til ansættelse i Tele Danmark Mobil A/S, såvel som for statstjenestemænd, der frivilligt lader sig udlåne til Tele Danmark Mobil A/S, afholder staten udgifter til pension efter lov om tjenestemandspension.
Tele Danmark A/S indbetaler løbende pensionsbidrag til staten for det tidsrum, hvor den ansatte optjener pensionsalder i Tele Danmark Mobil A/S.
Tele Danmark-koncernen kan med de enkelte personer aftale, at tilsvarende gælder for de pågældendes eventuelle efterfølgende ansættelse i eller udlån til andre nuværende eller fremtidige selskaber i Tele Danmark-koncernen.
 Stk. 2. Det i stk. 1 omtalte pensionsbidrag fastsættes af  

 finansministeren.
 § 2. I lov nr. 814 af 19. december 1989 om visse personalemæssige  

 forhold i forbindelse med oprettelsen af Tele Sønderjylland A/S foretages  

 følgende ændringer:
 1. § 2, stk. 1, sidste pkt., affattes således:
»Tele Danmark A/S indbetaler løbende pensionsbidrag til staten for  

 det tidsrum, hvor den ansatte optjener pensionsalder i selskabet.« 2. I § 2, stk. 1, indsættes som 3. pkt.:
»Tele Danmark-koncernen kan med de enkelte personer aftale, at  

 tilsvarende gælder for de pågældendes eventuelle efterfølgende ansættelse i  

 eller udlån til andre nuværende eller fremtidige selskaber i Tele  

 Danmark-koncernen.« § 3. I lov nr. 743 af 14. november 1990 om visse forhold på  

 telekommunikationsområdet foretages følgende ændringer:
 1. § 11, stk. 1, sidste pkt., affattes således:
»Tele Danmark A/S indbetaler løbende pensionsbidrag til staten for  

 det tidsrum, hvor den ansatte optjener pensionsalder i selskabet.« 2. I § 11, stk. 1, indsættes som 3. pkt.:
»Tele Danmark-koncernen kan med de enkelte personer aftale, at  

 tilsvarende gælder for de pågældendes eventuelle efterfølgende ansættelse i  

 eller udlån til andre nuværende eller fremtidige selskaber i Tele  

 Danmark-koncernen.« § 4. Loven træder i kraft dagen efter bekendtgørelsen i  

 Lovtidende.
 § 5. Loven gælder ikke for Færøerne og Grønland.
Oprindeligt fremsat forslag § 1. For statstjenestemænd ansat i Telestyrelsen, som ved lovens ikrafttræden eller på et tidspunkt indtil 2 år derefter, overgår fra staten til ansættelse i Tele Danmark Mobil A/S, såvel som for statstjenestemænd, der frivilligt lader sig udlåne til Tele Danmark Mobil A/S, afholder staten udgifter til pension efter lov om tjenestemandspension.
Tele Danmark A/S indbetaler løbende pensionsbidrag til staten for det tidsrum, hvor den ansatte optjener pensionsalder i Tele Danmark Mobil A/S.
Tele Danmark-koncernen kan med de enkelte personer aftale, at tilsvarende gælder for de pågældendes eventuelle efterfølgende ansættelse i eller udlån til andre, nuværende eller fremtidige selskaber i Tele Danmark-koncernen.
 Stk. 2. Det i stk. 1 omtalte pensionsbidrag fastsættes af  

 finansministeren.
 § 2. I lov nr. 814 af 19. december 1989 om visse personalemæssige  

 forhold i forbindelse med oprettelsen af Tele Sønderjylland A/S foretages  

 følgende ændringer:
 1. § 2, stk. 1, sidste pkt. affattes således: »Tele Danmark A/S  

 indbetaler løbende pensionsbidrag til staten for det tidsrum, hvor den  

 ansatte optjener pensionsalder i selskabet.«.
 2. I § 2, stk. 1, indsættes som 3. pkt.: »Tele Danmark-koncernen kan  

 med de enkelte personer aftale, at tilsvarende gælder for de pågældendes  

 eventuelle efterfølgende ansættelse i eller udlån til andre, nuværende eller  

 fremtidige selskaber i Tele Danmark-koncernen.«.
 § 3. I lov nr. 743 af 14. november 1990 om visse forhold på  

 telekommunikationsområdet foretages følgende ændringer:
 1. § 11, stk. 1, sidste pkt. affattes således: »Tele Danmark A/S  

 indbetaler løbende pensionsbidrag til staten for det tidsrum, hvor den  

 ansatte optjener pensionsalder i selskabet.«.
 2. I § 11, stk. 1, indsættes som 3. pkt.: »Tele Danmark-koncernen kan  

 med de enkelte personer aftale, at tilsvarende gælder for de pågældendes  

 eventuelle efterfølgende ansættelse i eller udlån til andre, nuværende eller  

 fremtidige selskaber i Tele Danmark-koncernen.«.
 § 4. Loven træder i kraft dagen efter bekendtgørelsen i  

 Lovtidende.
 § 5. Loven gælder ikke for Færøerne og Grønland.
Bemærkninger til lovforslaget Almindelige bemærkninger Den 22. juni 1990 indgik regeringen og Socialdemokratiet en politisk  

 aftale vedrørende telestrukturen.
Lov nr. 743 af 14. november 1990 om visse  

 forhold på telekommunikationsområdet er en udmøntning af denne aftale.
Loven  

 forudsatte oprettelsen af Tele Danmark A/S.
I bemærkningerne til lov om visse forhold på telekommunikationsområdet  

 blev det forudsat, at der i efteråret 1990 ville blive søgt gennemført det  

 fornødne lovgrundlag for at give tilladelse til, at der med virkning fra 1.  

 marts 1992 etableres og drives et GSM-net i konkurrence med Tele Danmark A/S'  

 tilsvarende net.
Lovgrundlaget blev tilvejebragt ved lov nr. 744 af 14.  

 november 1990 om offentlig mobilkommunikation (GSM-mobilnet). I henhold til  

 lovens § 1, stk. 2, har kommunikationsministeren meddelt Tele Danmark A/S  

 tilladelse til at etablere og drive eet offentligt GSM-mobilnet med virkning  

 fra den 1. marts 1992. Denne tilladelse er givet til Tele Danmark A/S ved  

 »Tilladelse til etablering og drift af et offentligt  

 mobilkommunikationsnet (GSM-mobilnet) i Danmark« af 21. november 1991.
Af den politiske aftale vedrørende telestrukturen pkt. 3, nr. 6, fremgår  

 det, at Tele Danmark A/S har ansvaret for de videre organisatoriske  

 tilpasninger og strukturændringer i koncernen.
Tele Danmark A/S har fundet  

 det hensigtsmæssigt at samle etablering og drift af mobilkommunikationsnettet  

 i et datterselskab (Tele Danmark Mobil A/S). Tele Danmark A/S har i 1991  

 stiftet et datterselskab, Tele Danmark Mobil A/S, med henblik på at etablere  

 og drive et GSM-mobilnet.
A.
Baggrunden for lovforslaget 1. P&T har hidtil varetaget abonnementstegningsopgaverne på  

 mobiltelefonområdet.
Opgaverne udføres i P&T af Telestyrelsen.
 Begrundelsen for, at området ikke blev overført fra P&T til  

 telefonselskaberne i forbindelse med organisationsændringerne pr. 1. januar  

 1987, var, at der efter den konkurrerende branches opfattelse kunne opstå  

 konkurrenceforvridning med hensyn til salg af mobiltelefoner, idet  

 telefonselskaberne i konkurrence med private også solgte mobiltelefoner  

 (terminaler).
Tele Danmark A/S har nu udskilt mobiltelefon-opgaverne til det nye selskab  

 Tele Danmark Mobil A/S.
Da dette selskab ikke skal sælge mobiletelefoner, er  

 det konkurrenceforvridende aspekt dermed fjernet.
 Grundlaget for, at opgaverne vedrørende abonnementstegning overføres fra  

 Telestyrelsen til Tele Danmark-koncernen som et naturligt element i dettes  

 varetagelse af operatøropgaverne, herunder forholdet til abonnenterne, er  

 således til stede.
 De 17 medarbejdere - 16 tjenestemænd og en overenstkomstansat - hos  

 Telestyrelsen, som for tiden varetager de pågældende opgaver, bør derfor  

 hurtigst muligt overgå til ansættelse hos Tele Danmark Mobil A/S.
 Tele Danmark Mobil A/S vil på denne baggrund tilbyde statstjenestemænd,  

 der varetager opgaver vedrørende mobiltelefonabonnementstegning i  

 statsvirksomheden Telestyrelsen, ansættelse i Tele Danmark Mobil A/S.
 Overførsel af statstjenestemænd fra Telestyrelsen til Tele Danmark Mobil  

 A/S forudsættes at ske på grundlag af aftale med hver enkelt medarbejder om  

 ansættelse i aktieselskabet på grundlag af bl.a. følgende vilkår:
 - Hver enkelt statstjenestemand vil modtage et ansættelsestilbud.  

 Tilsvarende procedure er fulgt ved overførsel af medarbejdere fra Statens  

 Teletjeneste til Statens Teletjeneste A/S (nu TELECOM A/S) og fra Tele  

 Sønderjylland til Tele Sønderjylland A/S.
 - Løn- og ansættelsesvilkår aftales lokalt mellem selskabet og de ansattes  

 forhandlingsberettigede organisationer.
 - De fra Telestyrelsen overførte statstjenestemænd kan bevare retten til  

 ventepenge/rådighedsløn, jf. reglerne i tjenestemandslovens § 32. Udgifterne  

 hertil afholdes af selskabet.
 - For statstjenestemænd, der overgår til ansættelse i Tele Danmark Mobil  

 A/S, eller eventuelt efterfølgende i et andet selskab i Tele  

 Danmark-koncernen, gælder, at disse kan bevare ret til pension efter  

 tjenestemandspensionsloven samt fortsætte pensionsoptjeningen efter denne  

 lov, mod at Tele Danmark A/S refunderer staten et hidtil svarende  

 pensionsbidrag, hvis størrelse fastsættes af finansministeren.
 Den foreslåede lovgivning åbner endvidere mulighed for, at Tele  

 Danmark-koncernen kan indgå aftale med de tidligere statstjenestemænd i  

 Telestyrelsen om, at de bevarer retten til tjenestemandspension, hvis de  

 overgår til et andet, nuværende eller fremtidigt selskab i Tele  

 Danmark-koncernen.
 De statstjenestemænd, der ikke ønsker at blive ansat i Tele Danmark Mobil  

 A/S eller eventuelt efterfølgende i et andet selskab i Tele  

 Danmark-koncernen, men som ønsker at bevare ansættelsesforholdet til staten,  

 kan frivilligt lade sig udlåne til tjeneste i et selskab i Tele  

 Danmark-koncernen.
Udlånsordningen indebærer, at de pågældende fortsat får udbetalt  

 lønninger, pension m.v. fra staten, mod at Tele Danmark A/S til staten  

 løbende refunderer løn og indbetaler pensionsbidrag for så vidt angår den  

 optjente pensionsalder, der vedrører beskæftigelse i selskaber i Tele  

 Danmark-koncernen.
De udlånte medarbejdere vil således med hensyn til  

 generelle løn- og ansættelsesvilkår fortsat være omfattet af bestemmelserne  

 for statstjenestemænd.
Opnåelse af videre avancement vil forudsætte overgang  

 til ansættelse i det pågældende aktieselskab.
 Udlånte statstjenestemænd har ret til pension i henhold til  

 tjenestemandspensionsloven.
 For overenskomstansat personale - een medarbejder - gælder bestemmelserne  

 i lov om lønmodtageres retsstilling ved virksomhedsoverdragelse.
 2. I forbindelse med etablering og drift af et offentligt  

 mobilkommunikationsnet i Danmark i selskabet Tele Danmark Mobil A/S overfører  

 Tele Danmark A/S et antal medarbejdere fra datterselskaberne i koncernen,  

 herunder medarbejdere fra Tele Sønderjylland A/S og TELECOM A/S til Tele  

 Danmark Mobil A/S.
Medarbejderne i Tele Sønderjylland A/S og TELECOM A/S, der blev overført  

 fra P&T til de to aktieselskaber i forbindelse med dannelsen af  

 selskaberne i hhv. 1990 og 1991, opgav i den forbindelse deres  

 statstjenestemandsansættelse.
Disse medarbejdere er nu ansatte i selskaberne,  

 men har ret til pension efter tjenestemandspensionsloven.
De to selskaber  

 indbetaler pensionsbidrag til staten, som afholder pensionen, hvilket er  

 fastslået i lov nr. 814 af 19. december 1989 om visse personalemæssige  

 forhold i forbindelse med oprettelsen af Tele Sønderjylland A/S og i lov nr.  

 743 af 14. november 1990 om visse forhold på telekommunikationsområdet.
Af den politiske aftale om telestrukturen af 22. juni 1990, pkt.
VI, stk.  

 2, fremgår det, at princippet for statstjenestemændenes frivillige overgang  

 til Statens Teletjeneste A/S (nu TELECOM A/S) er, at ansættelsen sker på  

 betryggende vilkår, der ud fra en helhedsbetragtning ikke medfører  

 forringelser i løn- og ansættelsesforhold.
De pågældende bevarer ret til  

 pension efter tjenestemandspensionsloven.
Desuden fremgår det af samme punkt  

 i den politiske aftale, at det forhold, at Tele Sønderjylland A/S overgår fra  

 at være 100 pct. statsejet til 100 pct. holdingselskabsejet (ved staten som  

 ejer af 51 pct. af aktiekapitalen), ikke forringer de tjenestemandslignende  

 ansattes vilkår.
Formålet med de foreslåede ændringer i § 2 i lov om visse personalemæssige  

 forhold i forbindelse med oprettelsen af Tele Sønderjylland A/S og i § 11 i  

 lov om visse forhold på telekommunikationsområdet er at give hjemmel til, at  

 staten fortsat kan dække tjenestemandspensionsforpligtelserne som personlige  

 ordninger for de pågældende - uanset om de måtte overgå til andre selskaber i  

 Tele Danmark-koncernen.
Tele Danmark A/S overtager forpligtelsen til at  

 indbetale løbende pensionsbidrag til staten for det tidsrum, hvor den ansatte  

 optjener pensionsalder i et selskab i Tele Danmark-koncernen.
 3. Ved Tele Danmark-koncernen forstås Tele Danmark A/S og de  

 selskaber, som Tele Danmark A/S er moderselskab for, jf. § 2 i  

 aktieselskabsloven.
 Finansministeren kan meddele Tele Danmark A/S retningslinier om  

 pensionsadministrationen, pensionsberegningsgrundlaget og  

 pensionsudbetalingen.
Lovens administrative og økonomiske konsekvenser Loven medfører kun mindre administrative konsekvenser i forbindelse med  

 indbetaling af pensionsbidrag og udbetaling af pension til sin tid.
Loven  

 medfører ingen økonomiske udgifter for staten, da Tele Danmark A/S til staten  

 løbende indbetaler beløb til dækning af statens pensionsforpligtelser.
 Telestyrelsens årsværksbevilling, optaget på finansloven 1992 under §  

 27.11.11 Telestyrelsen, reduceres med indtil 17 årsværk, afhængigt af  

 antallet af medarbejdere, der modtager ansættelsestilbuddet i Tele Danmark  

 Mobil A/S.
Bemærkninger til de enkelte bestemmelser Til § 1 Statstjenestemænd bevarer ved ansættelse i Tele Danmark Mobil A/S ret til  

 pension efter lov om tjenestemandspension samt fortsætter pensionsoptjening  

 efter denne lov.
Denne ret kan ved aftale mellem Tele Danmark-koncernen og  

 den enkelte videreføres ved eventuel efterfølgende ansættelse i et andet  

 selskab i Tele Danmark-koncernen.
 Tele Danmark A/S indbetaler løbende til staten pensionsbidrag for den  

 pensionsalder, der optjenes under beskæftigelsen i koncernens selskaber, der  

 refunderer Tele Danmark A/S denne udgift.
Frivilligt udlånte statstjenestemænd opretholder ret til pension under  

 tjeneste i selskaber i Tele Danmark-koncernen i henhold til lov om  

 tjenestemandspension og i det hele taget, som om tjenesten var udført i  

 staten.
For disse medarbejdere gælder, at de oprindelige tilbud om ansættelse  

 fortsat er gældende i 2 år efter lovens ikrafttræden.
Til § 2 Lovændringen i § 2 i lov om visse personalemæssige forhold i forbindelse  

 med oprettelsen af Tele Sønderjylland A/S giver hjemmel til, at medarbejdere  

 ved overgang fra Tele Sønderjylland A/S til et andet, nuværende eller  

 fremtidigt selskab i Tele Danmark-koncernen, kan bevare de een gang opnåede  

 rettigheder på pensionsområdet.
Medarbejdere, der overføres fra Tele  

 Sønderjylland A/S til Tele Danmark Mobil A/S, kan ved aftale med Tele  

 Danmark-koncernen videreføre deres pensionsoptjening efter  

 tjenestemandspensionsloven.
 Tele Danmark A/S overtager forpligtelsen til at indbetale løbende  

 pensionsbidrag til staten for det tidsrum, hvor den ansatte optjener  

 pensionsalder i Tele Danmark-koncernens selskaber, der refunderer Tele  

 Danmark A/S denne udgift.
Til § 3 Lovændringen i § 11 i lov om visse forhold på telekommunikationsområdet  

 giver hjemmel til, at medarbejdere ved overgang fra TELECOM A/S til et andet,  

 nuværende eller fremtidigt selskab i Tele Danmark-koncernen, kan bevare de  

 een gang opnåede rettigheder på pensionsområdet.
Medarbejdere, der overføres  

 fra TELECOM A/S til Tele Danmark Mobil A/S, kan ved aftale med Tele  

 Danmark-koncernen videreføre deres pensionsoptjening efter  

 tjenestemandspensionsloven.
 Tele Danmark A/S overtager forpligtelsen til at indbetale løbende  

 pensionsbidrag til staten for det tidsrum, hvor den ansatte optjener  

 pensionsalder i Tele Danmark-koncernens selskaber, der refunderer Tele  

 Danmark A/S denne udgift.
Til § 4 Lovforslaget træder i kraft dagen efter bekendtgørelsen i Lovtidende, da  

 det er fundet hensigtsmæssigt, at de medarbejdere hos Telestyrelsen, der  

 varetager opgaver vedrørende abonnementstegning, hurtigst muligt overgår til  

 ansættelse hos Tele Danmark Mobil A/S.
