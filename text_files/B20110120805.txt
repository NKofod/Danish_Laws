Bekendtgørelse om ikrafttræden af miljømål og indsatsprogrammer og prioriteringer m.v. i vandplanerne for planperiode 2010-20151) I medfør af § 29, stk. 5, i lov om miljømål m.v. for vandforekomster og internationale naturbeskyttelsesområder (Miljømålsloven), jf. lovbekendtgørelse nr. 932 af 24. september 2009, fastsættes, at vandplanernes kapitel 1.2 om miljømål, kapitel 1.3 om indsatsprogrammer og prioriteringer, kapitel 1.4 om retningslinjer samt bilag 2 om gennemførelse af indsats i forhold til forbedret spildevandsrensning i det åbne land i de i medfør af miljømålslovens § 31, stk.1 og 2, på Naturstyrelsens hjemmeside offentliggjorte vandplaner for planperioden 2010-2015 træder i kraft den 22. december 2011.
Miljøministeriet, den 15. december 2011 Ida Auken / Helle Pilsgaard 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2000/60/EF af 23. oktober 2000 om fastlæggelse af rammerne for Fællesskabets vandpolitiske foranstaltninger (vandrammedirektivet), EF-Tidende 2000 nr.
L 327, side 1.
