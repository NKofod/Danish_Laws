Cirkulære om statsinstitutioners  

 anmeldelse af arbejdsskader efter lov om sikring mod følger af  

 arbejdsskade Kapitel 1 Indledende bemærkninger Lov om sikring mod følger af arbejdsskade, jf.
Socialministeriets  

 lovbekendtgørelse nr. 1058 af 17. december 1998 trådte i kraft  

 den 1. januar 1993. Den afløste den tidligere  

 arbejdsskadeforsikringslov fra 1978, der dog fortsat gælder for skader,  

 der er indtrådt før 1. januar 1993. Loven er senere ændret  

 ved § 4 i lov nr. 1055 af 23. december 1998 og § 15 i lov nr. 288  

 af 12. maj 1999.
 Loven dækker:
ulykkestilfælde, kortvarige skadelige påvirkninger, pludselige løfteskader, erhvervssygdomme.
Den 1. januar 1997 overtog de enkelte ministerområder selv  

 finansieringen af udgifter ved arbejdsskader.
Samtidig fik de enkelte  

 ministerområder selv mulighed for at behandle visse skader på  

 samme måde som forsikringsselskaberne.
Pr. 1. januar 1999 er der ved lovændring indført en  

 ændret finansieringsform for udgifter ved erhvervssygdomme og  

 pludselige løfteskader.
Finansieringen af disse udgifter flyttes fra  

 forsikringsregi til en selvejende institution (Arbejdsmarkedets  

 Erhvervssygdomssikring).
Det vil fortsat være arbejdsgiverne, der gennem bidragsbetaling til  

 den nye institution finansierer udgifterne ved erhvervssygdomme og pludselige  

 løfteskader.
Offentlige arbejdsgivere har samme pligt til at betale  

 bidrag til Arbejdsmarkedets Erhvervssygdomssikring som private  

 arbejdsgivere.
Lovændringen indebærer ingen ændringer i finansiering af  

 udgifter ved arbejdsulykker og kortvarige skadelige påvirkninger, der  

 fortsat finansieres i forsikringsregi ved arbejdsgivernes betaling af  

 præmier.
Ligeledes har offentlige arbejdsgivere fortsat adgang til at  

 være selvforsikrede for så vidt angår disse skadetyper.  

 Bestemmelsen findes nu i § 5, stk. 5.
Lovændringen indebærer ingen ændringer i skadelidtes og  

 efterladtes ret til erstatning og godtgørelse m.v.
Ligeledes  

 indebærer lovændringen ingen ændringer med hensyn til  

 kompetencen til at behandle arbejdsskadesager.
 Lov om sikring mod følger af arbejdsskade er tillige blevet  

 justeret i overensstemmelse med den nedsatte pensionsalder.
Personer, der har ret til folkepension, når de fylder 65 år,  

 vil få udbetalt erstatning for tab af erhvervsevne eller erstatning for  

 tab af forsørger til dette tidspunkt.
Erstatningen vil blive  

 afløst af et engangsbeløb på 4 gange den årlige  

 erstatning.
Personer, der har ret til folkepension, når de fylder 67 år,  

 vil få udbetalt erstatning for tab af erhvervsevne eller erstatning for  

 tab af forsørger til dette tidspunkt.
Erstatning vil blive  

 afløst af et engangsbeløb på 2 gange den årlige  

 erstatning.
 De nye regler om ophør ved det 65. år gælder dog kun i  

 sager, hvor afgørelsen om erstatning for tab af erhvervsevne eller tab  

 af forsørger træffes den 1. juli 1999 eller senere.
Kapitel 2 Sikringsordningen Sikringsordningen er grundlæggende ændret fra den 1. januar  

 1999.
 Staten er som arbejdsgiver som hidtil erstatningspligtig over for sine  

 ansatte for følger af arbejdsskade, jf. lovens § 6, stk. 2-4.
 Sikringsordningen omfatter en sikring mod følger af arbejdsulykker  

 og skadelige påvirkninger af højst 5 dages varighed og en  

 sikring mod følger af erhvervssygdomme og pludselige  

 løfteskader.
Sikringen mod følger af arbejdsulykker og skadelige  

 påvirkninger finansieres fortsat i forsikringsregi.
Offentlige  

 arbejdsgivere har som hidtil adgang til at vælge selvforsikring, jf.  

 lovens § 5, stk. 5.
Sikringen mod følger af erhvervssygdomme og pludselige  

 løfteskader er gennemført på den måde, at alle  

 arbejdsgivere har pligt til at tilslutte sig Arbejdsmarkedets  

 Erhvervssygdomssikring.
Dette indebærer, at pligten til at betale  

 bidrag til Arbejdsmarkedets Erhvervssygdomssikring også gælder  

 for staten, (amts)kommunerne og den kongelige husholdning (civillisten), som  

 hidtil har været fritaget for pligten til at tegne forsikring.
Erstatningsudgifterne ved ulykkestilfælde og kortvarige skadelige  

 påvirkninger afholdes som hidtil forskudsvis af Arbejdsskadestyrelsen  

 og pålignes det enkelte ministerområde, som kan fordele  

 udgifterne på de tilhørende statsinstitutioner.
Fra 1. januar  

 2000 skal udgifterne til sygebehandling, genoptræning m.v., jf. lovens  

 § 30, imidlertid afholdes direkte af de enkelte  

 ministerområder/statsinstitutioner.
 De enkelte ministerier med tilhørende institutioner har samme  

 rettigheder og pligter som et forsikringsselskab i skadesagen og får  

 hermed ankeadgang i både anerkendelsesspørgsmålet og i  

 erstatningsfastsættelsen, jf. lovens § 55. Herudover har  

 ministerierne adgang til aktindsigt og partshøring m.v.
 De enkelte ministerier og institutioner har adgang til at behandle sager,  

 hvor der alene skal afholdes udgifter til sygebehandling, genoptræning  

 m.v., jf. lovens § 30. Adgangen omfatter alene sager om arbejdsulykker  

 og kortvarige skadelige påvirkninger.
I sager med skadedato før 1. januar 1997 afholdes  

 erstatningsudgifterne som hidtil af Arbejdsskadestyrelsen.
Det gælder  

 erstatningsudgiften i alle sager, det vil sige sager om ulykker, kortvarige  

 skadelige påvirkninger, pludselige løfteskader og  

 erhvervssygdomme.
 Arbejdsmarkedets Erhvervssygdomssikring betaler udgifter i sager om  

 pludselige løfteskader og erhvervssygdomme, der anmeldes den 1. januar  

 1999 eller senere.
Kapitel 3 Betaling for Arbejdsskadestyrelsens og Den Sociale  

 Ankestyrelses administration Arbejdsskadestyrelsen og Den Sociale Ankestyrelse skal have betaling for  

 deres administration af lov om sikring mod følger af arbejdsskade m.v.  

 Det følger af lovens § 53A og af Socialministeriets  

 bekendtgørelse nr. 25 af 14. januar 1999. Taksterne for de to  

 styrelsers administration fastsættes på de årlige  

 bevillingslove og offentliggøres ved Arbejdsskadestyrelsens  

 bekendtgørelse en gang om året, senest ved bekendtgørelse  

 nr. 788 af 19. oktober 1999. De 2 bekendtgørelser er medtaget som  

 bilag til dette cirkulære som henholdsvis bilag 1 og 2.1) Kapitel 4 Hvornår er der tale om arbejdsskade Ved arbejdsskade forstås, jf. lovens §§ 9, 9a og 10, ulykkestilfælde, det vil sige, at skaden opstår  

 som følge af en pludselig, udefra kommende begivenhed, skadelige påvirkninger af højst 5 dages varighed,  

der skyldes arbejdet eller de forhold, hvorunder dette foregår, pludselige løfteskader i form af varige muskel-, nerve-  

 eller ledskader, der opstår spontant i tilknytning til  

 løftearbejde i akavede stillinger, og erhvervssygdomme.
Arbejdsskadestyrelsen afgør, om det anmeldte tilfælde kan  

 anerkendes som arbejdsskade, og om tilfældet i givet fald berettiger  

 til erstatning.
Anerkendelse af et tilfælde som arbejdsskade  

 forudsætter, at skadelidte tilhører den personkreds, der er  

 dækket af loven, og at skaden skete på grund af arbejdet, samt at  

 der er medicinsk sammenhæng mellem påvirkningen og den anmeldte  

 skade.
Kapitel 5 Statsinstitutioners anmeldelse af arbejdsskader I lov om sikring mod følger af arbejdsskade §§ 15-20 og i  

 Arbejdsskadestyrelsens bekendtgørelse nr. 922 af 10. december 1998 er  

 fastsat regler om anmeldelse af arbejdsskade:
Hvilke skader skal anmeldes og hvornår 1)	Tilfælde, som må antages at medføre varigt  

 mén eller tab af erhvervsevne, samt tilfælde, der har  

 medført eller antages at ville medføre skadelidtes død,  

 anmeldes snarest muligt og senest 9 dage efter skadens indtræden.
 2)	Tilfælde, hvor skadelidte, uanset om tilfældet må  

 antages at medføre varigt mén eller tab af erhvervsevne, endnu  

 ikke 5 uger efter skadens indtræden har genoptaget sit sædvanlige  

 arbejde i fuldt omfang, anmeldes senest 9 dage herefter.
 3)	Tilfælde, som må antages alene at ville medføre  

 krav på godtgørelse af udgifter til proteser, briller eller  

 andre hjælpemidler samt til sygebehandling eller optræning,  

 anmeldes snarest muligt og senest 9 dage efter skadens indtræden.
 4)	Arbejdsgiverens anmeldepligt omfatter efter 1. januar 1999 ikke  

 længere erhvervssygdomme.
Hvor skal skaden anmeldes til Anmeldepligten påhviler den statsinstitution, hvor den skadelidte er  

 ansat.
Statsinstitutionerne skal anmelde de under pkt. a) og b) nævnte  

 skader til Arbejdsskadestyrelsen med angivelse af, hvilken institution der  

 udøver forsikringsselskabsbeføjelser i sagen.
I sager, hvor der udelukkende opstår krav om betaling af  

 sygebehandling, optræning, hjælpemidler m.v., jf. ovenfor pkt.  

 c), kan statsinstitutionen i lighed med forsikringsselskaberne selv udbetale  

 erstatningsudgifterne.
Ministeriet kan også vælge at have en  

 central enhed, som udøver alle forsikringsselskabsbeføjelser  

 for skader inden for ministeriets område.
Institutionerne skal da  

 anmelde skaderne til denne enhed, som videresender anmeldelserne til  

 Arbejdsskadestyrelsen.
Specielt om dødsfald Uanset om den arbejdsskade, der har medført dødsfaldet,  

 allerede er anmeldt, skal Arbejdsskadestyrelsen inden 48 timer underrettes om  

 enhver medarbejders død, hvis dødsfaldet efter den  

 anmeldelsespligtige statsinstitutions vurdering er forårsaget af en  

 arbejdsskade.
Herudover skal der ved ethvert dødsfald, der er  

 indtruffet på arbejdspladsen, ske underretning til  

 Arbejdsskadestyrelsen inden 48 timer.
Underretning til Arbejdsskadestyrelsen  

 skal ske på tlf. 20 42 63 97.
Specielt om småskader Småskader som for eksempel splinter, skrammer og buler, der ikke er  

 behandlingskrævende, er ikke anmeldelsespligtige, men tilfældet  

 bør dog anmeldes, hvis skadelidte ønsker det registreret.
De  

 skader, der ikke anmeldes, bør der gøres fyldige notater om,  

 svarende til de oplysninger, der normalt afgives ved anmeldelse af  

 arbejdsskader.
Eventuelt kan der udfærdiges en anmeldelse, der  

 opbevares på tjenestestedet.
Specielt om tilfælde, der ikke anmeldes inden for  

 anmeldelsesfristerne I sådanne tilfælde har skadelidte eller dennes efterladte  

 adgang til at rejse krav om erstatning efter lov om sikring mod følger  

 af arbejdsskade inden for en frist af 1 år fra arbejdsskadens  

 indtræden.
Sanktioner Statsinstitutionen kan pålægges et bødeansvar, hvis den  

 ikke rettidigt anmelder en arbejdsskade, jf. lovens § 67, stk. 3 og  

 4.
Kapitel 6 Fremgangsmåde ved anmeldelse Ved anmeldelse af arbejdsskade benyttes blanketsættet: »Anmeldelse af arbejdsulykke m.v. til Arbejdstilsynet og  

 forsikringsselskabet/Arbejdsskadestyrelsen«.
 Blanketsæt kan rekvireres i Arbejdstilsynet eller i  

 Arbejdsskadestyrelsen.
 Statsinstitutioner skal benytte følgende fremgangsmåde ved  

 anmeldelse af arbejdsulykke, kortvarig skadelig påvirkning eller  

 pludselig løfteskade, jf. også vejledningen forrest i  

 blanketsættet:
Blanketsættet udfyldes fuldstændigt, og både side 1  

 (grøn) og side 2 (blå) stemples i felt G: Oplysninger om  

 anmelder.
Skadelidte skal udfylde og underskrive i felt F.
 Det bemærkes, at statsinstitutioner også skal udfylde feltet  

 med branchekode på bagsiden af den blå side (nederst på  

 lægeerklæring I).
 Dernæst sendes:
 Grøn side til Arbejdstilsynet, hvis skaden har medført  

 uarbejdsdygtighed i mindst 1 dag ud over den dag, skaden skete.
Blå side til den læge eller sygehusafdeling, der behandlede  

 skadelidte efter arbejdsskadens indtræden, hvis skadelidte  

 ønsker erstatning.
Lægen/afdelingen udfylder blankettens bagside  

 (Lægeerklæring I) og tilbagesender i lukket kuvert blanketten til  

 statsinstitutionen, som derefter sender blanketten til ministerområdets  

 centrale enhed/Arbejdsskadestyrelsen Er der tale om et dødsfald, skal blå side ikke sendes til  

 lægen, men direkte til Arbejdsskadestyrelsen.
 Er der tale om en tandskade, anvender tandlægen den særlige  

 blanket, der er aftalt med Dansk Tandlægeforening, i stedet for  

 Lægeerklæring I på bagsiden af blanketten.
 Rosa side beholder statsinstitutionen (anmelderen) til eget brug.
 Grå side sendes eller udleveres til skadelidte til eget brug.
Skadelidte skal i pkt.
F besvare to spørgsmål:
1)	Ønsker skadelidte, at anmeldelsen behandles med henblik  

 på eventuel erstatning? 2)	Vil skadelidte give sit samtykke til, at Arbejdsskadestyrelsen  

 indhenter og videregiver nødvendige oplysninger til brug for sagens  

 behandling? Hvis der svares »ja«  

 til spørgsmål 1, skal statsinstitutionen som ovenfor  

 anført sende blå side til først behandlende  

 læge.
 Svares »nej« i  

 spørgsmål 1, skal skaden udelukkende anmeldes til  

 Arbejdstilsynet.
Kapitel 7 Ministeriets sagsbehandling Statsinstitutionerne skal oversende sager om ulykkestilfælde, om  

 kortvarige skadelige påvirkninger samt om pludselige løfteskader  

 til Arbejdsskadestyrelsen, hvor der er lovmæssig forpligtelse hertil,  

 jf.
Arbejdsskadestyrelsens bekendtgørelse nr. 922 af 10. december  

 1998, det vil sige hvis skaden:
1)	har medført eller må antages at ville medføre  

 skadelidtes død, eller 2)	antages at ville medføre erstatning for tab af erhvervsevne  

 eller godtgørelse for varigt mén, eller 3)	har medført, at skadelidte endnu 5 uger efter skadens  

 indtræden ikke har genoptaget sit sædvanlige arbejde i fuldt  

 omfang, eller 4)	er opstået som pludselige løfteskade, med mindre skaden  

 antages at være omfattet af lovens § 9, nr. 1  

 (ulykkestilfælde).
Ved oversendelse oplyser institutionen, hvem der varetager pligter og  

 rettigheder som forsikringsselskab og dermed får partsbeføjelser  

 i sagen, det vil sige aktindsigt, partshøring og ankeadgang.
Dette  

 medfører adgang til fortrolige oplysninger om den arbejdsskadedes  

 personlige forhold, som arbejdsgiveren normalt ikke har adgang til.  

 Sådanne oplysninger bør derfor holdes adskilt fra  

 personaleadministrationen, idet disse oplysninger alene er en følge af  

 opgaverne som forsikringsselskab.
Institutionerne kan vælge selv at afholde udgifter efter lovens  

 § 30, det vil sige udgifter til behandling, genoptræning,  

 hjælpemidler m.v., hvis der ikke i øvrigt er pligt til at  

 oversende sagen til Arbejdsskadestyrelsen.
Disse skader oversendes i så  

 fald ikke til Arbejdsskadestyrelsen, med mindre skadelidte ikke er enig i  

 institutionens standpunkt og derfor ønsker en afgørelse i  

 Arbejdsskadestyrelsen.
 Sager om erhvervssygdomme, der fejlagtigt er anmeldt til institutionerne,  

 skal altid hurtigst muligt oversendes til Arbejdsskadestyrelsen.
Kapitel 8 Ikrafttrædelse Dette cirkulære træder i kraft den 1. januar 2000. Samtidig  

 ophæves Arbejdsskadestyrelsens cirkulære nr. 189 af 2. december  

 1996 om statsinstitutioners anmeldelse af arbejdsskader efter lov om  

 forsikring mod følger af arbejdsskade.
Arbejdsskadestyrelsen, den 7. december  

 1999 Anne Lind Madsen /Ole Pontoppidan 1)    Bekendtgørelserne er ikke  

 medtaget her, da de har været offentliggjort i Lovtidende og findes i  

 Retsinformation.
