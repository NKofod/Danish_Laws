Bekendtgørelse af konvention af 19. oktober 1996 om kompetence, lovvalg, anerkendelse, fuldbyrdelse og samarbejde vedrørende forældreansvar og foranstaltninger til beskyttelse af børn Den 19. oktober 1996 er der i Haag indgået en konvention om kompetence, lovvalg, anerkendelse, fuldbyrdelse og samarbejde vedrørende forældreansvar og foranstaltninger til beskyttelse af børn.
 Konventionen har følgende ordlyd:
 I forbindelse med Danmarks godkendelse af konventionen blev der afgivet følgende erklæringer:
 I medfør af artikel 34, stk. 2, erklærer Kongeriget Danmark, at anmodninger efter artikel 34, stk. 1, kun kan fremsendes til dets myndigheder gennem dets centralmyndighed.
 I medfør af artikel 44 udpeger Kongeriget Danmark centralmyndigheden som den myndighed, anmodninger efter artikel 8, 9 og 33 skal rettes til.
 I medfør af artikel 58, stk. 3, gør Kongeriget Danmark indsigelse mod Albanien, Armenien, Den Dominikanske Republik, Ecuador og Ukraines tiltrædelse af konventionen.
 I medfør af artikel 60, stk. 1, erklærer Kongeriget Danmark, at det efter artikel 54, stk. 2, modsætter sig anvendelsen af fransk.
 Konventionen trådte i medfør af artikel 61 i kraft den 1. januar 2002.
 For Danmarks vedkommende trådte konventionen, der ikke gælder for Færøerne og Grønland, i medfør af artikel 61 i kraft den 1. oktober 2011.
 Oplysning om andre landes tiltrædelse m.v. kan fås hos det nederlandske udenrigsministerium på adressen: http://www.minbuza.nl/en/key-topics/treaties.
