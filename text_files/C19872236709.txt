(Til alle amtsråd og  

 kommunalbestyrelser) I forbindelse med videreførelsen og styrkelsen af indsatsen mod  

 ungdomsarbejdsløsheden har regeringen besluttet at udvide foranstaltningerne  

 herom til også at omfatte arbejdsløse mellem 25 og 30 år samt andre særligt  

 udsatte grupper.
 I Undervisningsministeriets cirkulære af 28. juli 1986 om  

 uddannelsesmæssige foranstaltninger mod ungdomsarbejdsløsheden foretages  

 herefter følgende ændringer:
I afsnit 1, 1. led, 1. punktum, ændres »25 år« til »30  

 år«.
Herefter indføjes nyt punktum: »Der vil dog også kunne  

 iværksættes kurser m.v. for særligt udsatte grupper over denne alder, når det  

 i forhold til den lokale ungdomsarbejdsløshedssituation og initiativernes  

 gennemførelse lokalt skønnes hensigtsmæssigt.« I afsnit 3.1, 3. led, ændres »25 år« til »30 år«.  

 Herefter tilføjes: »I særlige tilfælde kan kurser dog tilrettelægges for  

 arbejdsløse over denne alder, jfr. afsnit 1.« I afsnit 4.3 ændres »25 år« til »30 år«, og der  

 tilføjes »samt andre særlige grupper«.
 I afsnit 4.3 udgår endvidere sidste punktum og erstattes af følgende:
»Godtgørelse kan ikke ydes til deltagere, der er berettiget til  

 højere støtte i form af dagpenge i henhold til lov om arbejdsformidling og  

 arbejdsløshedsforsikring m.v.« Man skal samtidig henlede opmærksomheden på, at ordningen med pligtmæssig  

 afsættelse af midler til bekæmpelse af ungdomsarbejdsløsheden i kommuner og  

 amtskommuner, jfr. cirkulærets afsnit 6, er forlænget for regnskabsåret 1987,  

 jfr. lov nr. 911 af 23. december 1986 om ændring af lov om  

 beskæftigelsesmuligheder for unge m.v.
Kommunernes og amtskommunernes  

 udgifter til de i cirkulæret omhandlede foranstaltninger vil fortsat kunne  

 finansieres af disse midler.
 De heri fastsætte ændringer har virkning fra 1. januar 1987.
 Undervisningsministeriet, den 20.  

 februar 1987.
 P.M.V.
