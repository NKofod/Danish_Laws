Bekendtgørelse om bekæmpelse af  

 visse fiskesygdomme1) I medfør af § 8, § 9, § 12, § 13, § 17, § 21, stk. 4, § 29, stk. 1,  

 § 32, stk. 1, § 35, stk. 1, § 37, § 42, § 43, stk. 2, i lov nr. 351 af 2.  

 juni 1999 om sygdomme og infektioner hos dyr fastsættes:
Anvendelsesområde og definitioner § 1. Denne bekendtgørelse vedrører  

 bekæmpelse af følgende fiskesygdomme:
 1)	Infektiøs Lakse Anæmi.
 2)	Hæmorrhagisk Virusseptikæmi  

 ("Egtvedsyge").
 3)	Infektiøs Hæmatopoietisk Nekrose.
 § 2. I denne bekendtgørelse forstås  

 ved:
 1)	Akvakulturdyr: Alle fisk, krebsdyr og bløddyr uanset  

 udviklingstrin.
 2)	Akvakulturbrug: Virksomhed eller geografisk afgrænset  

 anlæg, hvor der opdrættes eller holdes akvakulturdyr med henblik  

 på afsætning.
 3)	Godkendt akvakulturbrug: Akvakulturbrug, der er godkendt af  

 EU-kommissionen i overensstemmelse med betingelserne i bilag 7 i  

 bekendtgørelse om afsætning af akvakulturdyr og -produkter inden  

 for den Europæiske Union (EU) samt indførsel heraf fra  

 tredjelande.
 4)	Godkendt zone: En zone, der er godkendt af EU-kommissionen i  

 overensstemmelse med betingelserne i bilag 6 i bekendtgørelse om  

 afsætning af akvakulturdyr og  produkter inden for Den Europæiske  

 Union (EU) samt indførsel heraf fra tredjelande.
 5)	Afsætning: Opbevaring eller udstilling med henblik på  

 salg, markedsføring, levering, overførsel eller enhver anden  

 form for afsætning i EU med undtagelse af detailsalg.
 6)	Sygdomsmistænkte fisk: Fisk, der udviser kliniske symptomer  

 eller post mortem-læsioner eller tvivlsomme reaktioner ved  

 laboratorieprøver, som gør det rimeligt at antage, at der er  

 tale om Infektiøs Lakse Anæmi, Hæmorrhagisk  

 Virusseptikæmi eller Infektiøs Hæmatopoietisk Nekrose.
 7)	Sygdomsangrebne fisk: Fisk, hos hvilke Infektiøs Lakse  

 Anæmi, Hæmorrhagisk Virusseptikæmi eller Infektiøs  

 Hæmatopoietisk Nekrose officielt er konstateret efter en  

 laboratorieundersøgelse eller, når der er tale om  

 infektionsanæmi hos laks, efter en klinisk og en post  

 mortem-undersøgelse.
 8)	Sygdomsmistænkt akvakulturbrug: Akvakulturbrug, hvor der  

 findes sygdomsmistænkte fisk.
 9)	Sygdomsangrebet akvakulturbrug: Akvakulturbrug, hvor der findes  

 sygdomsangrebne fisk samt brug, der er tømt, men endnu ikke  

 desinficeret.
Registrering § 3. Ejeren af eller den ansvarlige for et  

 akvakulturbrug der skal registres i medfør af bekendtgørelse om  

 registrering af akvakulturbrug og betaling for veterinærkontrol m.v.,  

 skal føre et register over:
 1)	Levende fisk, æg og sæd, der tilgår  

 akvakulturbruget, med detaljerede oplysninger om levering, antal eller  

 vægt, oprindelse og leverandør samt fiskenes  

 størrelse.
 2)	Levende fisk, æg og sæd, der forlader akvakulturbrugene,  

 med detaljerede oplysninger om afsendelse, antal eller vægt,  

 bestemmelsessted og fiskenes størrelse.
 3)	Den konstaterede fiskedød.
 Stk. 2. Registeret, der skal ajourføres  

 månedligt, skal opbevares i mindst fire år, og skal på  

 anmodning forevises Fødevaredirektoratet.
Anmeldepligt § 4. Ved mistanke om forekomst af Infektiøs  

 Lakse Anæmi, Hæmorrhagisk Virusseptikæmi eller  

 Infektiøs Hæmatopoietisk Nekrose, skal ejeren af eller den  

 ansvarlig for et akvakulturbrug, straks foretage anmeldelse til  

 Fødevaredirektoratet.
Foranstaltninger til bekæmpelse af  

 Infektiøs Lakse Anæmi § 5. Ejeren af eller den ansvarlige for et  

 akvakulturbrug, som mistænkes for at være smittet med  

 Infektiøs Lakse Anæmi, kan af Fødevaredirektoratet  

 pålægges et offentligt tilsyn, der kan omfatte:
1)	Påbud om at foretage en opgørelse af bestanden af alle  

 arter og kategorier af fisk, og at det for hver art og kategori registreres,  

 hvor mange fisk der allerede er døde eller angrebet eller  

 mistænkes for at være angrebet eller smittet.
Ejeren eller den  

 ansvarlige skal ajourføre tællingen, så det fremgår,  

 om der er en stigning i populationen eller ny dødelighed i den  

 periode, hvor der foreligger mistanke.
Oplysningerne fra denne tælling  

 skal opbevares i mindst fire år, og skal på anmodning forevises  

 Fødevaredirektoratet.
 2)	Påbud om at døde eller levende fisk eller æg  

 eller sæd ikke føres til eller fra akvakulturbruget uden  

 tilladelse fra Fødevaredirektoratet.
 3)	Påbud om at døde fisk eller slagteaffald kun  

 bortskaffes under Fødevaredirektoratets tilsyn.
4)	Påbud om at foder, redskaber, genstande eller andre  

 materialer, såsom affald, der kan tænkes at overføre  

 sygdommen, kun må føres til eller fra akvakulturbruget med  

 tilladelse fra Fødevaredirektoratet.
Såfremt tilladelsen gives  

 fastsætter Fødevaredirektoratet de foranstaltninger der er  

 nødvendige for at undgå smittespredning.
 5)	Påbud om at personer ikke har adgang til og ikke må  

 forlade akvakulturbruget uden Fødevaredirektoratets tilladelse.
6)	Påbud om at køretøjer kun har adgang til eller  

 kun må forlade akvakulturbruget med tilladelse fra  

 Fødevaredirektoratet.
Fødevaredirektoratet fastsætter i  

 denne forbindelse de foranstaltninger der er nødvendige for at  

 undgå smittespredning.
 7)	Påbud om at der anvendes passende desinfektionsmidler ved  

 indgang til og udgang fra akvakulturbruget.
 8)	Påbud om foretagelse af en epidemiologisk undersøgelse,  

 jf. § 8, stk. 1.
 Stk. 2. Fødevaredirektoratet kan påbyde at  

 akvakulturbrug beliggende i samme afvandingsområde eller  

 kystområder som det sygdomsmistænkte akvakulturbrug, sættes  

 under offentligt tilsyn, og at ingen fisk, æg eller sæd må  

 forlade disse akvakulturbrug uden Fødevaredirektoratets tilladelse.  

 Når der er tale om et omfattende afvandingsområde eller  

 kystområde, kan Fødevaredirektoratet beslutte at begrænse  

 denne foranstaltning til et mindre område i nærheden af det  

 sygdomsmistænkte akvakulturbrug.
 Stk. 3. Ejeren af eller den ansvarlige for et  

 smittemistænkt akvakulturbrug skal indtil de foranstaltninger, der er  

 omhandlet i stk. 1, er iværksat, træffe forholdsregler for at  

 overholde stk. 1, nr. 1-7.
 Stk. 4. Foranstaltninger fastsat i medfør af stk.  

 1, ophæves først, når mistanke om sygdom er  

 afkræftet.
 § 6. Ejeren af eller den ansvarlige for et  

 akvakulturbrug, hvor der er konstateret Infektiøs Lakse Anæmi,  

 kan af Fødevaredirektoratet pålægges et offentligt tilsyn,  

 der kan omfatte:
 1)	Påbud om at alle fisk fjernes efter en plan udarbejdet af  

 Fødevaredirektoratet og godkendt af Kommissionen.
 2)	Påbud om at alle damme på landjorden tømmes for  

 vand, rengøres og desinficeres.
 3)	Påbud om at æg og sæd, døde fisk og fisk,  

 der har kliniske sygdomstegn, betragtes som højrisikostoffer og  

 destrueres under Fødevaredirektoratets tilsyn og i overensstemmelse  

 med bestemmelserne i bekendtgørelse om bortskaffelse og forarbejdning  

 af animalsk affald og om fremstilling af dyrefoder med animalsk indhold.
4)	Påbud om at alle levende fisk aflives og destrueres under  

 Fødevaredirektoratets tilsyn i overensstemmelse med  

 bekendtgørelsen om bortskaffelse og forarbejdning af animalsk affald  

 og om fremstilling af dyrefoder med animalsk indhold.
Såfremt der er  

 tale om fisk, som har nået handelsstørrelse, og som ikke viser  

 nogen kliniske sygdomstegn, aflives disse dog under  

 Fødevaredirektoratets tilsyn med henblik på afsætning  

 eller forarbejdning til konsum.
Fiskene skal aflives straks og indvoldene  

 tages ud, dette skal ske under sådanne forhold, at spredning af  

 smitstoffer undgås.
Fiskeaffaldet og slagteaffaldet skal betragtes som  

 højrisikostoffer og behandles i overensstemmelse med  

 bekendtgørelse om bortskaffelse og forarbejdning af animalsk affald og  

 om fremstilling af dyrefoder med animalsk indhold.
Spildevandet skal  

 underkastes en behandling, som inaktiverer eventuelle smitstoffer.
 5)	Påbud om at udstyr og materialer, der kan være  

 kontamineret, efter fjernelse af fisk, æg og sæd, hurtigst muligt  

 renses og desinficeres i overensstemmelse med Fødevaredirektoratets  

 instrukser, således at enhver risiko for, at sygdomsagensen spredes  

 eller overlever, fjernes.
 6)	Påbud om at alt materiale, som kan være kontamineret,  

 jf. § 5, stk. 1, nr. 4, destrueres eller behandles på en sådan  

 måde, at eventuelle smitstoffer destrueres.
 7)	Påbud om at der foretages en epidemiologisk  

 undersøgelse, jf. § 8, stk. 1, der omfatter prøveudtagning til  

 laboratorieundersøgelse.
Stk. 2. Fødevaredirektoratet kan påbyde  

 ejeren af eller den ansvarlige for et akvakulturbrug beliggende i  

 afvandingsområder eller kystzoner hvor der er et sygdomsangrebet  

 akvakulturbrug at disse skal underkastets undersøgelse for  

 Infektiøs Lakse Anæmi.
Hvis der ved en sådan  

 undersøgelse påvises Infektiøs Lakse Anæmi finder  

 foranstaltningerne i stk. 1, anvendelse.
 Stk. 3. Indsættelse af ny bestand på  

 akvakulturbruget må kun finde sted med Fødevaredirektoratets  

 tilladelse og først efter tilfredsstillende kontrol af  

 rengøring og desinfektion, og efter en periode, som  

 Fødevaredirektoratet fastsætter som sikkerhed for, at  

 smitstoffet og andre eventuelle infektioner i afvandingsområdet er  

 udryddet.
 § 7. Fødevaredirektoratet kan påbyde  

 ejeren af eller den ansvarlige for vildtlevende fisk, som ikke  

 tilhører noget akvakulturbrug, fisk i søer, damme eller andre  

 anlæg, der er beregnet til lystfiskeri, eller hvor der holdes  

 akvariefisk, som er sygdomsmistænkte eller angrebet, foranstaltninger  

 som nævnt i § 5 og § 6 for at hindre smittespredningen.
 § 8. En epidemiologisk undersøgelse  

 foretaget i medfør af denne bekendtgørelse skal  

 omfatte:
 1)	Angivelse af det tidsrum, hvori det er sandsynligt, at sygdommen har  

 været til stede på akvakulturbruget, inden den blev anmeldt,  

 eller der var mistanke om sygdommen.
 2)	Oplysninger om den mulige kilde til sygdommen på  

 akvakulturbruget og identifikation af andre akvakulturbrug, hvor der er fisk,  

 æg eller sæd af modtagelige arter, som kan være blevet  

 smittet.
 3)	Oplysninger om fisk, æg eller sæd,  

 køretøjer, materiale eller personer, der kan have  

 overført smitstoffer til eller fra de pågældende  

 akvakulturbrug.
 4)	Oplysninger om eventuelle forekomster af sygdomsbærere og  

 disses udbredelse.
 Stk. 2. Fremgår det af den epidemiologiske  

 undersøgelse, at Infektiøs Lakse Anæmi kan være  

 indført fra et andet afvandingsområde eller et andet  

 kystområde eller overført til at andet afvandingsområde  

 eller et andet kystområde som følge af kontakt med fisk,  

 æg eller sæd, dyr, køretøjer eller personer eller  

 på nogen anden måde, skal akvakulturbrugene i disse  

 afvandingsområder og kystområder betragtes som akvakulturbrug  

 under mistanke, og de i § 5 omhandlede foranstaltninger finder anvendelse.  

 Såfremt sygdommen bekræftes finder de i § 6 omhandlede  

 foranstaltninger anvendelse.
 Foranstaltninger til bekæmpelse af  

 Hæmorrhagisk Virusseptikæmi og Infektiøs  

 Hæmatopoietisk Nekrose.
 § 9. Fødevaredirektoratet kan påbyde  

 ejeren af eller den ansvarlige for et akvakulturbrug beliggende i en godkendt  

 zone eller et godkendt akvakulturbrug, beliggende i en ikke-godkendt zone, at  

 få foretaget en epidemiologisk undersøgelse, jf. § 8, stk. 1,  

 såfremt der opstår mistanke om, eller bekræftes forekomst  

 af Hæmorrhagisk Virusseptikæmi eller Infektiøs  

 Hæmatopoietisk Nekrose.
Stk. 2. Fremgår det af den epidemiologiske  

 undersøgelse, at sygdommen kan være indført fra en  

 godkendt zone eller fra et andet godkendt akvakulturbrug, eller at den kan  

 være overført til et andet godkendt akvakulturbrug af fisk,  

 æg eller sæd, køretøjer eller personer eller  

 på nogen anden måde, skal disse zoner eller akvakulturbrug  

 betragtes som værende under mistanke.
Fødevaredirektoratet kan i  

 denne forbindelse påbyde ejeren af eller den ansvarlige for disse  

 områder de i § 5 omhandlede foranstaltninger.
Såfremt sygdommen  

 bekræftes finder de i § 6 omhandlede foranstaltninger anvendelse.
 Stk. 3. Fødevaredirektoratet kan dog give  

 tilladelse til, at fisk der skal aflives, i stedet opfedes, indtil de  

 når handelsstørrelse.
 § 10. Ejeren af eller den ansvarlige for et  

 ikke-godkendt akvakulturbrug beliggende i en ikke-godkendt zone, som  

 mistænkes for at være angrebet af Hæmorrhagisk  

 Virusseptikæmi eller Infektiøs Hæmatopoietisk Nekrose, kan  

 af Fødevaredirektoratet pålægges  

 følgende:
 1)	Påbud om umiddelbar iværksættelse af  

 undersøgelser for at bekræfte eller afkræfte sygdommens  

 forekomst, eventuelt ved udtagning af prøver til  

 laboratorieundersøgelse på et godkendt laboratorium.
2)	Påbud om optælling på de smitteramte  

 akvakulturbrug.
Tællingen, der skal ajourføres  

 regelmæssigt, skal opbevares i mindst fire år og skal på  

 anmodning forevises Fødevaredirektoratet.
 3)	Påbud om at de smitteramte akvakulturbrug stilles under  

 offentligt tilsyn, hvorved flytning kun er tilladt, såfremt der af  

 Fødevaredirektoratet er givet tilladelse til flytning af levende fisk,  

 æg og sæd, der er bestemt til andre akvakulturbrug, som er ramt  

 af samme sygdom, eller til aflivning med henblik på konsum.
Vaccine § 11. Det er ikke tilladt at vaccinere mod  

 Infektiøs Lakse Anæmi, jf. dog stk. 2. Det er ikke tilladt at  

 vaccinere mod Hæmorrhagisk Virusseptikæmi eller Infektiøs  

 Hæmatopoietisk Nekrose i de godkendte zoner, i godkendte  

 akvakulturbrug, der er beliggende i ikke-godkendte zoner samt i zoner og  

 akvakulturbrug for hvilke der allerede er indledt  

 godkendelsesprocedurer.
 Stk. 2. Fødevaredirektoratet kan dog tillade  

 vaccination ved udbrud af Infektiøs Lakse Anæmi under  

 forudsætning af, at der er fastsat vaccinationsprocedurer i en godkendt  

 beredskabsplan, og at kriterierne i bilag 1 overholdes.
Straffe- og ikrafttrædelsesbestemmelser § 12. Med bøde straffes den, der 1)	overtræder § 3, § 4, § 5, stk. 3, § 11, stk. 1, 2)	tilsidesætter vilkår i medfør af § 6, stk. 3, §  

 9, stk. 3, § 11 stk. 2, eller 3)	undlader at efterkomme påbud efter § 5, stk. 1 eller 2, § 6,  

 stk. 1 eller 2 , § 7, § 9, stk. 1 eller 2 eller § 10.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 13. Bekendtgørelsen træder i kraft  

 den 7. april 2001.
Fødevaredirektoratet, den 29. marts  

 2001 P.D.VPreben Willeberg /Tina Lund Jensen Bilag 1 Kriterier for vaccinationsprogrammerne Vaccinationsprogrammerne skal mindst indeholde følgende  

 oplysninger:
 1)	Den sygdomssituation, som begrunder anmodningen om vaccination.
 2)	Oplysninger om kystzoner, fastlandszoner, steder og brug, hvor  

 vaccinationen kan foretages; disse zoner må under ingen  

 omstændigheder overskride den angrebne zones grænser eller, i  

 givet fald, grænserne for stødpudezonen rundt om den angrebne  

 zone.
 3)	Detaljerede oplysninger om, hvilken vaccine der skal anvendes,  

 herunder den eller de vaccinetype/r, som kan anvendes.
 4)	Detaljerede oplysninger om vaccinens anvendelsesbetingelser,  

 vaccinationsfrekvens og grænser, inden for hvilke der kan vaccineres  

 (hvilke fisk, hvilke bure etc.).
 5)	Kriterier for vaccinationsstop.
 6)	Der skal vedtages bestemmelser om registrering af  

 vaccinationsforløbet (kronologi, steder og brug, hvor der er blevet  

 vaccineret, oprettelse af en stødpudezone etc.).
 7)	Der skal vedtages bestemmelser om begrænsning af fiskenes  

 bevægelser inden for vaccinationszonen for at sikre, at fiskene kun kan  

 fjernes fra vaccinationszonen for at blive aflivet med henblik på  

 konsum eller om fornødent for at blive destrueret.
 8)	Enhver anden bestemmelse, som er nødvendig i tilfælde  

 af vaccination.
 1)   

  Bekendtgørelsen indeholder bestemmelser, der gennemfører  

 Rådets direktiv 93/53/EØF af 24. juni 1993 om  

 minimumsfællesskabsforanstaltninger til bekæmpelse af visse  

 fiskesygdomme (EF-Tidende 1993 L 175 s. 23), som ændret ved  

 Rådets direktiv 2000/27/EF af 2. maj 2000 om ændring af direktiv  

 93/53/EØF om minimumsfællesskabsforanstaltninger til  

 bekæmpelse af visse fiskesygdomme (EF-Tidende 2000 L 114 s. 28).
