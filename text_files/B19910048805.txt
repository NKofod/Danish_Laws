 I henhold til § 9 i lov om offentlig sygesikring, jf.
lovbekendtgørelse nr. 490 af 21. juli 1986, som senest ændret ved lov nr. 416 af 6. juni 1991, fastsættes følgende:
 § 1.  Den offentlige sygesikring yder et tilskud på 40  

 pct. af det i overenskomst mellem Sygesikringens Forhandlingsudvalg og Teddy  

 Øfeldt fastsatte honorar pr. behandlingstime til optræning på  

 optræningscentret i Karlslunde af sikrede lidende af kroniske lammelser, hvor  

 der ifølge den lægelige diagnose er behov for langvarig optræning af muskler,  

 jf. § 2, stk. 1.
Stk. 2.  Til personer med vidtgående fysisk handicap,  

 der i henhold til Sundhedsministeriets bekendtgørelse om tilskud efter  

 sygesikringsloven til fysioterapeutisk behandling er berettiget til  

 vederlagsfri fysioterapi, ydes der et tilskud på 100 pct. af det i  

 overenskomst mellem Sygesikringens Forhandlingsudvalg og Teddy Øfeldt  

 fastsatte honorar pr. behandlingstime.
Afgrænsningen af denne personkreds  

 fremgår af de til enhver tid gældende retningslinier for henvisning til  

 vederlagsfri fysioterapi, jf. dog § 2, stk. 1.
 Stk. 3.  Den offentlige sygesikring yder et tilskud på  

 40 pct. af det i overenskomst mellem Sygesikringens Forhandlingsudvalg og  

 Teddy Øfeldt fastsatte honorar pr. behandlingstime til behandling på  

 optræningscentret i Karlslunde af personer med muskellidelser lokaliseret til  

 ryg, skuldre og nakke samt til behandling af »tennisalbue« og  

 »kold skulder«, jf. § 2, stk. 2.
 § 2.  Tilskud til optræning, jf. § 1, stk. 1 og 2,  

 ydes til gruppe 1-sikrede og gruppe 2-sikrede, der er bosiddende i  

 Københavns, Roskilde og Frederiksborg Amtskommuner, i Københavns og  

 Frederiksberg Kommuner samt i amtskommuner, hvor amtsrådet har truffet  

 beslutning om at tiltræde overenskomsten.
Stk. 2.  Tilskud til behandling af muskellidelser, jf. §  

 1, stk. 3, ydes til gruppe 1-sikrede og gruppe 2-sikrede, der er bosiddende i  

 en amtskommune, hvor amtsrådet har truffet beslutning om at tiltræde  

 overenskomsten.
For Københavns og Frederiksberg Kommuner træffer magistraten  

 henholdsvis kommunalbestyrelsen beslutning om tiltrædelse af overenskomsten.
Stk. 3.  Det er en forudsætning for ydelse af tilskud,  

 at der foreligger en skriftlig henvisning fra en læge, inden optræningen  

 eller behandlingen påbegyndes.
Henvisningen skal indeholde oplysninger om  

 diagnose, henvisningsperiode, optræningens eller behandlingens omfang samt  

 dato for udstedelsen.
 § 3.  Tilskud ydes på de vilkår, der er fastsat i  

 overenskomst mellem Teddy Øfeldt og Sygesikringens Forhandlingsudvalg.  

 Overenskomsten skal være godkendt af sundhedsministeren efter  

 sygesikringslovens § 26, stk. 2.
 § 4.  Bekendtgørelsen træder i kraft den 3. juli 1991  

 med virkning fra den 1. juli 1991. Samtidig ophæves bekendtgørelse nr. 101 af  

 22. februar 1991.
