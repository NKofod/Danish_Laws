 Justitsministeriet skal herved henlede d'Herrers Opmærksomhed paa følgende  

 ved den under 31. Marts 1928 stadfæstede Lov skete Ændringer i  

 Strandingsloven af 10. April 1895:
Sager angaaende Godkendelse af Bjærgelav, Fastsættelse af Grænserne for  

 Bjærgelavsdistrikter, Stadfæstelse af Bjærgelavsvedtægter saavel som  

 Spørgsmaal om Ret til Optagelse i Lavet og Fortabelse af Medlemsret i Lavet  

 afgøres fremtidig i alle Tilfælde af Politimesteren.
Det bemærkes herved, at  

 de allerede af Amterne autoriserede Bjærgelav ikke behøver at søge fornyet  

 Godkendelse, men uden ny Godkendelse maa anses som ligestillede med de af  

 Politimestrene godkendte Lav.
 Ved Fastsættelse af Grænserne for de nye Bjærgelavsdistrikter bør det  

 paases, at disse saavidt muligt falder sammen med Grænserne for  

 Strandfogeddistrikterne, saaledes at disse sidste ikke kommer til at henhøre  

 under to eller flere Bjærgelav.
Strandfogdernes Eneret til Bjærgning af løst Gods, Vrag eller Vragstykker,  

 der inddriver paa Forstranden, er ved Lovens § 1, sidste Stykke, udvidet til  

 at omfatte alt saadant løst Gods, saaledes at Værdigrænsen (500 Kr.) efter  

 Strandingsloven af 1895 nu er bortfalden.
Bjærgelavene udenfor de private  

 Forstande har til Gengæld for denne Beskæring i deres Virkeomraade ved Lovens  

 § 3 faaet tillagt Ret til 10 pCt. af Statens Nettoudbytte af det bjærgede.
Af  

 Hensyn til de nævnte 10 pCt., der beregnes af det Beløb, der hidtil er  

 indbetalt i Statskassen, altsaa efter Fradrag af alle Omkostninger samt  

 Bjærgeløn, bør Opgørelsen af Auktionsudbyttet ved Strandingsauktioner ske  

 særskilt for hvert Bjærgelavsdistrikt.
Ifølge Lovens § 2 kan Strandingsauktioner efter Politimesterens  

 Bestemmelse i visse Tilfælde afholdes paa Landet af Sognefogden og i  

 Købstæderne af Politiet.
Der er særlig tænkt paa de Tilfælde, hvor Partier af  

 Strandingsgods er ilanddrevet saa fjernt fra de sædvanlige Auktionssteder, at  

 Udgifterne til Transport dertil vil blive uforholdsmæssigt store i  

 Sammenligning med Vraggodsets Værdi.
 Endelig skal man henlede Opmærksomheden paa de stedfundne Ændringer i  

 Reglerne om Befordringsgodtgørelse samt Time- og Dagpenge.
 Justitsministeriet, den 12. Maj 1928.
 Svenning Rytter.
