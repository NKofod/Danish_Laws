(Til de godkendte forsikringsselskaber  

 m. fl.) Ved brev af 29. november 1995 oplyste vi om fremgangsmåden i forbindelse  

 med udbetaling af erstatnings- og godtgørelsebeløb til umyndige.
Vi gjorde bl.a. opmærksom på, at kapitalbeløb på 20.000 kr og derunder som  

 hovedregel udbetales til værgen, men at dette ikke gælder, hvis I disse tilfælde udbetales til en forvaltningsafdeling.
Civilretsdirektoratet har nu vedrørende b) gjort opmærksom på, at  

 bestemmelsen er mere vidtgående.
Bestemmelsen gælder således også, hvor  

 forsikringsbegivenheden udløser:
 Det betyder, at hvis Arbejdsskadestyrelsen f.eks. tilkender en  

 mengodtgørelse svarende til 5 % eller et forskud på 20.000 kr eller derunder,  

 skal beløbet alligevel udbetales til en forvaltningsafdeling, hvis vi  

 skønner, at vi senere vil tilkende et yderligere kapitalbeløb for varigt men  

 eller erhvervsevnetab.
På tilsvarende måde skal kapitalbeløb på 20.000 kr. eller derunder  

 tilkendt af Arbejdsskadestyrelsen udbetales til en forvaltningsafdeling, hvis  

 der f.eks. efter erstatningsansvarsloven eller fra en privat forsikring er  

 blevet eller forventes at blive udbetalt erstatning for erhvervsevnetab, tabt  

 arbejdsfortjeneste, godtgørelse for varigt men, svie og smerte, tort m.m., og  

 dette beløb, sammenlagt med det kapitalbeløb vi har tilkendt, vil overstige  

 20.000 kr.
Godtgørelse for bestemte udgifter til behandling og lignende  

 medregnes dog ikke.
I forbindelse med afgørelser om erstatning/godtgørelse og forskud herpå,  

 der udgør 20.000 kr eller derunder, vil styrelsen herefter vurdere, om vi i  

 anledning af forsikringsbegivenheden må forvente senere at ville tilkende  

 andre kapitalbeløb efter arbejdsskadelovgivningen.
Hvis det er tilfældet, vil  

 vi gøre opmærksom herpå i afgørelsen og, hvis de samlede beløb overstiger  

 20.000 kr, meddele, at det tilkendte beløb vil blive indsat i en  

 forvaltningsafdeling.
Det samme gælder, hvis vi har kendskab til  

 erstatningsbeløb, der er blevet eller vil blive udbetalt på andet  

 retsgrundlag.
 Hvis forsikringsselskabet selv har kendskab til sådanne beløb, der er  

 blevet eller forventes at blive udbetalt på andet retsgrundlag, skal beløb  

 tilkendt efter arbejdsskadelovgivningen udbetales til en  

 forvaltningsafdeling, hvis de samlede erstatningsbeløb overstiger 20.000 kr.  

 Dette gælder altså, selvom vores afgørelse lægger op til, at beløbet  

 udbetales til værgen.
 Vi vil i afgørelsen gøre værgen opmærksom på, at hvis han selv har  

 kendskab til, at et erstatningsbeløb er udbetalt på andet grundlag end  

 arbejdsskadelovgivningen, eller han forventer at et sådant beløb bliver  

 udbetalt i anledning af forsikringsbegivenheden, skal det beløb, han er  

 blevet tilkendt af os, og som han har fået udbetalt af forsikringsselskabet,  

 indbetales til en forvaltningsafdeling, hvis det samlede beløb overstiger  

 20.000 kr.
