Kendelse fra Pressenævnet i sag nr.  

 144/2000 [K] har ved advokat  Ib  Ulstrup ved brev af 28. december  

 2000 klaget til Pressenævnet over en artikel bragt i Ekstra Bladet den  

 7. december 2000, idet [K] mener, at god presseskik er tilsidesat.
Af artiklen med overskriften "Narko-millioner bag  

 bil-bomben" bragt den 7. december 2000 i Ekstra Bladet  

 fremgår, at "To mænd sigtes for Århus-attentatet  

 ville likvidere brødre, de havde stjålet narko-millioner  

 fra.
 Omkring to millioner stjålne og forsvundne  

 narko-kroner ligger angiveligt bag det uhyggelige bombe-attentat i  

 Århus i september, da den 38-årige tidligere hash-dømte  

 blev livsfarligt lemlæstet af en bilbombe under sin  

 sølvgrå Mercedes 420 parkeret på Hotel Atlantic.
 Tirsdag morgen slog politiet i Århus til i en  

 storstilet aktion og anholdt to mænd på henholdsvis 41 og 46  

 år, [B] og (klagerens navn), og onsdag blev de to fængslet i et  

 lukket retsmøde, begge sigtet for forsøg på  

 bombe-drab.
De to mænd, erfarer Ekstra Bladet, havde angiveligt  

 skjult ca. to mill. kr. for brødrene [A og C], der i 1996 blev knaldet  

 for indsmugling af 2,5 ton hash, samtidig med at dansk politi i samarbejde  

 med spanske kolleger fik beslaglagt i alt 38 mill. kr. på en stribe  

 bankkonti i bl.a.
Gibraltar.
 Før brødrene blev dømt og røg  

 i fængsel i 1997, skal de ifølge kilder have gemt ca. to mill.  

 hos de to drabssigtede   men da brødrene på fri fod i år  

 ville hente de skjulte millioner, var pengene væk.
 Siden har brødrene og de to sigtede  

 efterstræbt hinanden med "bøllebank" og grovere  

 metoder   en strid, der kulminerede med bilbomben 23. september, da de to  

 brødre blev forsøgt likvideret sammen i den  

 sølvgrå Mercedes.
Beskudt Før retsmødet i Århus i går blev  

 lukket for pressen af hensyn til politiets efterforskning, nåede de to  

 mænd, der begge er kendt af politiet, at nægte sig skyldige i  

 drabsforsøg ved bombe-sprængningen, ligesom 41-årige [B]  

 også nægter at have skudt efter brødrene i maj, da [A og  

 C] blev beskudt i den senere bombesprængte Mercedes i  

 Århus-forstaden Kolt.
Pistolskuddene ramte dog kun bilens køler,  

 og brødrene slap uskadte.
 Kriminalinspektør  Allan  Lund vil hverken be-  

 eller afkræfte Ekstra Bladets oplysninger, da den otte timer lange  

 afhøring af de to sigtede foregik bag lukkede døre.
Men allerede kort efter det dramatiske bombe-attentat  

 på Hotel Atlantics parkerings-bildæk var kriminalpolitiet  

 på sporet af de to mænd og har et par gange ransaget deres  

 bopæle i udkanten af Århus.
Sidst tirsdag hos den 46-årige  

 i  ., hvor politihunde nidkært gennemsøgte manden hus og grund,  

 mens teknikere gravede i haven, ledte med metaldetektorer, søgte i  

 buske og under brændestabler   uden at politiet dog vil oplyse, hvad  

 mandskabet i ni politibiler søgte efter   eller eventuelt fandt.
 Tidligere har politiet fundet og beslaglagt en ni mm  

 pistol hos den 41-årige i Hasselager, der onsdag da også tilstod  

 ulovlig våbenbesiddelse og besiddelse af 13 skarpe patroner.
Dobbeltlikvidering Ifølge kilder i det kriminelle miljø er det  

 politiets helt klare teori, at de to sigtede ville likvidere brødrene  

 for at slippe for videre forfølgelse fra den kant.
De to mænd, der førhen er blevet  

 opsøgt af brødrene, truet og udsat for vold, var angiveligt  

 klar over, at [A] og den fire år ældre bror hver lørdag  

 formiddag tog til fitness-træning sammen i [A]´s Mercedes med fast  

 p-plads på hotellet.
Og det skulle derfor have været deres plan  

 at dræbe begge brødre samtidig med bilbomben.
 Af ukendte grunde fulgtes storebror [C] ikke med [A] den  

 skæbnesvangre dag   ligesom den kraftige bilbombe under bilen, der blev  

 udløst ved startrystelser, heller ikke dræbte lillebror [A].
 Ekstra Bladets kilder siger videre, at de to drabssigtede  

 ikke direkte var involveret i de omfattende hash-smuglerier fra begyndelsen  

 til midt i 90´erne, men at de som gode bekendte til [A og C]-brødrene  

 gik med til at skjule ca. to millioner kr. af narkoprofitten, som  

 makkerparret havde holdt ude af deres talrige pengeposteringer på  

 bankkonti.
Millionerne gravet ned Pengene var, siger kilderne, en slags  

 "opsparing", hvis det gik galt med hash-forretningen, og politiet  

 fik fingrene i de mange millioner i bankerne.
 Hvilket som sagt skete.
 De to mill. blev angiveligt gravet ned i jorden hos den  

 ene eller begge de sigtede, men da brødrene   hvoraf den yngste blev  

 løsladt i 1999, den ældste i år   kom for at grave pengene  

 op, var de væk.
De to penge-skjulere kunne ikke på fornuftig vis  

 gøre rede for, hvor de to mill. var henne.
Hvorpå den bitre  

 strid mellem de fire mænd startede.
Villaen til salg 46-årige (klagerens navn), der bor i   er officielt  

  , men også kendt som våbenekspert med forbindelser i det  

 kriminelle miljø. Den stråtækte ejendom blev søndag  

 sat til salg for 3,2 mill. kr.
 Den 41-årige [B] var i en periode midt i 90´erne  

 dørmands-kollega til [A] på diskotek Downtown, hvor unge [A] var  

 kendt under navnet " ", og hvor de to brødres penge  

 flød i rigelige mængder. [B] skulle bl.a. ifølge kilderne  

 have lånt en større sum penge af sin ven " ".
 (Klagerens navn) er derimod ikke kendt i det  

 diskoteks-miljø i Århus, som de populære og gavmilde  

 brødre færdedes i som dørmænd, og hvorfra de  

 hentede risikovillig kapital til deres omfattende hash-smuglerier.
I årevis fra starten af 90´erne scorede især  

 storebror [C] fede profitter på hash-handlen og investerede bl.a. i  

 ejendomme i Spanien.
Først i midten af 90´erne kom lillebror [A] med i  

 storebrors business.
 De to brødre, der oprindelig var sigtet for  

 indsmugling af fire ton hash fra Marokko, blev først afsløret,  

 da Den Danske Bank i Gibraltar i 1996 gav politiet et tip om, at [A og  

 C]-brødrene rykkede rundt med endog meget store pengebeløb  

 på forskellige konti i danske og udenlandske banker.
 Nogenlunde samtidig blev en hollandsk narkosmugler  

 anholdt, og et telefonnummer hos denne mand førte direkte til  

 brødrene i Århus, hvor politiet konfiskerede 12 kg. hash og  

 siden fik de to idømt henholdsvis fire og to års  

 fængsel.
Også brødrenes far, en kæreste til  

 storebroderen og endnu en kvinde, samt en Århus-stråmand og en  

 langturschauffør blev dømt i sagskomplekset." Klagerens advokat har anført, at klageren   som er  

 sigtet for en meget alvorlig forbrydelse   nævnes med navn i artiklen.  

 Dette er en strafbar overtrædelse af retsplejeloven, idet der under  

 sagen var nedlagt navneforbud i medfør af retsplejelovens § 32 b, stk.  

 2. Der er i den anledning indgivet politianmeldelse.
Klagerens advokat har oplyst, at anklageren ved  

 retsmødets indledning begærede dørene lukket, og  

 anklageren anmodede samtidig om, at forhandlingerne om dette  

 spørgsmål blev behandlet for lukkede døre.
Advokat  

  Henning  Lyngsbo, der repræsenterede den ene sigtede, protesterede  

 imod dørlukningen, hvorimod klagerens advokat tiltrådte  

 begæringen om dørlukning, men begærede tillige  

 navneforbud.
Dommeren afsagde herefter kendelse om, at forhandlingerne om  

 dørlukning skulle ske for lukkede døre, hvorefter  

 tilhørerne   herunder pressen   forlod retslokalet.
Det er  

 således ikke rigtigt, at klagerens advokat først på et  

 meget sent tidspunkt begærede navneforbud.
 Klagerens advokat har endvidere anført, at han ikke  

 blev spurgt af nogen journalister, om der var nedlagt navneforbud.
Klagerens advokat har desuden anført, at artiklen  

 også er en krænkelse af punkt C.6, 2. afsnit i de vejledende  

 regler for god presseskik.
Når der henses til den meget alvorlige  

 sigtelse og klagerens let genkendelige navn, er der endog tale om en  

 særdeles alvorlig krænkelse af klagerens rettigheder.
Bladet har oplyst, at der var sat to medarbejdere på  

 den pågældende sag.
Redaktionschef  Niels  Westberg dækkede  

 fremstillingen om morgenen ved retten, indtil dørene blev lukket.  

 Begge sigtede var tilstede i retten, og i den offentlige del af  

 retsmødet blev deres navne nævnt, da sigtelsen blev læst  

 op, og der blev ikke afsagt kendelse om navneforbud.
Journalist  Peter  

  Bresemann gik for en sikkerheds skyld i retten om eftermiddagen, for at  

 undersøge, om der var nedlagt navneforbud i sagen.
I en pause kl.  

 17.00 spurgte  Peter  Bresemann anklageren og den ene forsvarer, om der  

 forelå en kendelse om navneforbud.
Begge tilkendegav, at det gjorde der  

 ikke.
Efter at retsmødet blev genoptaget kl. 17.30 er der  

 åbenbart blevet nedlagt navneforbud vedrørende den ene sigtede,  

 og da retsmødet var lukket, fik journalisterne ikke besked herom.
Bladet anfører, at det hele dagen således var  

 lovligt at nævne navnene på de sigtede.
Angiveligt har klagerens  

 advokat på et meget sent tidspunkt under retsmødet fået  

 den idé at begære navneforbud.
Fremgangsmåden er yderst  

 usædvanlig, idet navneforbud i reglen begæres ved begyndelsen af  

 retsmødet.
Journalisterne har derfor bragt navnet i deres reportage i  

 god tro, og efter at have gjort rimeligt vidtgående forsøg  

 på at sikre, at der ikke forelå et forbud.
Bladet finder det endvidere uforståeligt, at punkt  

 C.6, 2. afsnit i vejledende regler for god presseskik skulle være  

 krænket.
Der løb således mange rygter i byen om de  

 anholdtes identitet, og disse kunne henholdsvis afkræftes eller  

 bekræftes ved angivelse af navnene i bladet.
I sager af denne karakter  

 er det bladets praksis at bringe navnene, hvilket i øvrigt er i god  

 overensstemmelse med Grundlovens § 65, stk. 1: "I retsplejen  

 gennemføres offentlighed og mundlighed i videst muligt  

 omfang".
 I sagens behandling af sagen har følgende  

 nævnsmedlemmer deltaget: Per Sørensen, Finn Rowold, Tage Clausen  

 og Kirsten Dyregaard.
 Pressenævnet udtaler:
 Pressenævnet bemærker indledningsvis, at  

 nævnet ikke kan tage stilling til, om et navneforbud er  

 overtrådt.
 En sigtets eller tiltalts navn bør udelades,  

 når ingen almen interesse taler for at offentliggøre navnet.  

 Bladet bragte klagerens navn i tilknytning til oplysningen om, at klageren  

 var sigtet for drabsforsøg ved sprængning af bilbombe på  

 parkeringspladsen under Hotel Atlantic den 23. september 2000.
 Retsplejen er offentlig, og denne episode har efter  

 Pressenævnets vurdering betydelig offentlig interesse.  

 Pressenævnet finder derfor ikke grundlag for at udtale kritik i  

 anledning af, at bladet bragte klagerens navn i artiklen.
 Afsagt den 28. marts 2001.
