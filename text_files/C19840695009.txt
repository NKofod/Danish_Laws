§ 1 Den økonomiske situation nødvendiggør en stram udgiftspolitik inden for  

 den offentlige sektor i de kommende år.
Det kan derfor være vanskeligt inden  

 for de enkelte institutioners budgetter at afse ressourcer til investering i  

 projekter, som på længere sigt må påregnes at medføre en betydelig  

 effektivisering afløsningen af styrelsens arbejdsopgaver, men som i en  

 begyndelsesfase er bekostelige.
Til afhjælpning af dette problem er der på finansloven for 1985 afsat en  

 investeringspulje til brug for finansieringen af investeringer, der kan  

 fremme den effektive ressourceanvendelse i statsinstitutioner og  

 -virksomheder m.v.
Investeringspuljen er i princippet indrettet som en  

 låneordning.
§ 2 lnvesteringspuljens midler vil fortrinsvis blive anvendt til projekter,  

 der indebærer anvendelse af ny teknologi, men også andre investeringer kan  

 finansieres gennem træk på puljen.
Træk på puljen kan anvendes til indkøb af  

 udstyr, gennemførelse af anlægsarbejder, konsulentbistand, uddannelse af  

 medarbejdere m.v.
 lnvesteringspuljen kan anvendes til projekter inden for statens  

 virksomheder og institutioner samt selvejende institutioner, der modtager  

 driftstilskud fra staten på mindst halvdelen af driftsudgifterne.
§ 3 Projekter. som ønskes finansieret helt eller delvist gennem træk på  

 investeringspuljen, skal have karakter af investeringer og skal udvise en  

 real, intern forrentning på mindst 7 pct. p.a.,jfr. dog § 4.
 1 bedømmelsen af den interne projektforrentning vil kunne indgå forventede  

 produktog servicekvalitetsforbedringer, uanset om disse ikke direkte kan  

 beløbssættes, samt direkte målelige, forventede driftsudgiftsbesparelser.
§ 4 Projekter, der har til formål at gennemføre en foranalyse af mulighederne  

 for en teknologisk modernisering inden for et område (en »systematisk  

 gennemgang«), kan ligeledes finansieres ved træk på investeringspuljen  

 og er ikke omfattet af kravet om en intern projektforrentning på 7 pct. p.a.
§ 5 Træk på investeringspuljen sker på vilkår, der i princippet svarer til  

 lån, jfr. dog stk. 5. nedenfor vedrørende foranalyse.
Trækvilkårene afhænger  

 af institutionens bevillingsmæssige stilling, som følger.
 Stk. 2.  Lånetræk foretaget af statsvirksomheder  

 forudsættes tilbagebetalt forrentet med 7 pct. p.a. realt.
 Lånetræk indbudgetteres som en forhøjelse af virksomhedens nettotal (en  

 reduktion af det forudsatte nettoresultat) udmøntet på udgiftsbudgettet.  

 Lånetræk kan, hvis projektets installations- eller anlægsperiode tilsiger  

 det, strække sig over flere år.
Lånetrækket tilbagebetales som hovedregel efter annuitetsprincippet over  

 maksimalt 5 finansår begyndende året efter trækket eller - hvis trækket fordeler sig over flere finansår - det sidst foretagne  

 deltræk.
Der betales således årligt en ydelse svarende til den årlige ydelse  

 i en 5-årig annuitet med renten 7 pct. p.a.
Ydelsens afdragsdel  

 indbudgetteres som en reduktion af virksomhedens nettotal (en forøgelse af  

 det forudsatte nettoresultat) udmøntet som en reduktion af udgiftsbudgettet  

 eller/og en forøgelse af indtægtsbudgettet.
Ydelsens rentedel optages på  

 konto for forrentning på driftsbudgettet.
Ydelsen PL-reguleres som normalt.
Den nærmere udformning af udbetalingsog afdragsprofilen, afdragsperiodens  

 længde og retningslinier for PL-regulering aftales med finansministeriet i  

 forbindelse med projektbehandlingen.
Ekstraordinære afdrag kan aftales  

 efterfølgende, f.eks. i det tilfælde hvor uforbrugte driftsbevillinger ønskes  

 anvendt til formålet.
 De nævnte regler erstatter regler om forrentning af anlægsaktiver, for så  

 vidt angår aktiver eller dele af aktiver finansieret med midler fra  

 investeringspuljen.
Stk. 3.  Lånetræk til brug for indtægtsdækket virksomhed  

 forudsættes tilbagebetalt forrentet med 7 pct. p.a. realt Lånetrækket indbudgetteres som en forhøjelse af ministerområdets  

 totalrammebelagte udgifter udmøntet som en forhøjelse af den indtægtsdækkede  

 virksomheds udgiftsbudget.
Lånetræk kan, hvis projektets installationseller  

 anlægsperiode tilsiger det, strække sig over flere år.
Lånetrækket tilbagebetales som hovedregel over maksimalt 5 finansår  

 begyndende året efter trækket eller - hvis trækket fordeler sig over flere  

 finansår - det sidst foretagne deltræk.
Tilbagebetalingen sker - ligeledes  

 som hovedregel - gennem en reduktion af ministerområdets totalrammebelagte  

 udgifter med et beløb svarende til den årlige ydelse i en 5-årig annuitet,  

 der bærer renten 7 pct. p.a.
Ydelsen PL-reguleres som normalt.
Reduktionen  

 udmøntes som en reduktion af den indtægtsdækkede virksomheds udgiftsbudget  

 eller/og en forhøjelse af indtægtsbudgettet.
 Vilkår aftales nærmere med finansministeriet.
 Stk. 4.  Lånetræk til brug for andre formål forudsættes  

 tilbagebetalt uden renter.
 Lånetrækket ydes som en engangsforhøjelse af budgetteringsrammen og en  

 tilsvarende forhøjelse af ministerområdets totalrammebelagte udgifter.  

 Lånetræk kan, hvis projektets installations- eller anlægsperiode tilsiger  

 det, strække sig over flere år.
Lånetrækket tilbagebetales som hovedregel over 5 finansår begyndende året  

 efter trækket eller - hvis trækket fordeler sig over flere finansår - det  

 sidst foretagne deltræk.
Tilbagebetalingen sker - ligeledes som hovedregel -  

 gennem en reduktion af budgetteringsrammen og ministerområdets  

 totalrammebelagte udgifter med et beløb svarende til en femtedel af  

 hovedstolen.
Ydelsen PL-reguleres som normalt.
 Vilkår aftales nærmere med finansministeriet.
Stk. 5.  Foranalyser eller »systematiske  

 gennemgange«, jfr. § 4 ovenfor, finansieres som udgangspunkt ved tilskud  

 fra investeringspuljen, som ikke skal tilbagebetales.
Kun hvis foranalysen  

 resulterer i et egentligt projekt, tilbagebetales tilskuddet efter samme  

 retningslinier som projektlånetrækket.
§ 6 Ansøgninger indeholdende forslag til projekter, som ønskes finansieret med  

 midler fra investeringspuljen, må indeholde en projektbeskrivelse herunder en  

 vurdering af projektets interne forrentning.
Ansøgninger må endvidere  

 indeholde en realistisk og forpligtende plan for gennemførelsen af projektet,  

 således at de forventede økonomiske konsekvenser, herunder en af  

 betalingsplan for investeringspuljetrækket, kan indarbejdes i budgetoverslag.  

 Af hensyn til projektbeskrivelsens udformning bør projektet allerede i en  

 indledende fase drøftes med finansministeriet.
 I forbindelse med projektbehandlingen aftales med finansministeriet  

 hvilken procedure, der skal følges for at sikre en vurdering afprojektets  

 resultater.
§ 7 Ansøgning om finansiering af projekter, der indebærer anvendelsen af edb  

 og anskaffelse af edb-udstyr, herunder udstyr til elektronisk  

 tekstbehandling, til administrative, statistiske og planlægningsmæssige  

 opgaver, og foranalyser til sådanne projekter stiles til finansministeriet.  

 administrationsdepartementet.
Ansøgninger om finansiering af øvrige projekter  

 og foranalyser hertil stiles til finansministeriet, budgetdepartementet.
Administrationsdepartementet afholder udgifter til lånetræk til brug for  

 projekter vedrørende edb m.v. til administrative, statistiske og  

 planlægningsmæssige opgaver på under 5 mill. kr. fra en tilskudskonto afsat  

 på administrationsdepartementets budget uden yderligere forelæggelse.
Forslag  

 til bevilling til øvrige projekter fremsættes på sædvanlig vis.
Forslagene  

 kan således opføres på finanslovforslaget, fremgå af særskilt lovgivning  

 eller forelægges ved aktstykke for finansudvalget.
§ 8 Cirkulæreskrivelse af 15. marts 1982 om reserve til omstilling inden for  

 den offentlige sektor ophæves med virkning fra 1. januar 1985.
