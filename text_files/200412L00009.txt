Fremsat den 6. oktober 2004 af  

 socialministeren (Eva Kjer Hansen) Forslag til Lov  

 om ændring af lov om social service (Revision af  

 støtte- og kontaktpersonordningen til personer med sindslidelser) § 1 I lov om social service, jf. lovbekendtgørelse nr. 708  

 af 29. juni 2004, foretages følgende ændringer:
 1.  

  

 I §   

  

 147  

  

 ændres »2004-05« til: »2006-07«.
§ 2 Loven træder i kraft den 1. januar 2005.
Bemærkninger til lovforslaget Almindelige bemærkninger Baggrund for lovforslaget Det fremgår af § 147 i lov om social service, at der i  

 folketingsåret 2004-05 skal fremsættes forslag til revision af støtte- og  

 kontaktpersonordningen til personer med sindslidelser, jf. lovens § 80.
Støtte- og kontaktpersonordningen for personer med  

 sindslidelser blev indført den 1. august 1996 ved § 68 c i lov om social  

 bistand.
Kommunerne fik hermed mulighed for at tilbyde personer med  

 sindslidelser en støtte- og kontaktperson.
Formålet var at skabe og sikre en  

 kontakt til personer med sindslidelser samt at yde støtte og omsorg.
Sigtet  

 var  

 på den måde at skabe en bedre livssituation for personer med sindslidelser.
 Med indførelsen af lov om social service den 1. juli 1998 blev  

 det en pligt og ikke længere kun en mulighed for kommunerne at stille en  

 støtte- og kontaktperson til rådighed for de mest socialt udsatte og  

 isolerede  

 grupper af personer med sindslidelser.
 Den senest offentliggjorte sociale ressourceopgørelse fra marts  

 2004 viser, at 5.095 personer med sindslidelser i marts 2004 var omfattet af  

 ordningen.
Ved lovrevisionen af støtte- og kontaktpersonordningen i  

 folketingsåret 2002-03 blev det oplyst, at Socialministeriet ville tage  

 initiativ til at undersøge behovsdækningen for støtte- og kontaktpersoner for  

 personer med sindslidelser.
Behovsundersøgelsen er en del af regeringens  

 handlingsprogram  

 »Det Fælles Ansvar« for de svageste grupper, og baggrunden for ønsket om  

 undersøgelsen var at få belyst, hvordan støtte- og kontaktpersonordningen er  

 etableret og fungerer i landets mindre kommuner.
Samtidig skulle det belyses,  

 i  

 hvilket omfang behovet for støtte- og kontaktpersoner til personer med anden  

 etnisk baggrund end dansk dækkes af den nuværende ordning.
Evalueringen af støtte- og kontaktpersonordningen i de mindre  

 kommuner, foretaget af Socialt Udviklingscenter (SUS), tager udgangspunkt i  

 162  

 kommuner, som har et indbyggertal på maksimalt 12.000. Essensen af  

 undersøgelsen er, at de mindre kommuner har etableret støtte- og  

 kontaktpersonordninger.
Kun ganske få kommuner er endnu ikke startet, men  

 planlægger at iværksætte ordningen.
Overordnet vurderes det i evalueringen,  

 at  

 ordningen er meget positiv, bl.a. fordi ordningen har betydet, at brugerne i  

 større omfang beholder deres egen bolig og fordi »svingdørspatienter« ikke  

 længere eksisterer.
Det konkluderes i undersøgelsen, at der ikke er behov for  

 indholdsmæssige lovændringer.
Evalueringen af området sindslidende med etnisk  

 minoritetsbaggrund, udført af Røde Kors for Videnscenter for Socialpsykiatri,  

 viser, at der heller ikke her peges på behov for indholdsmæssige ændringer af  

 loven.
Evalueringen peger dog på, at der kan være et behov for at gå i dialog  

 med kommunerne om den opsøgende indsats i forhold til denne gruppe og i  

 forhold  

 til anvendelse af kvalificeret tolkebistand.
Socialministeriet vil følge op  

 på  

 dette.
 Ved lovrevisionen af støtte- og kontaktpersonordningen i  

 folketingsåret 2002-03 blev det endvidere foreslået at udsætte lovrevisionen  

 til folketingsåret 2004-05 for at gøre det muligt at inddrage erfaringer fra  

 igangværende forsøg med støtte- og kontaktpersoner til hjemløse og til  

 personer  

 med alkohol- og stofmisbrug.
Der blev i 2001 iværksat et 2-årigt forsøg med støtte- og  

 kontaktpersoner til hjemløse.
Forsøget er blevet forlænget til udgangen af  

 2004. Forsøget er evalueret af Konsulentkompagniet.
Evalueringen viser, at  

 hjemløse i høj grad har gavn af ordningen.
Hovedparten af brugerne har opnået  

 at kunne håndtere deres hverdagsliv mere konstruktivt og har netop haft  

 udbytte  

 af, at tilbuddet er opsøgende, frivilligt, omfattende, langvarigt og  

 personligt  

 ansporende.
Der er ligeledes igangsat et 2-årigt forsøg med støtte- og  

 kontaktpersoner til personer med stofmisbrugsproblemer.
Forsøget udløber med  

 udgangen af 2004. Endelig er der i marts 2003 igangsat forsøg med støtte- og  

 kontaktpersoner til personer med alkoholmisbrugsproblemer.
Forsøget løber i 4  

 år.
De første erfaringer på både alkohol- og stofmisbrugsområdet, indhentet  

 af  

 Videns- og Formidlingscenter for Socialt Udsatte, tyder på, at der er en  

 gruppe  

 meget udsatte og isolerede misbrugere, der har gavn af et støtte- og  

 kontaktpersontilbud.  

 Forsøgene på misbrugsområdet, især alkoholområdet, er dog ikke endeligt  

 evalueret.
Lovforslagets indhold Det foreslås, at støtte- og kontaktpersonordningen for personer  

 med sindslidelser i servicelovens § 80 fortsætter uændret, og at  

 revision  

 af bestemmelsen udskydes til folketingsåret 2006-07.
Forslaget om udsættelse af revisionen skal ses i forhold til,  

 at forsøgene på misbrugsområdet ikke er afsluttede.
Det gælder især  

 alkoholmisbrugsområdet, hvor forsøget har forløbet i under halvdelen af  

 forsøgsperioden.
Det endelige resultat af disse forsøg bør afventes, før der  

 tages endelig stilling til, om støtte- og kontaktpersonordningen bør udvides  

 til også at omfatte hjemløse samt personer med alkohol- og  

 stofmisbrugsproblemer.
Ved at udsætte revisionen til folketingsåret 2006-07  

 vil  

 der samtidig kunne ske et tidsmæssigt sammenfald mellem en eventuel udvidelse  

 af ordningen og regeringens planlagte strukturelle ændringer i kommunerne,  

 således at en eventuel udvidelse vil blive indført i de forventede større  

 kommuner.
 Socialministeriet vil i forbindelse med  

 finanslovsforhandlingerne for 2005 søge at finde midler til en fortsat  

 finansiering frem til den foreslåede revision i folketingsåret 2006-07 af de  

 igangværende forsøg til hjemløse og personer med misbrugsproblemer, der  

 udløber  

 med udgangen af 2004. På denne måde sikres en kontinuitet i indsatsen overfor  

 de socialt udsatte, som på nuværende tidspunkt har stor gavn af  

 forsøgsordningerne.
Økonomiske konsekvenser for stat, kommuner og  

 amtskommuner Videreførelse af støtte- og kontaktpersonordningen skønnes ikke  

 at medføre økonomiske konsekvenser.
 De økonomiske konsekvenser af lovforslaget skal forhandles med  

 de kommunale parter.
Administrative konsekvenser for stat,  

 kommuner og amtskommuner Lovforslaget har ikke administrative konsekvenser Økonomiske konsekvenser for erhvervslivet Lovforslaget har ikke erhvervsmæssige konsekvenser.
Miljømæssige konsekvenser Lovforslaget har ikke miljømæssige konsekvenser Forholdet til EU-retten Forslaget indeholder ikke EU-retlige aspekter.
Hørte myndigheder og organisationer Ligestillingsafdelingen, Ankestyrelsen, Styrelsen for Social  

 Service, Videns- og Formidlingscentret for Socialt Udsatte,  

 Amtsrådsforeningen,  

 Kommunernes Landsforening, Københavns Kommune, Frederiksberg Kommune,  

 Socialchefforeningen, Dansk Psykologforening, Dansk Socialrådgiverforening,  

 Socialpædagogernes Landsforbund, Landsforeningen for Socialpædagoger,  

 Forbundet  

 af Offentligt Ansatte, Landsforeningen Sind, Landsforeningen Bedre Psykiatri,  

 Den Danske Pårørendeforening af 1998, Landsforeningen af tidligere og  

 nuværende  

 Psykiatribrugere  LAP, Videnscenter for Socialpsykiatri, Rådet for  

 Socialt  

 Udsatte.
Lovforslagets konsekvenser i hovedtræk Positive  

 konsekvenser/ Mindreudgifter Negative  

 konsekvenser/ Merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stats, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 En udsættelse af revisionen til folketingsåret 2006-07 gør det  

 muligt at afvente det endelige resultat af forsøget med støtte- og  

 kontaktpersoner til personer med misbrugsproblemer, især forsøget overfor  

 personer med alkoholmisbrug.
Dette forsøg har på nuværende tidspunkt været i  

 gang i under halvdelen af den planlagte forsøgsperiode og er således ikke  

 endeligt evalueret.
Til § 2 Det foreslås, at loven træder i kraft den 1. januar 2005.
Bilag 1 Lovforslaget sammenholdt med gældende ret Gældende formulering Lovforslaget § 1 I  

 lov om social service, jf. lovbekendtgørelse nr. 708 af 29. juni 2004,  

 foretages følgende ændringer:
 § 147.  

  

 Forslag om revision af  

 § 80 fremsættes for Folketinget senest ved folketingsåret 2004-05.
 1.  

  

 I  

  

 § 147  

  

 ændres »2004-05« til: »2006-07«.
§ 2 Loven  

 træder i kraft den 1. januar 2005.
