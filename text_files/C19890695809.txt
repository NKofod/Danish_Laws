Almindelige bemærkninger 1. Finansministeriet og Radiotelegrafistforeningen af  

 1917 har indgået vedlagte overenskomst af 27. november 1989 der træder i  

 stedet for overenskomst af 3. juni 1987, jfr. cirkulæreskrivelse af 30.  

 december 1987. (LP nr. 209/87) Overenskomsten har virkning fra 1. april 1989.
 2. Der henvises til Finansministeriets cirkulære af  

 22. maj 1989 om ministeriepuljer med tilhørende vejledning.
 3. Vedrørende lønfradrag/-beregning ved til- og  

 fratræden samt fravær, henvises til de for tjenestemænd gældende regler, jf.  

 for tiden cirkulære af 24. maj 1985 om lønfradrag/-beregning for tjenestemænd  

 (LP.nr. 029/1985).
Bemærkninger til de enkelte bestemmelser Til § 3. Lønanciennitet 4. Finansministeriet bemyndiger vedkommende  

 ministerium til at indgå aftale i henhold til § 3, stk. 2.
Til § 5. Pension 5. Aftalen mellem Finansministeriet og Tjenestemands  

 og Overenskomstansattes Kartel om pensionsordning vil blive optrykt i et  

 særskilt cirkulære.
Til § 6. Gruppelivsforsikring 6. På baggrund af udløst bonus er forsikringssummen i  

 gruppelivsordningen i perioden 1. april 1989 til 31. december 1990 fastsat  

 til 75.000 kr.
Eventuelle senere ændringer i forsikringssummen vil blive  

 meddelt særskilt.
Til § 7. Tillæg 7. I forbindelse med omlægningen af puljesystemet pr.  

 1. april 1989 er kravene til, hvornår der foreligger en væsentlig  

 stillingsændring, der kan give sig udslag i tillæg uden for pulje, blevet  

 præciseret.
 Lønændringer, der begrundes med »væsentlig stillingsændring« kan  

 fremover alene ydes uden for pulje ved egentlig forfremmelse - typisk efter  

 stillingsopslag.
 Dersom en stilling ændres i et omfang, der må sidestilles med ansættelse i  

 en ny stilling, kan der dog ligeledes ydes tillæg uden for pulje.
Til § 8. Arbejdstid 8. For så vidt angår pauser, der medregnes i  

 arbejdstiden, præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren samt at der ikke sker ændring i gældende regler om pausernes omfang.
 Til § 9.
 9. Parterne er enige om, at tjenestetidslisten senest  

 skal opslås den 23. i måneder med 28 dage, den 24. i måneder med 29 dage, den  

 25. i måneder med 30 dage og den 26. i måneder med 31 dage.
Til § 11. Overarbejde 10. Parterne er enige om, at systematisk og konstant  

 overarbejde ikke bør finde sted.
 Til § 12.
 11. Bestemmelsen formaliserer den praksis, der har  

 dannet sig på baggrund af Forsvarsministeriets skrivelse af 19. august 1974  

 (6.kt. 361.23-861).
 Til § 15. Opsigelsesvarsel, løn under sygdom, militærtjeneste m.v.
 12. Det henstilles til de enkelte styrelser, at  

 radiotelegrafister, der er blevet afskediget på grund af sygdom, genansættes,  

 når de pågældende på ny er blevet tjenstdygtige, og forholdene i øvrigt  

 tillader det.
Der er enighed mellem overenskomstens parter om, at det fortsat som  

 forsøgsordning gælder, at dokumentation for sygdomsforfald som hovedregel  

 består i en af radiotelegrafisten underskrevet erklæring om arbejdsudygtighed  

 og sygdommens varighed.
Lægeattest (afkrydsningsformularen), der normalt kun  

 bør anvendes, hvor de forudgående sygemeldingers antal og/eller karakter  

 taler derfor, betales af radiotelegrafisten, hvorimod senere forlangte læge-  

 eller speciallægeerklæringer om sygdommens forventede varighed betales af  

 tjenestestedet.
Til § 17. Tjenestefrihed 13. Opmærksomheden henledes på, at de ansatte i  

 henhold til pkt. 3 og 4 i protokollatet til overenskomsten har ret til  

 tjenestefrihed med løn i tilfælde af deltagelse i forhandlinger med  

 repræsentanter for ministerier og statsstyrelser, i repræsentantskabsmøder og  

 forretningsudvalgsmøder i diverse familiebegivenheder samt i visse tilfælde  

 af flytning.
Til uddannelsesformål ydes der de ansatte tjenestefrihed efter  

 de for tjenestemænd gældende regler, jfr. for tiden Ministeriet for Statens  

 Lønnings- og Pensionsvæsens cirkulæreskrivelse nr. 113 af 23. juni 1971 om  

 deltagelse i uddannelseskurser for det i staten og folkekirken ansatte  

 personale.
 Til § 19.
 14. Bekendtgørelse nr. 851 af 28. november 1986  

 indeholder regler om tjenestefrihed til tjenestemænd, der udsendes til visse  

 udviklingssamarbejder og visse internationale organisationer eller ansættes i  

 Grønlands hjemmestyre, samt til tjenestemænd, for hvis ægtefælle eller  

 samlever dette sker.
 15. Cirkulæret har virkning fra 1. april 1989.  

 Samtidig ophæves cirkulære af 30. december 1987 om overenskomst af 3. juni  

 1987 vedrørende radiotelegrafisters ansættelse i statens tjeneste (LP nr.  

 209/87).
 16. Eventuelle tvivlsspørgsmål vedrørende  

 overenskomsten forudsættes forelagt for Finansministeriet.
Finansministeriet, Administrations- og Personaledepartementet, den 14. december 1989 P.M.V.
E.B Pia Thunbo OVERENSKOMST FOR RADIOTELEGRAFISTER I STATENS TJENESTE Overenskomstens område § 1.  Overenskomsten gælder for radiotelegrafister i  

 statens tjeneste i land.
Radiotelegrafister ved FE er omfattet af  

 overenskomsten med de afvigelser, der er aftalt mellem Forsvarsministeriet og  

 Radiotelegrafistforeningen af 1917.
 Stk. 2.  Overenskomsten omfatter dog ikke:
1)tjenestemænd eller ansatte på tjenestemandslignende vilkår, 2)pensionerede tjenestemænd fra staten, folkeskolen, folkekirken, kommuner  

 og statsfinansierede eller koncessionerede virksomheder, 3)andre pensionerede, der oppebærer egenpension fra en pensionsordning,  

 hvortil det offentlige har ydet bidrag, 4)timelønnede radiotelegrafister og radiotelegrafister i Grønland samt 5)personer, der er fyldt 70 år.
Løn § 2.  Lønnen udgør ved fuldtidsbeskæftigelse følgende  

 årlige beløb:
 Stk. 2.  Lønnen udbetales månedsvis bagud.
 Stk. 3.  Radiotelegrafister med 9 års anciennitet og  

 derover betegnes overtelegrafister og oppebærer fra dette tidspunkt et  

 tillæg, der udgør 1.378,68 kr. årligt.
Stk 4.  Deltidsbeskæftigede radiotelegrafister oppebærer  

 en forholdsmæssig løn i overensstemmelse med den af vedkommende  

 radiotelegrafist præsterede arbejdstid.
Ansættelsesvilkårene i øvrigt kan  

 fastsættes ved aftale mellem foreningen og vedkommende styrelse.
Lønanciennitet § 3.  Ancienniteten ved nyansættelser regnes normalt  

 efter det antal år, den pågældende efter at have erhvervet  

 radiotelegrafistcertifikat har været beskæftiget som radiotelegrafist,  

 herunder tjeneste som radiotelegrafist under aftjening af værnepligt.
 Stk. 2.  Hvis forholdene taler derfor, kan der mellem  

 Finansministeriet og foreningen træffes aftale om fastsættelse af anciennitet  

 efter andre regler.
Stk. 3.  Ved ansættelse på deltid med mindre end 15  

 timer pr. uge optjenes anciennitet i forhold til den nedsatte arbejdstid.
Ved  

 ansættelse på deltid med mindst 15 arbejdstimer pr. uge optjenes fuld  

 anciennitet.
 Stk. 4.  For beskæftigelse forud for 1. april 1987  

 beregnes anciennitet forholdsmæssigt ved mindre en 20 timer pr. uge og fuldt  

 ud for 20 timer eller mere pr. uge.
Procentregulering § 4.  Den samlede faste løn herunder eventuelle tillæg  

 ydet i henhold til § 7, stk. 1 og 2, forhøjes pr. 1. april 1989 med 17.2091%  

 og pr. 1. april 1990 med 18.0695%.
 Stk. 2.  Pr. 1. april 1990 foretages eventuel  

 ekstraordinær regulering af den aktuelle løn i overensstemmelse med de for  

 tjenestemænd gældende regler.
Pension § 5.  Der indbetales med virkning fra 1. april 1990  

 pensionsbidrag til den pensionsordning, der aftales mellem Finansministeriet  

 og Tjenestemænds og Overenskomstansattes Kartel.
 Stk. 2.  Pensionsordningen omfatter ikke  

 radiotelegrafister omfattet af lov om pensionering af civilt personel m.v. i  

 forsvaret.
Gruppelivsforsikring § 6.  Styrelsen indbetaler for den ansatte 19,03 kr.  

 månedlig til Forenede Gruppeliv som bidrag til den gældende  

 gruppelivsordning, der hjemler en sumudbetaling på 50.000 kr. til nærmeste  

 pårørende eller de(n) begunstigede i tilfælde af den ansattes død inden  

 udgangen af den måned, hvor den pågældende fylder 67 år.
Tillæg § 7.  Ved ansættelse eller funktion i en stilling, der  

 i arbejdsmæssig, administrativ eller anden henseende indtager en sådan  

 særstilling, at den ikke omfattes af de almindelige forudsætninger for  

 overenskomstens lønninger m.v., træffes der mellem Finansministeriet og  

 foreningen speciel aftale om tillæg til lønnen og eventuelle andre vilkår.
Stk. 2.  Der kan i overenskomstperioden ikke ydes nye  

 tillæg eller ske forhøjelse af bestående tillæg i henhold til overenskomstens  

 § 7, stk. 1. Dog vil der fortsat kunne indgås aftaler om ydelse af nye tillæg  

 i tilfælde af nyansættelser og om ydelse af nye tillæg eller forhøjelse af  

 bestående tillæg i tilfælde af, at der sker væsentlige ændringer i en  

 radiotelegrafists stilling.
Anmodning om ydelse af tillæg til forbindelse med  

 nyansættelse skal være indgivet til Finansministeriet senest 1/2 år efter  

 ansættelsen.
Arbejdstid § 8.  Lønnen i § 2 forudsætter fuldtidsbeskæftigelse  

 svarende til 38 timer (fra 1. september 1990: 37 timer) ugentlig.
Stk. 2.  En 40 timers arbejdsuge kan fortsat anvendes  

 efter arbejdstidsnedsættelsen, hvis der lokalt er enighed herom.
I så fald  

 indføres en ordning for opsparing af fritimer, således at der for hver 40  

 timers arbejde (bortset fra overarbejde) opnås ret til 1 times frihed, der  

 opspares.
Tilsvarende opspares overskydende timer fremkommet ved  

 arbejdstidsnedsættelse 1. september 1988 med 2 timer og 1. september 1990 med  

 3 timer.
Opsparing finder sted under sygdom, men ikke under ferie.
 § 9.  Den månedlige fridags- og tjenestetidsliste skal  

 opslås senest 6 dage før udløbet af den forudgående måned.
§ 10.  For hver fulde 42 timers tjeneste, der efter  

 ordre eller ifølge en godkendt tjenestefordeling er udført i tiden kl. 17.00  

 - 22.00, ydes der 6 timers frihed, der afvikles ved tildeling af ekstra  

 fridage.
I beregningen indgår tillige tjeneste, der udføres i tiden kl. 14.00  

 - 17.00 som led i en forud tilrettelagt tjeneste, hvoraf mindst halvdelen  

 ligger efter kl. 17.00. Tilsvarende ydes 8 timers frihed for hver fulde 42  

 timers tjeneste i tiden kl. 22.00 - 06.00.
 Overarbejde m.v.
§ 11.  Overarbejde bør så vidt muligt undgås.
Såfremt  

 overarbejde undtagelsesvis finder sted, ydes overarbejdsbetaling med 1/1976  

 (pr. 1. september 1990: 1/1924) af årslønnen i henhold til § 2 samt  

 procentreguleringen heraf med et tillæg på 50%.
 Stk. 2.  Overtidsbetaling kan, hvis den ansatte ønsker  

 det, og tjenesten tillader det, afløses af afspadsering som fridage med  

 tillæg af 50% af de præsterede overtimer afrundet opad til hele timer.
 § 12.  Hvis det er tjenstligt nødvendigt at ændre  

 tjenestelisten, ydes betaling svarende til overarbejdsbetaling, medmindre  

 vagtændringen medfører, at der skal ydes kompensation for mistet fridag.
 § 13.  Natpenge og tillæg for tjeneste på lørdage,  

 søn- og helligdage m.v. ydes efter de for statens tjenestemænd til enhver tid  

 gældende regler og satser.
Ferie § 14.  Radiotelegrafister er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 3.  Beregningsgrundlaget for den særlige  

 feriegodtgørelse er samtlige de i optjeningsåret oppebårne  

 indkomstskattepligtige beløb for tjenstligt arbejde med tillæg af Stk. 4.  I det beløb, der er beregnet efter stk. 3,  

 fradrages Stk. 5.  Den særlige feriegodtgørelse udgør 11/2% af  

 beregningsgrundlaget efter stk. 3 og 4.
 Opsigelsesvarsel, løn under sygdom, militærtjeneste m.v.
 § 15.  Funktionærlovens regler om opsigelse, løn under  

 fravær på grund af sygdom og afskedigelse som følge af sygdom, indkaldelse  

 til militærtjeneste samt efterløn finder anvendelse for radiotelegrafister,  

 der er antaget efter denne overenskomst.
Stk. 2.  Sygdomsforfald skal dokumenteres ved en af  

 radiotelegrafisten underskrevet erklæring eller på forlangende ved  

 lægeattest.
Ved sygdom af mere end 2 ugers varighed kan det forlanges, at  

 radiotelegrafisten fra en læge fremskaffer nærmere oplysning om sygdommens  

 varighed.
Denne lægeattest, såvel som udgift til forlangte  

 speciallægeundersøgelser eller andre særlige undersøgelser, betales af  

 tjenestestedet.
Graviditet, barsel og adoption § 16.  Radiotelegrafister er omfattet af aftale af 5.  

 september 1989 mellem Finansministeriet og centralorganisationerne under  

 Centralorganisationernes Fællesudvalg om fravær fra arbejdet på grund af  

 graviditet, barsel og adoption.
Fridage og tjenestefrihed § 17.  Der tilkommer de ansatte fridage efter de for  

 tjenestemænd gældende regler.
 § 18.  Tjenestefrihed uden løn kan gives, når det ikke  

 strider mod styrelsens interesse.
Stk. 2.  Tjenestefrihed kan gives i indtil 5 år.
Det er  

 vedkommende styrelses ansvar, at der er en stilling ledig til den pågældende  

 ved tjenestefrihedens ophør.
 § 19.  Radiotelegrafister har ret til tjenestefrihed  

 uden løn til de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 § 20.  Institutionen kan give den ansatte hel eller  

 delvis tjenestefrihed til pasning af et sygt barn, når:
 Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledning af 25. maj 1977 om  

 udbetaling af visse særlige ydelser under sygdom.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
Befordringsgodtgørelse og time- og dagpenge § 21.  De ansatte har på tjenesterejser og ved  

 udstationering ret til befordringsgodtgørelse samt time- og dagpenge efter de  

 for tjenestemænd til enhver tid gældende regler.
Flyttegodtgørelse § 22.  Såfremt en radiotelegrafist uden at overgå til  

 anden styrelse, forflyttes til et andet tjenestested og i denne anledning er  

 nødsaget til at foretage flytning af husstand og bohave, ydes der godtgørelse  

 efter de for tjenestemænd i staten, folkeskolen og folkekirken gældende  

 regler.
Det supplerende godtgørelsesbeløb ydes for 1. til 7. anciennitetsår  

 efter satserne for lønramme 8 - 12 og for 8. og højere anciennitetsår efter  

 lønramme 17 - 18.
Diskretionspligt § 23.  Radiotelegrafisten skal iagttage tavshed med  

 hensyn til de forhold, som han i medfør af sin stilling bliver bekendt med,  

 og hvis hemmeligholdelse ifølge sagen natur er påkrævet eller bliver ham  

 foreskrevet af hans foresatte.
Tavshedspligten ophører ikke med udtrædelse af  

 statens tjeneste.
Funktionærbolig § 24.  Såfremt der til en stilling er knyttet  

 funktionærbolig, og det af tjenstlige grunde er nødvendigt, at denne bebos af  

 radiotelegrafisten, har den pågældende pligt til at flytte ind i boligen,  

 idet lejevilkårene fastsættes ved aftale mellem styrelsen og  

 radiotelegrafisten under hensyntagen til det almindelige lejeniveau for  

 tilsvarende bolig på stedet.
Ved radiotelegrafistens opsigelse eller død  

 gælder funktionærlovens bestemmelser om fraflytning af boligen.
Tillidsrepræsentanter § 25.  Hvor mindst 5 radiotelegrafister er ansat i en  

 statsinstitution, har de ret til at vælge en tillidsrepræsentant.
 Stk. 2.  Hvor mindst 4 radiotelegrafister er ansat, kan  

 statsinstitutionen - såfremt den ønsker det - give disse ret til at vælge en  

 tillidsrepræsentant.
Stk. 3.  Tillidsrepræsentanten kan ikke afskediges, uden  

 at sagen har været forhandlet med foreningen.
Hvis foreningen skønner, at  

 afskedigelsen er uberettiget, kan den kræve afgørelsen prøvet ved fagretlig  

 behandling.
Ikrafttræden og opsigelse § 26.  Overenskomsten har virkning fra 1. april 1989  

 og kan af begge parter opsiges med 3 måneders varsel til en 31. marts, dog  

 tidligst til den 31. marts 1991.
København, den 27. november 1989 Radiotelegrafistforeningen  

 Finansministeriet af 1917 P.M.V.
 E.B.
Ole Baadsgaard Pedersen Niels Paludan Bilag 1.
PROTOKOLLAT i tilslutning til overenskomsten af dags dato mellem Finansministeriet og  

 Radiotelegrafistforeningen af 1917 om radiotelegrafisters ansættelse i  

 statens tjeneste.
Særligt tillæg til vagtchefer 1. Til radiotelegrafister, der udfører særligt betroet  

 tjeneste, ydes et særligt løntillæg på 5,00 pr. pr. påbegyndt halve  

 vagtcheftime.
Der foretages opgørelse ved hver måneds udgang.
Der ses bort  

 fra vagtchefvagter af mindre end 1 times varighed.
 2. Til radiotelegrafister, der fungerer som vagtchefer  

 ved Lyngby radio , Blåvand radio eller Skagen radio , ydes der efter aftale  

 mellem Post- og Telegrafvæsenet og Radiotelegrafistforeningen af 1917 indtil  

 21 vagtcheftillæg på 4.765,18 kr. i årligt grundbeløb i oktober 1984-niveau.
Tjenestefrihed uden lønfradrag 3. Det bekræftes herved, at der ydes tjenestefrihed  

 uden lønfradrag til radiotelegrafister, der deltager i  

 Radiotelegrafistforeningen af 1917's forhandlinger med repræsentanter for  

 ministerier eller statsstyrelser.
 Tilsvarende tjenestefrihed ydes til radiotelegrafister, der deltager i  

 Radiotelegrafistforeningen af 1917's repræsentantskabsmøder og  

 forretningsudvalgsmøder.
Anden særlig tjenestefrihed 4. Der kan under ganske særlige forhold, f.eks. ved  

 rejse på grund af dødsfald eller ved alvorlig sygdom i nærmeste familie  

 (hvorved forstås forældre, søskende, bedsteforældre, svigerforældre,  

 ægtefælle eller barn), ved rejse på grund af eget, forældres eller  

 svigerforældres sølv- eller guldbryllup, børns eller søskendes bryllup eller  

 eget bryllup i sidste tilfælde, såfremt ferie ikke opnås ved tidspunktet for  

 brylluppet, uden betaling tilstås radiotelegrafister den fornødne  

 tjenestefrihed i indtil 4 sammenhængende dage, når tjenestefriheden ikke kan  

 ordnes ved bytning, og forholdene i øvrigt tillader det.
I tilfælde som de  

 nævnte, der ikke medfører rejse, kan tilstås 1 af 2 dages tjenestefrihed.
 Ved forflyttelse, der medfører flytning af husstand og bohave, kan der  

 tilstås radiotelegrafister gratis tjenestefrihed i indtil 3 dage.
 Der ydes i øvrigt radiotelegrafisterne tjenestefrihed til  

 uddannelsesformål efter de til enhver tid for tjenestemænd gældende regler.
Aftale om radiotelegrafister ved Post- og Telegrafvæsenet, der er ansat i  

 kortvarige beskæftigelsesforhold 5. Ved Post- og Telegrafvæsenet kan der ansættes  

 radiotelegrafister i perioder af ikke over 3 måneders varighed.  

 Ansættelsesperioden skal bekræftes skriftligt forud for periodens begyndelse  

 med angivelse af omfanget af den forventede beskæftigelse.
 Sådanne kortvarige beskæftigelsesforhold, aflønnes med en timeløn svarende  

 til 1/1976 (fra 1. september 1990 1/1924) af den ved overenskomst af dags  

 dato mellem Finansministeriet og Radiotelegrafistforeningen af 1917 aftalte  

 årsløn ved fuldtidsbeskæftigelse inkl. overtelegrafisttillæg samt et særligt  

 tillæg på 6.249,36 kr. (oktober 1984-niveau).
 Der ydes de pågældende radiotelegrafister overarbejdsbetaling, fridage og  

 betaling for mistede fridage samt natpenge og tillæg for lørdags- og  

 søndagstjeneste efter de i overenskomsten af dags dato indeholdte regler.
 Timelønnede radiotelegrafister optjener fritimer for ubekvem arbejdstid  

 efter de i overenskomsten af dags dato indeholdte regler.
Såfremt friheden ikke kan afvikles ved tildeling af ekstra fridage under  

 det aftalte beskæftigelsesforhold, ydes der for tilgodehavende fritimer en  

 kontant godtgørelse beregnet på grundlag af timelønnen.
Dette gælder dog ikke  

 i tilfælde, hvor den timelønnede radiotelegrafist overgår til ansættelse som  

 månedslønnet radiotelegrafist.
I beregningen af den kontante godtgørelse ses  

 bort fra ovennævnte særlige tillæg på 6.249,36 kr.
 Inden for den aftalte ansættelsesperiode er timelønnede radiotelegrafister  

 omfattet af funktionærlovens bestemmelser om løn under sygdom.
Særligt tillæg til radiotelegrafister ved Reersø og Blåvand radio 6. Radiotelegrafister, der er såvel tjenstgørende som  

 bosiddende ved Reersø eller Blåvand radio, oppebærer ødetillæg efter  

 tilsvarende regler, som er gældende for tjenestemænd ved Reersø henholdsvis  

 Blåvand Radio.
Med virkning fra 1. april 1983 er de gældende bestemmelser om ødetillæg  

 ophævet, og der henvises herom til aftale mellem Finansministeriet og  

 centralorganisationerne af 3. maj 1983, jfr.
Finansministeriets cirkulære af  

 5. maj 1983 om ødetillæg - 1.kt. j.nr. 1983-4513/001-1.
Særligt tillæg til radiotelegrafister ved forsvarets øde beliggende  

 stationer 7. Radiotelegrafister, der ansættes ved forsvarets øde  

 beliggende stationer oppebærer ødetillæg efter de for forsvarets  

 tjenestemandsansatte personel gældende regler.
Med virkning fra 1. april 1983 er de gældende bestemmelser om ødetillæg  

 ophævet, og der henvises herom til aftale mellem Finansministeriet og  

 centralorganisationerne af 3. maj 1983, jfr.
Finansministeriets cirkulære af  

 5. maj 1983 om ødetillæg - 1.kt. j.nr. 1983-4513/001-1.
Arbejdstid og fridage 8. Hvor intet andet er aftalt (jfr. overenskomstens §  

 9, § 10, § 11, stk. 2, og § 12.), gælder de for tjenestemænd i statens  

 tjeneste fastsatte regler om arbejdstid og fridage.
On the job training 9. Til radiotelegrafister ved flyveradiotjenesten i  

 København og Aalborg , der fungerer som instruktører ved praktisk indøvning  

 af nye medarbejdere samtidig med, at de udfører egen primær tjeneste, ydes  

 der som kompensation for den ekstra arbejdsmæssige belastning 2 timers frihed  

 for hver fulde 7 timers instruktørvirksomhed, som er udført efter ordre.
Friheden skal være afviklet senest 2 måneder efter den måned, i hvilken  

 friheden er optjent.
Hvis dette ikke har været muligt af tjenstlige grunde,  

 ydes der i stedet overarbejdsbetaling.
De radiotelegrafister, der skal fungere som instruktører, udpeges af  

 arbejdsstedet.
De pågældende skal normalt have gennemgået et instruktørkursus  

 og have mindst 2 års praktisk erfaring inden for den tjenestegren, der  

 instrueres i.
Interpol radio 10. Efter aftale mellem Justitsministeriet og  

 Radiotelegrafistforeningen af 1917 ydes indtil 4 sprogtillæg af 3.542,68 kr.  

 i årligt grundbeløb (oktober 1984-niveau).
 Ved ansættelse på deltid nedsættes tillæggene forholdsmæssigt.
Inspektions- og kontrolarbejde 11. Indtil 13 telegrafister, der er beskæftiget med  

 inspektions- og kontrolarbejde i Teleinspektionen, ydes med virkning fra 1.  

 april 1989 efter aftale mellem P&T og Radiotelegrafistforeningen af 1917  

 et kvalifikationstillæg på 11.517,59 kr. i årligt grundbeløb (oktober  

 1984-niveau).
 Der ydes indtil 1 tillæg ved radiokontrolstationen i Reersø og indtil 1  

 tillæg ved frekvenskontrolstationen i Lyngby på i alt 25.566,56 kr. (oktober  

 1984-niveau) (disse tillæg er tillige tjenesteafsnitsledertillæg).
 Der ydes indtil 1 tillæg på 22.868,71 kr. i årligt grundbeløb (oktober  

 1984-niveau) (dette tillæg er tillige edb-tillæg).
 Ved ansættelse på deltid nedsættes tillæggene forholdsmæssigt.
Flåderadiotillæg 12. Til radiotelegrafister ved flåderadioerne ydes et  

 tillæg på 3.303,38 kr. (niveau 1. oktober 1984).
 Ved ansættelse på deltid nedsættes tillæggene forholdsmæssigt.
 13. Fastsættelse og forhandling m.v. af tillæg i  

 henhold til pkt. 2, 10, 11 og 12 følger de retningslinier og regler, der  

 fremgår af Finansministeriets cirkulære af 22. maj 1989 om ministeriepuljer.
 14. De i pkt. 1, 2, 5, 10, 11 og 12 nævnte tillæg  

 procentreguleres i henhold til overenskomstens § 4.
København, den 1989 Radiotelegrafistforeningen Finansministeriet af 1917 P.M.V.
E.B.
