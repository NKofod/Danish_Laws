 Under 30. december 1964 er der i Lima afsluttet følgende overenskomst  

 mellem Danmark og Peru angående teknisk og videnskabeligt samarbejde:
 Overenskomst mellem Kongeriget Danmark og Republikken Peru angående  

 teknisk og videnskabeligt samarbejde.
 I ønsket om at styrke de venskabelige bånd mellem Danmark og Peru samt om  

 at fastlægge generelle retningslinier for samarbejdet på det tekniske og  

 videnskabelige område er Kongeriget Danmarks regering på den ene side og  

 Republikken Perus regering på den anden side blevet enige om følgende:
Artikel I Danmarks og Perus regeringer beslutter at organisere et teknisk og  

 videnskabeligt samarbejde mellem deres to lande på sådanne områder og efter  

 de retningslinier, som parterne fremover fastsætter ved supplerende aftaler  

 baseret på denne overenskomst.
 Artikel II Dette samarbejde vil blive udøvet på grundlag af fælles  

 finansiering og kan i praksis iværksættes ved:
Artikel III De danske eksperter, der i henhold til nærværende overenskomst og de  

 supplerende aftaler omtalt i artikel I bliver sendt til Peru, vil under deres  

 ophold i landet være underkastet følgende bestemmelser:
Artikel IV I tilfælde af, at den danske regering i overensstemmelse med de i artikel  

 I nævnte supplerende aftaler til den peruanske regering eller til  

 sammenslutninger eller institutioner, der er omtalt i de konkrete aftaler,  

 yder maskiner, instrumenter eller udstyr, vil den Peruanske regering tillade  

 import af sådanne ydelser under fritagelse for told, konsulats og andre  

 afgifter, forbud og restriktioner for importen såvel som for en hvilken som  

 helst art af statsafgifter.
Artikel V Hver af de kontraherende parter udpeger de teknikere, der skal samarbejde  

 med de af den anden part udsendte eksperter.
De udsendte eksperter giver de  

 teknikere, der er udpeget af det land, der modtager bistanden, alle slags  

 oplysninger vedrørende de metoder, der anvendes inden for deres respektive  

 områder.
Artikel VI Den myndighed, som eksperterne tilknyttes, skal træffe de nødvendige  

 dispositioner for tilstedeværelsen af den arbejdskraft og udrustning, heri  

 indbefattet transportmidler, som de måtte have behov for under opfyldelsen af  

 deres mission.
Artikel VII De supplerende aftaler, der er forudset i artikel I, skal i hvert tilfælde  

 indeholde bestemmelser om fordelingen af de udgifter og forpligtelser,  

 opfyldelsen af dem medfører.
De skal ligeledes indeholde en klausul om deres  

 varighed.
Artikel VIII Nærværende overenskomst vil træde i kraft den dato, på hvilken de høje  

 kontraherende parter ved noteveksling giver hinanden meddelelse om deres  

 respektive regeringers godkendelse.
Artikel IX Overenskomsten, der skal være gyldig for en ubestemt periode, kan af hver  

 af de to regeringer til enhver tid opsiges 60 dage efter notifikation herom.  

 En sådan notifikation vil ikke omfatte igangværende teknisk og videnskabeligt  

 samarbejde, medmindre der udtrykkeligt henvises hertil Affattet i Lima den 30. december 1964 i to eksemplarer med samme ordlyd,  

 et på dansk og et på spansk.
Begge tekster har samme gyldighed.
FOR KONGERIGET DANMARK V.
Hoelgaard.
 Overenskomsten er trådt i kraft den 27 januar 1965 ifølge en note af samme  

 dato fra den peruanske regering.
 Udenrigsministeriet den 22. april 1965.
J.
O.
Krag.
