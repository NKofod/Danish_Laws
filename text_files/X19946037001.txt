 Præcisering af værdiansættelsesbekendtgørelsen.
 § 2 Løsøre i ejerboliger og fritidshuse kan ikke belånes.
 § 3 Ved vurderingen af den kontante handelsværdi af ejerboliger,  

 fritidshuse, landbrugsejendomme og øvrige ejendomme, hvor en  

 rentabilitetsberegning ikke er foreskrevet, skal pantets værdi ansættes til  

 den salgsværdi, der skønnes opnåelig inden for en salgsperiode på højst 6  

 måneder.
 § 3, stk. 2 Anskaffelsessummen er både opførelsesudgifter ved  

 nybyggeri og købesummen ved eksisterende byggeri.
 § 8, stk. 2 Markedslejen kan aldrig overstige den bruttoleje, der  

 er almindeligt gældende i kvarteret for tilsvarende lokaler.
 § 8, stk. 3 Fejlagtigt er der henvist til stk. 2, der skal stå,  

 stk 1, 2. punktum.
 § 9, stk. 2 Før kapitalisering af forpagtningsudgiften skal denne  

 reduceres i det omfang, bygningsdriftsudgifter måtte påhvile ejeren som  

 bortforpagter.
§ 20, stk. 2 Fejlagtigt er der skrevet, nettoafkast til  

 kapitalisering skal opgøres efter passende afskrivninger af driftsinventar.  

 Der skulle stå »...passende bygningsafskrivninger..« § 25 Der forudsættes både udvendig og indvendig besigtigelse.  

 Indvendig kan kun udelades, når instituttet har fuld vished for ejendommens  

 indretning og stand.
