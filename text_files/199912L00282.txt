Fremsat den 26. april 2000 af  

 Keld Albrechtsen (EL) og Frank Aaen (EL) Forslag til Lov om ændring af lov om almene boliger  

 samt støttede private andelsboliger m.v.
(Ændring af den procentvise fordeling af  

 anskaffelsessummen for almene boliger) § 1 I lov om almene boliger samt støttede private andelsboliger m.v.,  

 jf. lovbekendtgørelse nr. 102 af 17. februar 1999, som ændret  

 ved lov nr. 935 af 20. december 1999 og lov nr. 1086 af 29. december 1999,  

 foretages følgende ændringer:
1. I § 118, stk. 1 og 2, ændres »14 pct.« til:  

 »7 pct.«, og »84 pct.« ændres til: »91 pct.« § 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget De ændrede finansieringsregler fra 12.  

 december 1997 har helt forudsigeligt betydet en nedgang i det støttede  

 byggeri.
Boligministeriet skønnede en forventet nedgang på  

 omkring 5 pct.
Nedgangen kan nu fastslås til at ligge mellem 10 og 15  

 pct.
Med det øgede pres på løsning af  

 boligsociale opgaver, der opleves i kommunerne i øjeblikket, er det  

 nødvendigt at øge det støttede nybyggeri.
Dette kan ske  

 ved et større økonomisk incitament for kommunerne ved at  

 ændre den kommunale/amtskommunale del af  

 anskaffelsessummen/grundkapitalen til 7 pct.
Derved øges  

 realkreditbelåningen til 91, mens beboerindskuddet fastholdes på  

 2 pct.
 Lovforslaget skal ses som en naturlig konsekvens af det  

 behov, der er for ændringer på boligmarkedet, således at  

 presset på ledige lejligheder lettes der kan anvises lejligheder,  

 så man undgår en ensidig beboersammensætning og de  

 kommunale forpligtelser kan overholdes.
 Den øgede statslige betaling i form af  

 ydelsesstøtte skal ses som en del af regeringens indsats for et mere  

 varieret boligmarked.
 Lovforslaget skal i øvrigt ses i sammenhæng  

 med Enhedslistens øvrige forslag til løsning af de boligsociale  

 problemer.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om almene  

 boliger samt støttede private andelsboliger m.v. (Ændring af den  

 procentvise fordeling af anskaffelsessummen for almene boliger).
(Lovforslag nr.
L 282).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget § 1 I lov om almene boliger samt støttede private andelsboliger m.v.,  

 jf. lovbekendtgørelse nr. 102 af 17. februar 1999, som ændret  

 ved lov nr. 935 af 20. december 1999 og lov nr. 1086 af 29. december 1999,  

 foretages følgende ændringer:
 § 118. Anskaffelsessummen for almene boliger efter § 115, stk.  

 1-3, finansieres med 84 pct. realkreditlån, 14 pct. kommunal  

 grundkapital og 2 pct. beboerindskud.
 Stk. 2. Anskaffelsessummen for almene boliger efter §  

 115, stk. 4, finansieres med 84 pct. realkreditlån, 14 pct.  

 amtskommunal grundkapital og 2 pct. beboerindskud.
1. I § 118, stk. 1 og 2, ændres »14 pct.« til:  

 »7 pct.«, og »84 pct.« ændres til: »91 pct.« § 2 Loven træder i kraft dagen efter bekendtgørelsen i  

 Lovtidende.
