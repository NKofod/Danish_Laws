Nr BTL 31 Betænkning over Forslag til lov om ændring af lov om Arbejdsmarkedets  

 Tillægspension med flere love (Midlertidig pensionsopsparing)   

 Nr L 31 1997-98. 1. samling Afgivet af Arbejdsmarkedsudvalget Afgivet: 19971022 Udvalget har behandlet lovforslaget i to møder og har herunder stillet  

 spørgsmål til arbejdsministeren, som denne har besvaret skriftligt.
To af  

 disse spørgsmål og arbejdsministerens svar herpå er optrykt som bilag til  

 betænkningen.
 Endvidere har udvalget modtaget skriftlige henvendelser fra Dansk Handel  

 & Service og Håndværksrådet.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til  vedtagelse uændret.
 En del af flertallet (Venstres og Det Konservative Folkepartis medlemmer  

 af udvalget) har særligt noteret sig arbejdsministerens tilsagn om fuld  

 kompensation til kommunerne.
 Et mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling.
 Men dette ændrer ikke ved, at SF erkender, at der i den nuværende  

 situation er fornuft i at lave visse forbrugsbegrænsende foranstaltninger.  

 Det skyldes, at der på det seneste er sket en forbrugsudvidelse hos de  

 økonomisk velstillede, en udvidelse, der i 1998 kan blive endnu kraftigere.
Denne forbrugsudvidelse hænger bl.a. sammen med den skattereform, som blev  

 vedtaget i 1993, og som netop har givet de økonomisk velstillede øgede  

 forbrugsmuligheder.
Det har også været med til at presse huspriserne op, så  

 mange husejere har fået mere friværdi i deres huse, en friværdi, der kan  

 belånes med henblik på øget forbrug.
 Derfor kan det være rimeligt at se på indskrænkninger i forbruget hos  

 disse mennesker.
 Det er ikke rimeligt, at lavindkomstgrupper - kassedamen, den arbejdsløse  

 og bistandsklienten - skal straffes, fordi kontorchefen, direktøren og  

 lektoren har fået og får store skattelettelser og derfor kan få et  

 overforbrug.
Derfor er dette lovforslag om en generel bunden opsparing ikke socialt  

 rimeligt.
For selv om alle på arbejdsmarkedet med en indkomst på mindst  

 34.500 kr. skal betale 1 procent virker den bundne opsparing meget  

 forskelligt, da den trækkes fra i indkomstskatten.
Lavindkomstgrupperne  

 betaler mere end 0,5 pct., mens højindkomstgrupperne betaler noget under 0,5  

 pct. af deres indkomst.
Dertil kommer, at når kontanthjælpsmodtagerne  

 afkræves 1.300 kr., er deres nettobidrag betydeligt højere, idet de ofte ikke  

 har en indtægt på 130.000 kr.
 Dertil kommer, at det alene er de økonomisk velstillede, der har fået og  

 får store skattelettelser og dermed har mulighed for et overforbrug.
Kassedamen har stort set ikke fået og får ikke i 1998 skattelettelser,  

 fordi den statslige skattelettelse næsten opsluges af skattestigninger til  

 kommunen og amtet for lavindkomstgrupperne.
Derimod har højindkomstgrupperne  

 fået store skattelettelser.
Beregningerne, jf. ministerens svar, viser, at lavindkomster på  

 100.000-150.000 kr., der i gennemsnit får en skattelettelse på 1.160 kr.,  

 netto skal bidrage med 670 kr.
En nettogevinst på 490 kr.
Indkomstgruppen 400.000-500.000 kr., der i gennemsnit får en  

 skattelettelse på 4.355 kr., skal bidrage med 2.115 kr.
En nettogevinst på  

 2.240 kr.
Millionærer, der i gennemsnit får en skattelettelse på 21.245 kr., skal  

 bidrage med 6.070 kr.
En nettogevinst på 15.175 kr.
 Det er derfor, SF har foreslået, at en bunden opsparing alene skal omfatte  

 indtægter over 250.000 kr., og at der skal betales en vis procentdel af  

 indtægten over de 250.000 kr.
SF tilbød regeringen et økonomisk indgreb, der begrænsede forbruget.
Men  

 vel at mærke hos de økonomisk velstillede.
Ikke hos kassedamen, den  

 arbejdsløse og bistandsklienten.
Alligevel valgte regeringen at lave et  

 forlig med Venstre og Det Konservative Folkeparti om en bunden opsparing, der  

 også omfatter kassedamen, dagpengemodtagere og kontanthjælpsmodtagere.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
 Et tredje mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Jan Petersen (S) fmd.
Ole Vagn Christensen (S) Poul Erik  

 Dyrlund (S) Lone Møller (S)  Jens Peter Vernersen (S) Aage Frandsen (SF) nfmd.
Vibeke Peschardt (RV) Jette Gottlieb (EL) Sonja  

 Albrink (CD) Helge Sander (V) Charlotte Antonsen (V)  Flemming Oppfeldt (V) Ulla Tørnæs (V) Bendt Bendtsen (KF) Frank Dahlgaard (KF)  Brian Mikkelsen (KF) Annette Just (FP) Dansk Folkeparti havde ikke medlemmer i udvalget.
Bilag Nogle af udvalgets spørgsmål til arbejdsministeren og dennes svar  

 herpå Spørgsmål nr. 2:
Det bedes oplyst, hvor stort et beløb lønmodtagere med forskellige  

 indkomster kommer til at bidrage med opgjort netto efter reduktion af  

 indkomstskat, samt hvor stor en procentdel dette udgør af lønindkomsten.
Der  

 udbedes oplysninger for indkomster i intervallet 50.000-1 mio. kr.
Der  

 udbedes tilsvarende oplysninger for et medlem af en arbejdsløshedskasse, som  

 modtager dagpenge i hele 1998.
 Svar:
De ønskede oplysninger fremgår af nedenstående tabel, hvor der for  

 erhvervsaktive familier er vist de fordelingsmæssige konsekvenser af at  

 opkræve et midlertidigt bidrag til ATP-fonden på 1 pct. af grundlaget for  

 arbejdsmarkedsbidraget i 1998 og at opkræve et bidrag af dagpenge- og  

 kontanthjælpsmodtagere svarende til 1.300 kr. på helårsbasis.
Der er tillige  

 indregnet en bagatelgrænse for bidraget på 345 kr. for små indkomster.
 Reduktion af rådighedsbeløb som følge af midlertidigt bidrag til  

 ATP-fonden i 1998 for erhvervsaktive familier fordelt efter indkomst.  

 1998.
 Anm.: Lovmodelberegninger på basis af en stikprøve på ca. 0,3 pct. af  

 befolkningen i 1995.
 Den gennemsnitlige reduktion i rådighedsbeløb pr. erhvervsaktive familie  

 udgør 1.470 kr., svarende til ca. 1/2 pct. af indkomsten.
Det maksimale dagpengebeløb for 1998 udgør 139.880 kr.
Det foreslåede  

 midlertidige bidrag på 1.300 kr. på helårsbasis for dagpengemodtagere vil  

 reducere rådighedsbeløbet med 622 kr. beregnet i en gennemsnitskommune i  

 1998. Reduktionen udgør ca. 0,44 af dagpengebeløbet.
 Spørgsmål nr. 3:
Som sammenligningsgrundlag ønskes tilsvarende oplysninger om virkningen af  

 ændringerne i indkomstskatten fra 1997 til 1998 før indregning af den ekstra  

 ATP-opsparing.
Der bedes anvendt beløbsgrænser, bundfradrag m.v. som gældende  

 i 1998, men satser, kommune- og amtsskat, skråt skatteloft etc. for de to  

 respektive år.
 Svar:
 De ønskede oplysninger fremgår af nedenstående tabel, hvor der for  

 erhvervsaktive familier er vist fremgangen i rådighedsbeløb i 1998 som følge  

 af ændringen i stasskattesatser, skatteloft og kommunale indkomstskatter fra  

 1997 til 1998. Der er i de repræsentative beregninger for 1998 anvendt de  

 faktiske kommuneskatteprocenter, som netop er blevet fastsat.
 Fremgang i rådighedsbeløb som følge af ændringer i skattesatser i 1998  

 for erhvervsaktive familier fordelt efter indkomst. (Ekskl. midlertidigt  

 AT>P-bidrag). 1998.
 Anm.: Lovmodelberegninger på basis af en stikprøve på ca. 0,3 pct. af  

 befolkningen i 1995.
 Den gennemsnitslige fremgang i rådighedsbeløb pr. erhvervsaktive familie  

 udgør ca. 3.200 kr., svarende til ca. 1 pct. af indkomsten.
 For en dagpengemodtager med maks. dagpengebeløb i 1998 på 139.880 kr. og  

 fradrag for kontingenter til fagforening og A-kasse på 9.500 kr. vil  

 fremgangen i rådighedsbeløb som følge af ændringer i skattesatserne i 1998 i  

 en gennemsnitskommune blive på 1.484 kr. eller ca. 1,1 pct. af  

 dagpengebeløbet før indregning af midlertidigt ATP-bidrag.
