 Der blev klaget over, at fysioterapeuten overså, at patientens  

 højre akillessene var revet over.
Klage over manglende konstatering af overrevet  

 achillessene Nævnet fandt ikke grundlag for kritik af fysioterapeutens behandling  

 og lagde herved vægt på, at han ved sin objektive  

 undersøgelse fandt, at muskelkraften i benet ikke var ændret i  

 forhold til tidligere.
Nævnet lagde endvidere vægt på, at  

 fysioterapeuten efter patientens oplysninger om et smæld i benet  

 foretog relevant behandling.
Nævnet lagde endelig vægt på,  

 at fysioterapeuten foretog en videre henvisning, da han konstaterede, at  

 behandlingen var uden effekt.
Der var modstridende oplysninger fra fysioterapeuten og patienten  

 vedrørende informationen om den efterfølgende mistanke om, at  

 akillessenen var revet over.
På det foreliggende grundlag fandt  

 nævnet ikke grundlag for at fastslå, at fysioterapeuten undlod at  

 informere patienten om sin mistanke.
Under hensyn til, at fysioterapeuten  

 oplyste, at han den 29. november 1999 informerede patienten om blandt andet  

 diagnosen, fandt nævnet dog, at det havde været  

 hensigtsmæssigt, om fysioterapeuten havde noteret dette i sin  

 journal.
