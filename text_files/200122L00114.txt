Fremsat den 27. februar 2002 af  

 trafikministeren (Flemming Hansen) Forslag til Lov om ophævelse af lov om oprettelse af  

 et transportråd og  

 ændring af lov om jernbanevirksomhed m.v.
(Nedlæggelse af Transportrådet og  

 Jernbanerådet) § 1. Lov nr. 396 af 20. maj 1992 om oprettelse af et  

 transportråd ophæves.
 § 2. I lov om jernbanevirksomhed m.v., jf.  

 lovbekendtgørelse nr. 967 af 8. november 2001, ophæves  

kapitel 13.
 § 3. Loven træder i kraft den 1. juli 2002.
 Stk. 2. Trafikministeren træffer afgørelse om  

 igangværende forskningsprojekter og forskeruddannelser under  

 Transportrådet, herunder disse projekters afslutning eller  

 videreførelse.
Bemærkninger til lovforslaget Almindelige bemærkninger 1. Lovforslagets baggrund og indhold Lovforslaget er en opfølgning på regeringens  

 beslutninger vedrørende sanering af råd, nævn, udvalg og  

 centre.
Regeringen ønsker at reorganisere de mange  

 transportpolitiske institutioner, som i et vist omfang tjener samme  

 formål.
Dette lovforslag indebærer, at Transportrådet og  

 Jernbanerådet nedlægges.
Transportrådet, der blev oprettet ved lov nr.  

 396 af 20. maj 1992 (Folketingstidende 1991-92, sp. 8894, 9065, 9768 og  

 10100, Folketingstidende 1991-92, tillæg A, sp. 6409, Folketingstidende  

 1991-92, tillæg B, sp. 1327 og Folketingstidende 1991-92, tillæg  

 C, sp. 1157), har ydet bistand til at styrke opbygningen af dansk  

 transportforskning samt bidraget med videnbaserede udredninger i den  

 transportpolitiske debat.
Transportrådet udarbejder udredninger  

 på eget initiativ eller på opfordring af regering og Folketing.  

 Transportrådets nedlæggelse vil betyde, at Trafikministeriets  

 forsknings- og udviklingsaktiviteter koncentreres i  

 sektorforskningsinstituttet Danmarks TransportForskning, der blev oprettet i  

 2000.
Jernbanerådet, der fik sin nuværende  

 udformning ved lov nr. 109 af 1. april 1969 (Folketingstidende 1968-69, sp.  

 1926, 2298, 5179 og 5308, Folketingstidende 1968-69, tillæg A, sp.  

 2071, Folketingstidende 1968-69, tillæg B, sp. 973 og Folketingstidende  

 1968-69, tillæg C, sp. 415) har til formål at rådgive og  

 afgive udtalelser til trafikministeren om spørgsmål af  

 jernbanepolitisk betydning.
Jernbanerådet har fungeret som et uformelt  

 dialogforum mellem politikere, organisationsfolk og repræsentanter for  

 jernbanesektoren.
Rådet har i de seneste år kun afgivet få  

 udtalelser.
 Det vurderes, at det vil være forsvarligt at  

 nedlægge Jernbanerådet, idet Trafikministeriet i givet fald  

 på ad hoc basis vil kunne inddrage de interessenter, der i dag deltager  

 i Jernbanerådets arbejde.
2. Økonomiske og administrative konsekvenser for det  

 offentlige Nedlæggelse af Transportrådet vil  

 indebære en årlig besparelse på gennemsnitligt ca. 20 mio.  

 kr.
 En nedlæggelse af Jernbanerådet vil  

 indebære en årlig besparelse på gennemsnitligt ca. 200.000  

 kr.
3. Økonomiske og administrative konsekvenser for  

 erhvervslivet Lovforslaget forventes ikke at have økonomiske  

 konsekvenser for erhvervslivet.
 Lovforslaget har ikke været forelagt for  

 Økonomi- og Erhvervsministeriets testpaneler.
I samråd med Erhvervs- og Selskabsstyrelsens Center  

 for Administrative Lettelser er det vurderet, at det vil være  

 unødvendigt byrdefuldt for virksomhederne at deltage i en  

 panelundersøgelse.
Dette skyldes, at en nedlæggelse af  

 Transportrådet og af Jernbanerådet ikke vurderes at have  

 konsekvenser for erhvervslivet, da der alene er tale om en reorganisering af  

 transportpolitiske institutioner.
4. Miljømæssige konsekvenser Lovforslaget forventes ikke at have  

 miljømæssige konsekvenser.
5. Forholdet til EU-retten Lovforslaget indeholder ikke EU-retlige aspekter.
6. Høring Lovforslaget har været sendt til høring hos  

 Jernbanerådet med dertil hørende brancheorganisationer samt hos  

 Transportrådet.
Høringssvarene vil blive fremsendt til  

 Folketingets Trafikudvalg ledsaget af de kommentarer, som udtalelserne  

 måtte give anledning til.
Samlet vurdering af lovforslagets  

 konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner 20,2 mio. kr.
0 Administrative konsekvenser for stat, kommuner og  

 amtskommuner 0 0 Økonomiske konsekvenser for erhvervslivet 0 0 Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Forslaget indebærer, at Transportrådet  

 nedlægges.
Til § 2 Ændringen består i en ophævelse af det  

 kapitel i lov om jernbanevirksomhed m.v., der vedrører  

 Jernbanerådet.
Til § 3 I stk. 1 foreslås, at loven træder  

 i kraft den 1. juli 2002.
 Trafikministeren bemyndiges i stk. 2 til at  

 træffe afgørelse om igangværende støtte til  

 forskeruddannelse og projekter, herunder overførelse af administration  

 af disse til andre institutioner.
Transportrådet har iværksat en række  

 aktiviteter, der skulle afsluttes i de kommende år.
Finansieringen af  

 disse aktiviteter sker gennem de bevillinger, som Rådet gennem tiden  

 har modtaget fra staten.
Ministeren bemyndiges til at træffe  

 afgørelse om anvendelsen af Transportrådets opsparede  

 bevillingsmidler til brug for afviklingen af de allerede igangsatte  

 aktiviteter.
Bilag 1 Lovforslaget sammenholdt med gældende lov Gældende formulering Lovforslaget Kapitel 13 Jernbanerådet § 2. I lov om jernbanevirksomhed m.v., jf.  

 lovbekendtgørelse nr. 967 af 8. november 2001, ophæves  

kapitel 13.
 § 29. Jernbanerådet, der består af op til 21  

 medlemmer, har til opgave at rådgive og afgive udtalelse til  

 trafikministeren om spørgsmål af jernbanepolitisk betydning.
Stk. 2. Rådets formand beskikkes af trafikministeren. 8  

 medlemmer vælges af Folketinget blandt dettes medlemmer.
Ministeren  

 beskikker efter indstilling 2 repræsentanter for Statsansattes Kartel  

 samt 1 repræsentant for henholdsvis Arbejderbevægelsens  

 Erhvervsråd, Forbrugerrådet, Banestyrelsen og de i § 1,  

 stk. 1-3, i lov om Ørestaden m.v. nævnte letbaneselskaber.  

 Ministeren beskikker endvidere op til 3 repræsentanter for  

 jernbanevirksomheder.
Derudover beskikker ministeren 3 medlemmer, der  

 repræsenterer industri, handel og landbrug.
Stk. 3. Samtlige valg og beskikkelser gælder for 5  

 år ad gangen.
Genvalg og -beskikkelse kan finde sted.
De af Folketinget  

 valgte medlemmer afgår, såfremt de udtræder af  

 Folketinget.
 Stk. 4. Trafikministeren fastsætter rådets  

 forretningsorden.
 § 3. Loven træder i kraft den 1. juli 2002.
