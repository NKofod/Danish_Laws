Vejledning  

 om udarbejdelse af pensionsfremskrivninger Anvendelsesområde og formål 1.1. Nærværende retningslinier finder anvendelse ved  

 udarbejdelse af pensionsfremskrivninger for produkter, som er omfattet af lov  

 om beskatning af pensionsordninger m.v. (pensionsbeskatningsloven).
 1.2. Retningslinierne finder anvendelse ved udarbejdelse af  

 pensionsfremskrivninger, der udarbejdes i forbindelse med markedsføring eller  

 tilbudsgivning.
 1.3. Udarbejdes der fremskrivninger for allerede oprettede  

 pensionsfremskrivninger, finder retningslinierne tilsvarende anvendelse,  

 medmindre  

 pensionsordningerne indbefatter livsforsikringer, hvis beregningsgrundlag er  

 godkendt før 1. januar 1982.
 1.4. Retningslinierne har til formål at sikre sammenlignelighed  

 mellem pensionsfremskrivninger, herunder pensionsfremskrivninger udarbejdet  

 af  

 forskellige pensionsinstitutter.
Definitioner 2.1. Ved en pensionsfremskrivning forstås i denne sammenhæng en  

 prognose over det beløb, som forventes at være til stede på nærmere fastsat  

 fremtidigt tidspunkt, uanset om beløbet forfalder i form af en  

 engangsbetaling,  

 i form af udbetaling af et nærmere fastsat antal engangsbeløb (rater), eller  

 i  

 form af en række livsbetingede ydelser.
 2.2. Ved pensionsinstitut forstås i denne sammenhæng enten et  

 pengeinstitut eller et pensionsforsikringsselskab.
 2.3. Ved et pensionsforsikringsselskab forstås i denne  

 sammenhæng et livsforsikringsselskab eller en tværgående pensionskasse.
Krav til pensionsfremskrivninger 3.1. Pensionsfremskrivninger skal udarbejdes og præsenteres på  

 en sådan måde, at forbrugeren opnår et reelt informationsgrundlag, og  

 pensionsfremskrivninger skal derfor:
  

 	  

 fremstå forståelige og  

 gennemskuelige   

 	  

 være egnede til  

 sammenligning forskellige produkter imellem   

 	  

 være egnede til  

 sammenligning forskellige pensionsinstitutter imellem 3.2. En pensionsfremskrivning må ikke udformes således, at  

 forbrugeren kan få den opfattelse, at fremskrivningen indebærer et bindende  

 løfte, med mindre dette er tilfældet.
3.3. Ved præsentation af en pensionsfremskrivning skal de  

 væsentligste bagvedliggende forudsætninger anføres.
En pensionsfremskrivning  

 skal således indeholde en beskrivelse af omkostninger forbundet med  

 ordningen, opsparingens  

 forløb, eventuelt tilknyttede forsikringsordninger, den samlede udbetaling  

 ved  

 død, invaliditet og opnået alder, dækningsforløbet samt overførsels-,  

 udtrædelses-  

 og opsigelsesvilkår.
 3.4. Indeholder en pensionsfremskrivning flere beløb, som  

 relaterer sig til forskellige fremtidige tidspunkter, skal beløbene angives  

 således, at disse er sammenlignelige over hele forløbet f.eks. ved at  

 beløbene  

 tilbageregnes med inflationssatsen.
 3.5. Forskelle mellem pensionsfremskrivninger og faktiske tal  

 skal kunne forklares ud fra forskelle mellem de anvendte forudsætninger og  

 det  

 faktiske forløb.
Forudsætninger for pensionsfremskrivninger 4.1. Pensionsfremskrivninger skal udarbejdes i overensstemmelse  

 med gældende lovgivning og ud fra realistiske og rimelige forudsætninger.
 4.2. De anvendte forudsætninger må ikke indebære, at  

 pensionsinstituttet på tidspunktet for pensionsfremskrivningen kan forudse,  

 at  

 man i løbet af fremskrivningsperioden kommer til at overtræde det i  

 lovgivningen anførte kapitalkrav, såfremt forudsætningerne anvendes på  

 samtlige  

 kundeforhold.
 4.3. For et pensionsforsikringsselskab gælder foruden kravet i  

 pkt. 4.2., at de anvendte forudsætninger ikke må indebære, at  

 pensionsforsikringsselskabet på tidspunktet for pensionsfremskrivningen kan  

 forudse, at man i løbet af fremskrivningsperioden ikke kan leve op til  

 forudsætningerne som angivet i Finanstilsynets stress-test svarende til  

 rødt-risiko-scenarie.
4.4. Finansrådet og Forsikring & Pension udarbejder til  

 brug for pensionsfremskrivninger fælles forudsætninger  

 (samfundsforudsætninger)  

 med hensyn til forrentningen af de af forbrugeren indbetalte midler, herunder  

 eventuelt afkast af relevante aktivkategorier, inflationsniveau, skattesatser  

 etc.
Samfundsforudsætningerne meddeles Finanstilsynet.
 4.5. Andre forudsætninger end de i pkt. 4.4. nævnte kan  

 anvendes, men i så fald skal dette udtrykkeligt oplyses over for kunden.
 Vejledningen erstatter Forbrugerombudsmandens og  

 Finanstilsynets retningslinier for afgivelse af bonusprognoser og prognoser  

 for  

 pensionsopsparing i livsforsikringsselskaber og pengeinstitutter fra februar  

 1990.
