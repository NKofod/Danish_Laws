Landsskatteretskendelse vedr.
Fond - selvangiven overførsel  

 af selskab til fond ikke godkendt Der klages over, at en del af fonden As  

 datterselskabs indtægt ikke kan anses for indtjent direkte af fonden i medfør  

 af selskabsskattelovens § 3, stk. 4.
Landsskatterettens  

 afgørelse Øvrig nettoindkomst Skattemyndigheden har ansat  

 øvrig nettoindkomst til -321.375 kr.
Fonden har selvangivet øvrig  

 nettoindkomst  

 til 1.678.625 kr.
 Landsskatteretten ansætter  

 øvrig nettoindkomst i overensstemmelse med det selvangivne.
Sagens oplysninger Fonden er en erhvervsdrivende  

 fond omfattet af fondsbeskatningslovens § 1, stk. 1, nr. 1. Fonden ejer 100 %  

 af aktiekapitalen i B A/S (selskabet).
 I skatteopgørelsen for  

 indkomståret 2003 har fonden indtægtsført 2.000.000 kr., som er indtjent af  

 selskabet, idet beløbet betragtes som indtjent af fonden, jf.  

 selskabsskattelovens § 3, stk. 4. Selskabet har fratrukket beløbet ved  

 opgørelsen af selskabets skattepligtige indkomst for samme indkomst.
Fonden blev stiftet i 1966  

 ved gavebrev fra C og hustru.
Ved stiftelsen blev aktierne i B A/S  

 overdraget til fonden.
Overdragelsen var  

 ifølge gavebrevet bl.a. betinget af, at fonden efter stifternes død ville  

 udbetale årlige ydelser til stifternes descendenter.
Fondsfundatsens § 4 regulerer  

 anvendelsen af fondens midler.
Fondens overskud er i fundatsen defineret som  

 fondens indtægter efter fradrag af bl.a. udgifterne til administration,  

 revision og de ovennævnte årlige ydelser til stifternes descendenter.  

 Overskuddet anvendes efter fondsbestyrelsens nærmere og frie bestemmelse til  

 følgende formål:
 Støtte til  

 videnskabelig forskning.
 Støtte til  

 løsning af sociale, kulturelle og andre samfundsgavnlige opgaver.
 Støtte til  

 institutioner, foretagender eller personer, hvis virksomhed af fondens  

 bestyrelse  

 skønnes at have betydning til gavn for dansk erhvervslivs trivsel.
 Uddeling af  

 hædersgaver til fremragende forskere eller kunstnere eller andre, som efter  

 bestyrelsens skøn ved deres indsats har gjort sig fortjent til en sådan  

 påskønnelse  

 eller opmuntring eller hjælp til yderligere indsats.
 Henlæggelse til  

 fondens formue.
Fonden har i indkomståret  

 2033 udbetalt 832.619 kr. til descendenterne efter stifterne og har samlet  

 udloddet og henlagt 4.025.000 kr. til almennyttige formål.
Fondens skattefrie  

 indtægter udgjorde 2.025.000 kr.
Det overførte beløb svarer således til de af  

 fonden foretagne udlodninger og henlæggelser til almennyttige formål efter  

 fradrag af fondens skattefrie indtægter.
Skattemyndighedens  

 afgørelse Den selvangivne overførsel af  

 2.000.000 kr. fra selskabet til fonden er ikke godkendt.
 Ifølge selskabsskattelovens §  

 3, stk. 2 og 3, kan de i § 1, stk. 1, nr. 6, nævnte foreninger m.v. ved  

 indkomstopgørelsen fradrage udlodninger til eller henlæggelser til senere  

 anvendelse til almenvelgørende eller på anden måde almennyttige formål.
Ifølge selskabsskattelovens §  

 3, stk. 4, finder disse regler tillige anvendelse på de i § 1, stk. 1, nr. 1  

 og  

 2, nævnte aktieselskaber og andre selskaber, når den altovervejende del af  

 aktie- eller andelskapitalen ejes af en forening m.v. med almenvelgørende  

 eller  

 på anden måde almennyttigt formål.
I disse tilfælde anses indkomst optjent af  

 selskabet for indtjent af foreningen m.v. i samme indkomstår, og selskabet  

 indrømmes et ligningsmæssigt fradrag for det beløb, som anses for optjent af  

 foreningen  

 m.v.
 Skattemyndigheden har henvist  

 til Ligningsvejledningen 2004, S.A.3.2., hvor følgende betingelse er anført  

 for  

 at en forening m.v. kan foretage fradrag for udlodninger og henlæggelser i  

 medfør i af selskabsskattelovens § 3, stk. 2 og 3:
Det er en betingelse, at  

 foreningens m.v. vedtægtsmæssige formål er udelukkende almenvelgørende eller  

 på  

 anden måde almennyttigt, samt at foreningens m.v. formue ved opløsning af  

 foreningen m.v. ifølge vedtægterne udelukkende skal anvendes til sådanne  

 formål. Da foreninger m.v. ifølge det  

 ovenfor gengivne afsnit i Ligningsvejledningen kun kan foretage fradrag for  

 udlodninger og henlæggelser, hvis foreningens formål udelukkende er  

 almenvelgørende eller på anden måde almennyttigt, må et tilsvarende krav  

 stilles ved fradag for udlodninger og henlæggelser i medfør af  

 selskabsskattelovens § 3, stk. 4.
Fondens fundats henviser til  

 gavebrevets bestemmelser om udlodning til descendenter efter fondens  

 stiftere.  

 Fondens vedtægtsmæssige formål kan herefter ikke anses for udelukkende at  

 være  

 almenvelgørende eller på anden måde almennyttigt.
Fonden anses i stedet for  

 at  

 have et blandet formål.
Selskabet kan på denne baggrund ikke foretage fradrag  

 for beløbet i medfør af selskabsskattelovens § 3, stk. 4, og beløbet skal  

 ikke  

 indtægtsføres i fonden.
Fondens påstand og  

 argumenter Fonden har nedlagt påstand  

 om, at den selvangivne overførsel fra selskabet godkendes.
Overdragelsen af aktierne til  

 fonden ved stiftelsen var dels betinget af, at fonden holdt stifterne  

 skadesløs  

 for den skatte- og afgiftsbyrde, der eventuelt blev pålagt i forbindelse med  

 overdragelsen, dels at der efter stifternes død ville blive udbetalt en årlig  

 ydelse til stifternes descendenter.
Disse forpligtelser var fondens vederlag  

 for aktierne.
Forpligtelserne henhører ikke til fondens formål eller til  

 anvendelsen af fondens overskud.
Fondens uddelinger og henlæggelser til  

 senere  

 uddelinger sker således udelukkende til almenvelgørende eller almennyttige  

 formål.
 At fondens formål udelukkende  

 er almenvelgørende eller almennyttigt støttes tillige på det forhold, at det  

 indskudte selskab (B A/S) i en periode fra 1976/77 til 1996 ikke var  

 registreret  

 som et aktieselskab, men i stedet som et selskab med begrænset ansvar efter  

 den  

 tidligere bestemmelse i aktieselskabslovens § 1, stk. 1, nr. 5. Selskabet (B  

 A/S) blev stiftet i 1983 og var ligeledes registret som et selskab med  

 begrænset hæftelse i medfør af aktieselskabslovens § 1, stk. 1, nr. 5.  

 Bestemmelsen blev ophævet med virkning fra 1. januar 1985, hvilket  

 selskaberne  

 blev opmærksomme på i 1996. Efter forhandlinger med Erhvervs- og  

 Selskabsstyrelsen blev selskaberne omdannet til aktieselskaber.
Der er ikke i  

 selskabsskattelovens § 3, stk. 2-4, hjemmel til at stille krav om, at fonden  

 ikke må varetage blandede formål.
Et sådant krav fremgår ikke af lovens  

 ordlyd.  

 I den forbindelse kan der henvises til skattekontrollovens § 2, stk. 1, nr.  

 5,  

 vedrørende selvangivelsespligt for foreninger m.v., som anvender  

 selskabsskattelovens § 3, stk. 2-3:
 Selvangivelsespligten  

 omfatter ikke:
5. Foreninger m.v. som nævnt  

 i § 1, stk. 1, nr. 6, i selskabsskatteloven, hvis foreningen m.v. som følge  

 af  

 fradragsretten efter § 3, stk. 2 og 3 i selskabsskatteloven ikke har indkomst  

 til beskatning.
Det er dog en betingelse, at foreningen formål udelukkende er  

 almenvelgørende eller på anden måde almennyttigt. Bestemmelsens sidste punktum  

 har intet selvstændigt indhold, såfremt selskabsskattelovens § 3, stk. 2-3,  

 kun  

 kan anvendes af foreninger m.v., der udelukkende har almenvelgørende eller  

 almennyttige formål.
Når ordet udelukkende er anvendt i  

 skattekontrollovens §  

 2, stk. 1, nr. 5, men ikke i selskabsskattelovens § 3, stk. 2-4, kan det  

 konkluderes, at et sådant krav ikke gælder ved anvendelsen af  

 selskabsskattelovens § 3, stk. 2-4.
I Ligningsrådets bindende  

 forhåndsbesked af 13. maj 1998 i sag 99/98-4325-00008, offentliggjort i  

 R&R  

 nr. 9 1998, blev Ligningsrådet anmodet om at tage stilling til en række  

 spørgsmål om anvendelsen af selskabsskattelovens § 3, stk. 5 (den nuværende §  

 3, stk. 4). Spørgeren var en erhvervsdrivende fond, der var skattepligtig  

 efter  

 fondsbeskatningslovens § 1, stk. 1, nr. 1. Fonden ejede hele aktiekapitalen i  

 et datterselskab og havde bestemmende indflydelse i et andet aktieselskab.  

 Ifølge fundatsen kunne der foretages uddelinger til både almennyttige formål  

 og  

 ikke-almennyttige formål, eksempelvis uddelinger til stifterens descendenter.  

 Den  

 erhvervsdrivende fond havde både foretaget uddelinger til almennyttige og  

 ikke-almennyttige formål.
Ved besvarelsen af spørgsmål 2 bekræftede  

 Ligningsrådet, at selskabet kunne overføre beløb til fonden i medfør den  

 dagældende bestemmelse i selskabsskattelovens § 3, stk. 5.
Der henvises endvidere til  

 Ligningsrådets bindende forhåndsbesked af 28. januar 1997 i sag  

 38/96-4325-00003, offentliggjort i TfS 1997, 188 LR.
Sagen omhandler en  

 lystfiskerforening, hvis formålsbestemmelse var opdelt i fem punkter.
Første  

 punkt varetog alene foreningens medlemmers interesser, mens de øvrige fire  

 punkter kunne anses for almennyttige.
Foreningen havde således et blandet  

 formål.
Ligningsrådet bekræftede, at foreningen kunne anvende  

 selskabsskattelovens § 3, stk. 2-3, og foretage fradrag for udlodninger eller  

 henlæggelser til de af foreningen formål, der ansås for almennyttige.
Landsskatterettens  

 bemærkninger og begrundelse Ifølge selskabsskattelovens §  

 3, stk. 4, kan bl.a. aktieselskaber foretage fradrag efter § 3, stk. 2 og 3,  

 forudsat at selskabet altovervejende er ejet af en forening m.v. med  

 almenvelgørende eller på anden måde almennyttigt formål.
I modsætning til den  

 tidligere bestemmelse i selskabsskattelovens § 27, stk. 2 (nu  

 skattekontrollovens  

 § 2, stk. 1, nr. 5) fremgår det hverken af ordlyden eller lovforarbejderne  

 til  

 selskabsskattelovens § 3, stk. 4, at bestemmelsen kun finder anvendelse, når  

 foreningen m.v. udelukkende varetager almenvelgørende eller på anden måde  

 almennyttige formål.
Foreningen m.v. skal udlodde eller henlægge det  

 overførte  

 beløb til almennyttige formål i det indkomstår, hvor overførslen finder sted.  

 Da beløbet skal anvendes til almennyttige formål, tilsiger bestemmelsens  

 formål  

 endvidere en ligestilling af foreninger m.v., der udelukkende varetager  

 almennyttige formål og foreninger m.v., der delvist varetager almennyttige  

 formål.
Der kan af de anførte grunde ikke stilles krav om, at foreningen m.v.  

 udelukkende må varetage almennyttige formål.
I selskabsskattelovens § 3,  

 stk. 4, henvises der ved anvendelse af begrebet forening m.v. i  

 modsætning  

 til selskabsskattelovens § 3, stk. 2, ikke til selskabsskattelovens § 1, stk.  

 1, nr. 6. Det kan således ikke på baggrund af bestemmelsens ordlyd lægges til  

 grund, at selskabsskattelovens § 3, stk. 4, er uanvendelig for fonde omfattet  

 af fondsbeskatningslovens regler.
Ifølge fondsbeskatningslovens § 3, stk. 1,  

 skal den skattepligtige indkomst opgøres efter skattelovgivningens  

 almindelige  

 for aktieselskaber gældende regler med de undtagelser, der følger af  

 fondsbeskatningslovens § 3, stk. 2 og 3, samt §§ 4-6. De opregnede  

 bestemmelser  

 fraviger ikke selskabsskattelovens § 3, stk. 4, hvorfor bestemmelsen også kan  

 anvendes af fonde omfattet af fondsbeskatningslovens bestemmelser, forudsat  

 at  

 det overførte beløb i samme indkomstår udloddes eller hensættes til  

 almennyttige formål i medfør af fondsbeskatningslovens regler herom.
 Landsskatteretten godkender  

 den selvangivne overførsel fra selskabet til fonden.
