Kendelse fra Pressenævnet i sag nr.  

 119/2000 [K] har ved advokat  K.  K.  Madsen klaget til  

 Pressenævnet over en artikel bragt i B.T. den 16. september 2000, idet  

 man mener, at god presseskik er tilsidesat.
 Af en artikel i B.T. den 16. september 2000 med  

 overskriften "Familie i krig med flyttemand" fremgik det af  

 brødteksten, at:
"Lige så populær flyttemand Olsen var i  

 "Huset på Christianshavn", lige så upopulær er  

 flyttemand [K] fra Brøndby." Af artiklen fremgik følgende:
"Klagerne over [K]'s flyttefirma F, vælter ind  

 hos Forbrugerklagenævnet.
Og selv i hans egen brancheforening, Dansk  

 Møbeltransport, vil de ikke have noget med ham at gøre.
OVERHOLDER IKKE AFTALE "Jeg synes, at det er helt vildt og galt, den  

 måde han behandler sine kunder på.
Han overholder for eksempel  

 ikke sine prisaftaler.
På den måde sætter han dansk  

 flyttehåndværk i dårligt lys.
Vi har lige nu et utal af  

 klager liggende på vores bord.
Dem kan vi afvise, fordi han ikke er  

 medlem hos os.
Men det er trættende med alle disse klager", siger  

  Niels  Justesen, formand for Dansk Møbeltransport.
Leif  Rømer er en af de mange utilfredse kunder.  

 Han har oplevet den berygtede flyttemand på nærmeste hold.  

 Flyttefirmaet har både flyttet og opmagasineret møbler for hans  

 mor,  Elisabeth  Rømer.
Under hele forløbet har han oplevet sin  

 mor blive chikaneret på det groveste af [K].
SVINET MOR TIL "Han har svinet min mor til.
Hånet og grinet af  

 hende.
På den måde har han kørt hende psykisk ned.
Derfor  

 ville vi for to måneder siden lade et andet firma overtage  

 opmagasineringen.
Men det kan vi ikke få lov til.
Det har allerede  

 kostet os to måneder ekstra betaling.
Jeg kan heller ikke selv få lov til at hente  

 tingene.
Han vil flytte tingene for os, så han kan tjene endnu flere  

 penge.
Enten vil han flytte det til mig i Herlev for 5.500 plus moms, eller  

 til Jylland for 10.000 kroner plus moms.
I forvejen betaler vi 2.800 kroner om måneden til  

 ham. 1.200 kroner for opmagasineringen og resten er afbetaling for  

 flytningen.
Men jeg betaler glædeligt de penge, min mor skylder ham,  

 hvis bare han udleverer hendes møbler.
Hun har allerede været  

 nød til at købe nyt køkkengrej og  

 genbrugsmøbler," siger en forarget  Leif  Rømer, der nu  

 klager til Forbrugerstyrelsen.
ADVARSEL MOD HAM Der er [K] en gammel kending.
Både i 1994 og 1995  

 advarede de folk om ikke at bruge hans flytteforretning.
Hvilket er meget  

 usædvanligt.
Seks gange er han blevet dømt i retten.
Og siden  

 1999 har der igen været en lind strøm af klager mod hans  

 flyttefirma.
"Vi har sendt otte af sagerne videre til  

 forbrugerrådet.
De skal føre sag mod ham ved domstolene.
Det  

 alvorlige i hans sag er, at han ikke ændrer sine metoder," siger  

  Charlotte  Arup, kontorchef i Forbrugerstyrelsen.
 Intet tyder på, at det vil ske i nærmeste  

 fremtid.
[K] afviser imidlertid alle anklager.
Til sagen om  

 familien  Rømer siger en ophidset [K]:
"De må godt selv komme og hente tingene.
Men  

  Elisabeth  Rømer har altid været bagud med betalingen.
Hun har  

 misligeholdt alle aftaler.
Og så kan de jo ikke bare komme og hente  

 tingene.
Det er jo at stjæle tingene." Artiklen var ledsaget af et billede af  Leif  Rømer  

 med følgende undertekst:
"SNYDT:  Leif  Rømer er rasende over,  

 at flyttemand [K] ikke vil udlevere moderens møblement." Klager har anført, at klager ikke har haft adgang  

 til at kommentere de anførte kritikpunkter i artiklen.
Klager har  

 ønsket at kommentere kritikken og foreslået journalisten et  

 møde, hvor de udtalte kritikpunkter mod klageren kunne gennemgås  

 og kommenteres, og hvor klageren kunne fremlægge dokumentation for  

 klagerens synspunkter.
Klager har i den forbindelse direkte opfordret  

 journalisten til at indhente dokumentation, dvs. korrekte oplysninger, inden  

 artiklen blev bragt.
Journalisten afviste klagers forslag om et møde  

 og nøjedes med at skrive, at "[K] afviser imidlertid alle  

 klager". Det bestrides, at klager i samtalen med journalisten har  

 optrådt afvisende og ophidset.
Klager har anført, at det ikke er muligt i en sag  

 af den omhandlende art at give en dækkende og seriøs besvarelse  

 af de mange urigtige og fordrejede beskyldninger mod [K]'s flyttefirma i en  

 telefonsamtale.
Det er således urigtigt, når bladet oplyser, at  

 klagerens bemærkninger til artiklen er gengivet i artiklen.
Klager har  

 ganske enkelt  ikke fået en reel mulighed for at komme til orde, inden  

 artiklen blev trykt.
Den omstændighed, at journalisten har indhentet  

 kommentarer fra formanden for Dansk Møbeltransport Forening og  

 Forbrugerstyrelsen, medfører ikke, at artiklen ikke er ensidig.
Klager har anført, at oplysningen i artiklen om, at  

 "I forvejen betaler vi 2.800 kroner om måneden til ham" er  

 urigtig.
Den omstændighed, at oplysningen fremstår som et citat  

 af  Leif  Rømer, gør ikke udtalelsen rigtig eller retvisende.  

 Bladet har ikke søgt oplysningen dokumenteret hverken fra  Leif  

  Rømer eller klageren, hvilket bladet - bl.a. på baggrund af  

 klagers udtalelse om, at  Elizabeth  Rømer altid har været bagud  

 med betalingen - havde direkte anledning til.
Oplysningen er af  

 væsentlig betydning for læserens opfattelse af klageren.
Klager har i relation til udtalelserne i artiklen om, at  

  Leif  Rømer og hans moder ikke kan få udleveret de  

 opmaganiserede møbler anført, at der er tale om urigtige og  

 stærk vildledende udtalelser.
Bladet burde have søgt disse helt  

 usandsynlige udsagn verificeret, idet bladet da ville være blevet  

 bekendt med ikke alene klagers men den for flyttebranchen generelt  

 gældende regel om, at flyttefirmaers tilgodehavende skal være  

 betalt, forinden udlevering kan ske, jf. pkt. 18 i Dansk  

 Møbeltransport Forenings "Almindelige betingelser  

 vedrørende møbeltransport og opbevaring". Bladet har  

 således kritikløst viderebragt urigtige oplysninger, som let  

 kunne være blevet efterprøvet, f.eks. ved henvendelse til  

 formanden for Dansk Møbeltransport Forening, hvis bladet havde  

 ønsket dette eller fulgt klagers opfordring til kontrol af faktuelle  

 oplysninger.
Det bestrides, at bladet ikke har haft grund til at betvivle  

 oplysningernes rigtighed.
Hverken  Leif  Rømer eller hans moder har  

 på noget tidspunkt betalt - eller tilbudt at betale - klagerens  

 tilgodehavende for at få det opmagasinerede udleveret.
De omtalte  

 "Almindelige betingelser" må i øvrigt anses for  

 gældende som kutyme ved flytninger, medmindre andet er aftalt ved den  

 konkrete flytning.
Ved at undlade at oplyse, at klagerens holdning til  

 udlevering af møblerne er i overensstemmelse med de generelle regler i  

 flyttebranchen, har bladet handlet i strid med god presseskik.
Herudover har klager anført, at udtalelsen fra  

 formanden for Dansk Møbeltransport Forening,  Niels  Justesen, om, at  

 klager ikke overholder sine prisaftaler, er generel, unuanceret og  

 misvisende.
Det bestrides ikke, at der er kunder, der har klaget over  

 flyttefirmaet, men det berettiger ikke til udsagnet.
De klager, som typisk  

 foreligger, drejer sig om, at klagerne mener, at flytningen kom til at koste  

 mere end forventet.
Enkelte af disse klager har resulteret i retssager, hvor  

 flyttefirmaet efter en konkret vurdering af hver enkelt sag enten er  

 frifundet eller dømt, eller retten har nået et resultat midt  

 imellem.
Bladet burde have krævet, at  Niels  Justesen fremlagde  

 dokumentation for den meget grove beskyldning mod klageren eller selv  

 søgt beskyldningen verificeret ved fremskaffelse af de  

 retsafgørelser, der skal dokumentere beskyldningen.
Klager har endvidere anført, at et udsagn som  

 "Seks gange er han blevet dømt af retten" er stridende mod  

 god presseskik, når det ikke samtidig anføres, hvad klager er  

 blevet dømt for og til.
Bladet burde have oplyst  

 størrelsesordenen for klagerens samlede antal flytninger i den  

 relevante periode samt, hvor mange af disse flytninger der forløb  

 problemfrit.
Ligeledes kunne bladet have fået oplyst, hvorvidt der var  

 klager, som var afvist af Forbrugerstyrelsen og sager, hvor klageren ikke  

 havde fået medhold ved domstolene.
 Klager har i den forbindelse anført, at det er i  

 strid med god presseskik, når udtalelsen fra kontorchef i  

 Forbrugerstyrelsen  Charlotte  Arup om, at "det alvorlige i hans sag er,  

 at han ikke ændrer sine metoder", ikke er blevet forelagt klageren  

 men samtidig besvares af bladet med bemærkningen: "Intet tyder  

 på, at det vil ske i nærmeste fremtid." Klager bestrider i  

 øvrigt rigtigheden af  Charlotte  Arups påstand, idet de  

 "gamle sager" var af en anden karakter end de senest forekomne.
 Klager har herudover anført, at bladet har undladt  

 at oplyse, at klager kun har faktureret kunden forud for en måned samt  

 undladt at gøre rentekrav gældende på nuværende  

 tidspunkt, selvom klager i henhold til Dansk Møbeltransport Forenings  

 "Almindelige betingelser" har ret til at fakturere kunden tre  

 måneder forud for opmagasineringen, ret til rentegodtgørelse for  

 udestående beløb samt ret til tvangssalg.
Klager har endvidere anført, at der med  

 sammenligningen med flyttemand Olsen i "Huset på  

 Christianshavn" er tale om tendentiøs og sensationspræget  

 journalistik, der unddrager sig bevisførelse, men som ikke af den  

 grund er berettiget.
Det må i hvert fald være i strid med god  

 presseskik at offentliggøre udtalelsen i artiklen, hvor klager  

 beskrives som den "berygtede" flyttemand.
Klager har i sammenhæng hermed klaget over, at  

 bladet har viderebragt  Leif  Rømers udtalelser om, at klager skulle  

 have svinet  Elizabeth  Rømer til, hånet og grinet af hende og  

 på den måde have kørt hende psykisk ned.
Klager bestrider  

 på det bestemteste, at han har givet grundlag for den nævnte  

 beskrivelse, idet denne er produceret af  Leif  Rømer for at skade  

 klageren.
Bladet har viderebragt udtalelsen, fordi den ville være med  

 til at forstærke det negative indtryk af klageren, som artiklen i  

 øvrigt afspejlede.
Sammenfattende er det klagers opfattelse, at bladet  

 på en række punkter groft har tilsidesat gældende regler og  

 praksis for god presseskik, samt at artiklen er baseret på en  

 række ensidige udtalelser.
Bladet må være ansvarlig for  

 viderebringelsen af de nævnte forhold, og artikel 10 i Den  

 Europæiske Menneskerettighedskonvention giver ikke bladet adgang til at  

 producere og offentliggøre en artikel som den pågældende.
Bladet har anført, at man ikke finder, at artiklen  

 udgør en overtrædelse af god presseskik eller er i strid med de  

 vejledende regler for god presseskik.
Bladet finder, at oplysningerne i  

 artiklen, herunder oplysningerne i citaterne fra de interviewede personer, er  

 rigtige.
Bladet har i den forbindelse anført, at der ikke  

 består en pligt for bladet til at kunne dokumentere rigtigheden af de  

 citerede udsagn.
Det følger af Den Europæiske  

 Menneskerettighedskonventions artikel 10 som fortolket af  

 Menneskerettighedsdomstolen og af nyere dansk retspraksis, at medier i sager  

 af almen interesse har en vid adgang til at viderebringe oplysninger,  

 når det fremgår, at oplysningerne hidrører fra mediets  

 kilder.
Der sondres mellem fremsættelse og videregivelse af  

 oplysninger.
Pressens adgang til at videregive oplysninger må  

 indfortolkes i begrebet god presseskik, idet god presseskik ikke kan  

 medføre begrænsninger i pressens konventionssikrede  

 ytringsfrihed.
Omtalen af flyttefirmaets form for forretningsdrift må  

 anses for at opfylde kravet om almen interesse.
Bladet kan således ikke  

 pålægges ansvar for indholdet af de citerede udsagn.
Bladet har endvidere anført, at man ikke finder, at  

 artiklen er ensidig.
Artiklen er baseret på oplysninger fra de  

 personer, der er citeret i artiklen, dvs.  Leif  Rømer, formanden for  

 Dansk Møbeltransport Forening  Leif  Justesen, kontorchef i  

 Forbrugerstyrelsen  Charlotte  Arup og klager, på oplysninger fra  

  Elizabeth  Rømer og på artikler i Forbrugerbladet  

 Tænk+Test nr. 7, september 2000. Ved udarbejdelsen af artiklen er  

 således inddraget de to parter i konflikten, klager og  Elizabeth og  

  Leif  Rømer samt to organisationer, Dansk Møbeltransport  

 Forening og Forbrugerstyrelsen, hvis opfattelse må anses for relevant  

 ved beskrivelse af sagen, og som det er velbegrundet at inddrage i  

 artiklen.
Bladet har videre anført, at man har forelagt den  

 rejste kritik for klager, og det er i artiklen anført, at han afviser  

 anklagerne, ligesom hans fremstilling i øvrigt er gengivet i artiklens  

 sidste afsnit, herunder spørgsmålet om udlevering af det  

 opmagasinerede indbo.
Kravet om forelæggelse for klageren er  

 således opfyldt.
Bladet har i den forbindelse særligt  

 anført, at det ikke kan anses for stridende mod god presseskik, at der  

 ikke mellem klageren og bladet er afholdt et møde, når den  

 rejste kritik på anden måde er forelagt klageren, og hans  

 bemærkninger hertil er gengivet i artiklen.
Bladet har heller ikke haft  

 pligt til i artiklen til at inddrage oplysninger, der må anses for at  

 være uden betydning for det beskrevne emne.
Bladet har herudover anført, at der mellem  

 selskabet og  Elizabeth  Rømer er indgået aftale om betaling af  

 2.800 kr. pr. måned, men at det er muligt, at der ikke hver måned  

 er sket indbetaling af dette beløb.
Det fremgår dog af de  

 fremlagte bilag, at der i en række måneder er betalt 2.800 kr.  

 Udsagnet fra  Leif  Rømer forekommer derfor at være i  

 overensstemmelse med de oplysninger, der er fremlagt af klagerne, selvom  

 udsagnet er mindre nuanceret, end de fremlagte oplysninger.
Der kan ikke  

 stilles krav om, at der i en artikel bringes detaljerede oplysninger om  

 betalingsdatoer mv.
Oplysningen er et citat fra  Leif  Rømer, og  

 bladet havde ingen grund til at betvivle rigtigheden af oplysningen.  

 Oplysningen om betalingen af 2.800 kr. pr. måned kan i øvrigt  

 ikke anses for at være af væsentlig betydning for læserens  

 opfattelse af klageren.
 Bladet har vedrørende dette punkt yderligere  

 anført, at det fremgår af klagers udtalelse, som er citeret i  

 artiklen, at  Elizabeth  Rømer "altid [har] været bagud med  

 betalingen". Klagerens udlægning af betalingsforløbet er  

 således videregivet i artiklen.
Bladet har herudover anført, at udtalelsen fra  

 formanden for Dansk Møbeltransport Forening,  Niels  Justesen, er af  

 generel karakter og vedrører det forhold, at foreningen har modtaget  

 et utal af klager over selskabet, og at selskabet ikke overholder sine  

 indgåede prisaftaler.
Udtalelsen fra  Niels  Justesen er et citat, og  

 bladet er ikke forpligtet til at kunne dokumentere rigtigheden af udsagnet,  

 som efter de oplysninger, der forelå ved artiklens udarbejdelse og  

 tillige efter de senere fremkomne oplysninger, må anses for  

 berettiget.
Bladet har samtidig anført, at udlevering af indbo  

 er ikke nævnt af  Niels  Justesen, hvorfor bladet allerede af den grund  

 ikke havde anledning til at sammenholde  Niels  Justesens udtalelser med de  

 "Almindelige betingelser vedrørende møbeltransport og  

 opbevaring". Det fremgår samtidig af artiklen, at flyttefirmaet  

 ikke vil udlevere  Elizabeth  Rømers indbo, hvilket er i  

 overensstemmelse med såvel klagers udtalelser til bladet, som er  

 citeret i artiklen som med indholdet af klageskrivelsen af 8. oktober 2000 og  

 de fremlagte bilag.
Bladet kan ikke have pligt til at føre  

 sandhedsbevis for indholdet af det, som  Leif  Rømer citeres for.
Det  

 fremgår endvidere af artiklen, at klager citeres for, at  Elizabeth og  

  Leif  Rømer kan hente indboet, når der er sket betaling.  

 Klagers synspunkter er dermed fuldt ud kommet til udtryk i artiklen.
Bladet har endvidere anført, at bladet har  

 været berettiget til at viderebringe oplysningerne fra kontorchef i  

 Forbrugerstyrelsen  Charlotte  Arup og har ikke haft grund til at tvivle  

 på deres rigtighed.
At flyttefirmaets kunder nu klager over andre  

 forhold end tidligere kan ikke føre til, at udtalelsen om, at klager  

 ikke ændrer sine metoder, anses for uberettiget.
Det afgørende  

 er, at der til stadighed synes at være et betydeligt antal kunder, der  

 klager over flyttefirmaet.
Bladet har videre anført, at det må  

 lægges til grund, at klageren i sager mellem klageren og kunder i  

 flyttefirmaet seks gange er blevet dømt, hvorfor udsagnet i bladet er  

 rigtigt og berettiget.
Bladet kan ikke have pligt til at oplyse om klager,  

 der ikke har ført til noget eller i øvrigt give supplerende  

 oplysninger.
Bladet har herudover anført, at oplysningerne  

 vedrørende fakturering, rentekrav samt tvangssalg ikke synes relevante  

 for artiklen i bladet.
Der er ikke pligt til at videregive enhver oplysning,  

 som har en blot fjern forbindelse med det behandlede emne.
Beslutningen om  

 hvilket stof, der skal bringes, hører under mediets redaktionelle  

 frihed.
Herudover synes det i klagen anførte vedrørende disse  

 punkter ikke at være i overensstemmelse med de faktiske forhold.
Bladet har endvidere anført, at sammenligningen  

 mellem flyttemand Olsen fra "Huset på Christianshavn" tjener  

 fremstillingsmæssige forhold, og at det falder inden for pressens frie  

 skøn at vælge, hvorledes nyhedsstoffet skal formidles.
At klager  

 med sammenligningen beskrives som en upopulær flyttemand har  

 dækning i de faktiske forhold, nemlig den konkrete sag og  

 flyttefirmaets forhold til  Elizabeth og  Leif  Rømer.
Disse personers  

 syn på klager berettiger brugen af ordet "upopulær".  

 Dette udtryk synes også at være en rimelig sammenfatning af de  

 synspunkter, som formanden for Dansk Møbeltransport Forening og  

 Forbrugerstyrelsen har givet udtryk for.
Det må tilsvarende om ordet  

 "berygtet" anføres, at der af Forbrugerstyrelsen er fremsat  

 advarsler mod brug af flyttefirmaet, og at også de personer, som bladet  

 har kontaktet i forbindelse med udarbejdelsen af artiklen, har givet udtryk  

 for betydelig utilfredshed med flyttefirmaets metoder.
Endelig bemærkes  

 om citatet fra  Leif  Rømer om klagers forhold til  Elizabeth  

  Rømer, at dette udtrykkeligt er et citat, som bladet ikke kan  

 være forpligtet til at dokumentere rigtigheden af.  Leif  Rømers  

 udtalelser er fremsat i en forholdsvis markant form, men det medfører  

 ikke, at bladet er uberettiget til at videregive dem.
Oplysningerne om  

  Elizabeth  Rømers forhold til klager er endvidere baseret på  

 journalistens samtale med  Elizabeth  Rømer.  Leif  Rømers  

 udtalelser er udtryk for  Elizabeth og  Leif  Rømers oplevelse af  

 sagsforløbet og har dækning i dette.
Indholdet af citatet er  

 bestyrket af sagens oplysninger, af indholdet af telefonsamtalen mellem  

 bladets journalist og klager og af indeholdet af den telefonsamtale, der er  

 gengivet i Tænk+Test fra september 2000.
Sammenfattende har bladet anført, at bladet i  

 artiklen den 16. september 2000 har skildret den kritik, der fra forskellig  

 side er rejst af flyttefirmaet.
Det fremgår udtrykkeligt af artiklen,  

 hvorfra de forskellige oplysninger hidrører.
I forbindelse med  

 udarbejdelsen af artiklen kontaktede bladet telefonisk klager, som  

 optrådte afvisende og ophidset under samtalen.
Klager gav udtryk for  

 sit syn på den rejste kritik, og disse oplysninger er gengivet i  

 artiklen i bladet.
 I sagens behandling har følgende  

 nævnsmedlemmer deltaget: Per Sørensen, Finn Rowold, Tage Clausen  

 og Kirsten Dyregaaard.
 Pressenævnet udtaler:
I artiklen i B.T. den 16. september 2000 er gengivet  Leif  

  Rømers opfattelse af klagers forretningsmetoder i en konkret tvist  

 mellem  Leif  Rømers mor,  Elizabeth  Rømer, og klager.  Leif  

  Rømer er i den forbindelse citeret flere steder i artiklen.
Endvidere  

 er formanden for Dansk Møbeltransport Forening,  Niels  Justesen, og  

 kontorchef i Forbrugerstyrelsen,  Charlotte  Arup, citeret vedrørende  

 klagers forretningsmetoder generelt.
Endelig er klager citeret for sin  

 opfattelse af den konkrete tvist.
Af artiklen fremgår, at bladet har forelagt  

 oplysningerne fra  Leif og  Elizabeth  Rømer for klager, og i artiklen  

 er også klagers synspunkter gengivet, idet han har kommenteret  

  Elizabeth  Rømers mulighed for at afhente møblerne og grunden  

 til, at de ikke var blevet udleveret.
Bladet har ikke i denne forbindelse  

 været forpligtet til at søge branchens sædvanlige  

 vilkår nærmere oplyst.
 Endvidere er oplysningen om, at  Elizabeth  Rømer  

 er blevet opkrævet 2800 kr. pr. måned for opmagasineringen,  

 blevet bekræftet - og dermed også tilstrækkeligt  

 efterprøvet - gennem tilvejebringelsen af opkrævningerne fra  

 klager.
 Udtalelserne fra  Niels  Justesen og  Charlotte  Arup i  

 disses egenskab af henholdsvis formand for Dansk Møbeltransport  

 Forening og kontorchef i Forbrugerstyrelsen indeholder oplysninger af faktisk  

 karakter, som bladet ikke har haft pligt til at forelægge for klager  

 eller i øvrigt at søge nærmere dokumenteret.
 Nævnet finder herefter ikke, at bladet har  

 tilsidesat god presseskik.
