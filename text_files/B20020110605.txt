Bekendtgørelse om kapitalgrundlag og  

 teknisk grundlag for  

 firmapensionskasser I medfør af § 2, stk. 5, § 10, stk. 3,  

 § 21, nr. 1, 2 og 4, § 42 og § 71, stk. 5, i lov om  

 tilsyn med firmapensionskasser, jf. lovbekendtgørelse nr. 659 af 7.  

 august 2002, fastsættes:
Anvendelsesområdet § 1. Denne bekendtgørelse gælder for  

 pensionskasser omfattet af lov om tilsyn med firmapensionskasser.
 § 2. Lov om tilsyn med firmapensionskasser og  

 denne bekendtgørelse finder ikke anvendelse på en  

 pensionsordning, såfremt intet pensionstilsagn til en enkelt person  

 overstiger 5.300 kr. årligt, jf. § 17.
Virksomhedsgrundlag § 3. En firmapensionskasse skal sikre pension  

 efter ensartede regler for alle medlemmerne.
Beregningsgrundlag § 4. I det beregningsgrundlag, som en  

 pensionskasse anvender ved fastsættelse af pensionstilsagn og bidrag,  

 skal risikoelementerne og rentefødderne vælges med  

 forsigtighed.
 § 5. Hvis administrationsomkostninger afholdes af  

 pensionskassen, skal det i § 4 nævnte grundlag indeholde regler om  

 dækning heraf, herunder forsigtigt fastsatte omkostningselementer.
Stk. 2. Hvis der, jf. stk. 1, afholdes  

 administrationsomkostninger, og disse helt eller delvist dækkes af de  

 indbetalte bidrag, fastsættes nettobidraget til det indbetalte bidrag  

 fratrukket et omkostningstillæg.
I øvrige tilfælde  

 fastsættes nettobidraget til det indbetalte bidrag.
 § 6. Pensionstilsagn og nettobidrag skal for hvert  

 enkelt medlem fastsættes således, at det ved optagelsen  

 gælder, at kapitalværdien på det i § 4 nævnte  

 grundlag af pensionstilsagnet er lig kapitalværdien af nettobidragene.  

 Tilsvarende gælder ved enhver ændring af pensionstilsagn og  

 nettobidrag, herunder ved overskudsfordeling og overgang til hvilende  

 medlemskab.
Bonus § 7. Regler for beregning og fordeling af overskud  

 til medlemmerne skal udformes i et bonusregulativ, der skal anmeldes til  

 Finanstilsynet.
 Stk. 2. Overskud efter henlæggelse til basiskapital og  

 overførsel til eller fra bonusudjævningshensættelserne  

 skal anvendes i overensstemmelse med pensionskassens bonusregulativ.
Pensionshensættelser § 8. Pensionshensættelserne, jf.  

 bekendtgørelse om firmapensionskassers årsregnskaber, beregnes  

 for hvert enkelt medlem som forskellen mellem kapitalværdien af  

 pensionstilsagn og aktuelle pensioner og kapitalværdien af fremtidige  

 nettobidrag.
Kapitalværdierne beregnes på det beregningsgrundlag,  

 som pensionskassen har anmeldt til dette formål, og under hensyn til de  

 fremtidige stigninger i pensionstilsagn og nettobidrag, der er kendt på  

 beregningstidspunktet.
Pensionshensættelsen for et medlem, der ikke i  

 medfør af § 11 er afskåret fra at udtræde af  

 pensionskassen, er dog mindst lig medlemmets  

 udtrædelsesgodtgørelse.
 Stk. 2. Det i stk. 1 nævnte grundlag må ikke  

 føre til lavere pensionshensættelser for de enkelte medlemmer  

 end et grundlag, der er baseret på det på  

 opgørelsestidspunktet bedste skøn over de i §§ 4 og 5  

 nævnte elementer.
 Stk. 3. Hvis en del af et pensionstilsagn er afdækket i  

 et livsforsikringsselskab, medregnes denne del samt de præmier, som  

 pensionskassen betaler til forsikringsselskabet, ikke ved opgørelsen  

 af pensionshensættelserne.
 Stk. 4. Hvis en del af et pensionstilsagn er omfattet af  

 § 7, stk. 1, i lov om beskatning af visse pensionskapitaler m.v.,  

 kan pensionshensættelsen for det pågældende pensionstilsagn  

 beregnes under hensyntagen hertil.
 Stk. 5. Hvis der ifølge § 5, stk. 2,  

 indeholdes omkostningstillæg i de indbetalte bidrag, forøges de  

 samlede pensionshensættelser med forskellen mellem kapitalværdien  

 af de fremtidige omkostninger og kapitalværdien af de fremtidige  

 omkostningstillæg.
 Stk. 6. Hvis pensionsregulativet åbner adgang til  

 forhøjet førtidspension, forøges de samlede  

 pensionshensættelser med kapitalværdien af de mulige  

 forhøjelser af pensionstilsagnene.
 Stk. 7. Hvis pensionstilsagnene udgør et bestemt  

 beløb eller en bestemt andel af den pensionsgivende løn, og  

 bidraget beregnes herudfra, kan de samlede pensionshensættelser, efter  

 nærmere fastsatte regler i beregningsgrundlaget, forøges ved  

 bidrag fra virksomheden til imødegåelse af forventede, men endnu  

 ikke kendte, stigninger i de enkelte pensionshensættelser som  

 følge af avancementer.
 § 9. Hvis en pensionskasses medlemstal er under  

 50, beregnes kapitalværdien af pensionstilsagnene som maksimum af  

 beregning på et grundlag som beskrevet i § 8, stk. 1 og af  

 beregning på et ikke-kollektivt grundlag for pensionskassen som  

 helhed.
 Stk. 2. I en pensionskasse, hvori mindst 4/5 af alle  

 pensionstilsagn er aktuelle, beregnes de samlede pensionshensættelser  

 som maksimum af summen af de enkelte hensættelser og fem gange den  

 samlede årlige pension.
 § 10. Hvis en ændring i det i §8,  

 stk. 1 nævnte grundlag medfører, at summen af  

 pensionshensættelserne og solvensmargenen overstiger pensionskassens  

 aktiver, kan Finanstilsynet tillade, at der i en periode sker fradrag i  

 pensionshensættelserne for de enkelte medlemmer, jf. § 8,  

 stk. 1, samt i den del af de samlede hensættelser, jf. § 9,  

 der overstiger summen af hensættelserne for de enkelte medlemmer.
 Stk. 2. Summen af fradragene efter stk. 1 må i det  

 regnskabsår, hvori ændringen sker, ikke overstige det  

 beløb, hvormed pensionshensættelserne og solvensmargenen ville  

 overstige aktiverne.
 Stk. 3. Der skal, jf. § 20, stk. 2, i lov om tilsyn  

 med firmapensionskasser, fastsættes beløb, hvormed de samlede  

 fradrag skal nedsættes i hvert af de følgende regnskabsår.  

 Disse årlige beløb skal mindst være 1/15 af det  

 første års fradrag.
Udtrædelse og overførsel af  

 pensionstilsagn § 11. Et medlem kan ikke udtræde af en  

 pensionskasse efter pensionering eller efter det tidligste tidspunkt, fra  

 hvilket udbetaling af alderspension, herunder førtidig alderspension,  

 kan ske ifølge pensionsregulativet, jævnfør dog  

 § 12, stk. 5 og 6.
 Stk. 2. De i lov om tilsyn med firmapensionskasser § 3,  

 stk. 1, nr. 3, nævnte medlemmer kan ikke udtræde.
§ 12. Udtrædelsesgodtgørelsen for et  

 medlem, jf. § 13, nr. 6, i lov om tilsyn med firmapensionskasser,  

 beregnes på samme måde som pensionshensættelsen for det  

 pågældende medlem, men på det beregningsgrundlag som  

 nævnt i §4, der gjaldt ved afgivelsen af henholdsvis det  

 pågældende pensionstilsagn og eventuelle senere reguleringer.
Der  

 kan foretages et fradrag til dækning af omkostningerne ved  

 udtrædelsen.
 Stk. 2. Det kan i beregningsgrundlaget bestemmes, at der for  

 medlemmer over en vis alder ved beregningen af den del af  

 udtrædelsesgodtgørelsen, der vedrører  

 ægtefællepension, tages hensyn til medlemmets faktiske  

 ægteskabelige status og til en eventuel ægtefælles  

 alder.
 Stk. 3. Hvis en del af et pensionstilsagn er afdækket i  

 et livsforsikringsselskab, forhøjes  

 udtrædelsesgodtgørelsen med den genkøbsværdi, der  

 måtte blive udbetalt af forsikringsselskabet, medmindre den  

 pågældende forsikringspolice overdrages til medlemmet.
 Stk. 4. Hvis der sker fradrag i pensionshensættelserne  

 som nævnt i § 10, nedsættes  

 udtrædelsesgodtgørelserne med disse fradrag.
Stk. 5. Hvis et udtrædende medlem overgår til  

 anden ansættelse, hvortil der er knyttet en obligatorisk  

 pensionsordning med løbende ydelser, har medlemmet ret til at få  

 overført udtrædelsesgodtgørelsen til den nye  

 pensionsordning ved optagelsen i denne efter reglerne i § 13, nr. 7, i  

 lov om tilsyn med firmapensionskasser.
Tilsvarende gælder ved  

 virksomhedsoverdragelse og virksomhedsomdannelse.
 Stk. 6. Hvis et medlem ansættes som tjenestemand eller i  

 en stilling, hvortil der er knyttet en tilsvarende pensionsordning, kan  

 udtrædelsesgodtgørelsen overføres til denne  

 pensionsordning i det omfang, hvori den kan anvendes til forhøjelse af  

 pensionstilsagnet.
§ 13. Hvis det på tidspunktet for  

 udtrædelsen gælder, at kapitalværdien af de ydelser, der  

 ville være forfaldet i tilfælde af medlemmets død, er  

 mindre end pensionshensættelsen for medlemmet, og hvis værdien af  

 pensionsordningen ikke overføres til anden pensionsordning efter  

 § 12, stk. 5 og 6, skal udtrædelsesgodtgørelsen  

 anvendes som indskud i en forsikringsmæssig pensionsordning.
Dennes  

 ydelsessammensætning må ikke adskille sig væsentligt fra  

 pensionskassens.
Pensionsordningen må kun kunne genkøbes med  

 pensionskassens samtykke.
 Stk. 2. Uanset stk. 1 kan pensionsregulativet dog  

 åbne adgang til, at udtrædelsesgodtgørelsen anvendes  

 på anden måde, hvis mindst én af følgende  

 betingelser er opfyldt:
 1)	Der er forløbet mere end ét år, siden medlemmet  

 fratrådte sin stilling i den virksomhed, hvortil pensionskassen er  

 knyttet, og medlemmet er ikke ansat i en stilling, hvortil der er knyttet en  

 pensionsordning som nævnt i § 12, stk. 5 eller 6.
 2)	Det hvilende pensionstilsagn beregnet ved fratrædelsen  

 overstiger ikke 5.300 kr. årligt, jf. § 17.
 3)	Medlemmet emigrerer.
 § 14. Hvis en person, der ansættes i den  

 virksomhed, som pensionskassen er tilknyttet, optages i pensionskassen ved  

 overgang fra anden ansættelse, og der til den tidligere  

 ansættelse var knyttet en obligatorisk pensionsordning med  

 løbende ydelser, oprettet i et livsforsikringsselskab, en  

 tværgående pensionskasse eller en anden firmapensionskasse, har  

 pensionskassen, såfremt den ansatte ønsker det, pligt til at  

 overtage værdien af pensionsordningen som indskud.
 Stk. 2. Uanset stk. 1 kan en pensionskasse, hvori  

 pensionstilsagnet udgør et bestemt beløb eller en bestemt andel  

 af den pensionsgivende løn, og bidraget beregnes herudfra, maksimalt  

 modtage et indskud, der, jf. § 6, bringer pensionstilsagnet på de  

 største tilsagn, som pensionskassen i øvrigt afgiver.
Basiskapital og solvensmargen § 15. En firmapensionskasse skal for at kunne  

 drive virksomhed være i besiddelse af en basiskapital, der mindst  

 svarer til pensionskassens solvensmargen.
 Stk. 2. Solvensmargenen beregnes som 3 pct. af  

 pensionshensættelserne.
Stk. 3. Såfremt det af en pensionskasses vedtægter  

 fremgår, at der kan optages nye medlemmer, udgør solvensmargenen  

 dog mindst 400.000 euro.
Dette beløb omregnes til danske kroner efter  

 kursen den 31. oktober i regnskabsåret, idet modværdien af en  

 euro dog ikke kan ansættes lavere end 7,50 danske kroner.
Stk. 4. Basiskapitalen opgøres med udgangspunkt i  

 pensionskassens egenkapital opgjort efter samme principper, som finder  

 anvendelse i pensionskassens årsregnskab.
Basiskapitalen fremkommer ved  

 regulering af egenkapitalen med de fradrag, der er anført i  

 stk. 5, og de tillæg, der er anført i stk. 6.
 Stk. 5. Ved opgørelse af basiskapitalen  

 fradrages:
1)	Værdien af alle immaterielle aktiver og 2)	Forskellen mellem værdien af skatteaktiver og den værdi,  

 som disse aktiver ville have i en administrationssituation, jf. § 59 i  

 lov om tilsyn med firmapensionskasser og § 34a i lov om beskatning af  

 visse pensionskapitaler m. v.
 Stk. 6. Ved opgørelse af basiskapitalen kan  

 tillægges efterstillede kapitalindskud (ansvarlig lånekapital),  

 der opfylder betingelserne i § 16. Tillægget kan højst  

 udgøre et beløb, der udgør 25 pct. af det mindste  

 beløb af basiskapitalen og solvensmargenen, hvis kapitalindskuddet har  

 fast løbetid, og 50 pct. af det mindste af de to nævnte  

 beløb, hvis det ikke har fast løbetid.
 § 16. Efterstillede kapitalindskud (ansvarlig  

 lånekapital) kan medregnes i basiskapitalen, jf. § 15,  

 stk. 6, når følgende betingelser er opfyldt:
 1)	Långivers krav mod pensionskassen skal være efterstillet  

 al anden ikke-efterstillet gæld.
 2)	Beløbet skal være indbetalt.
 3)	Tilbagebetaling af efterstillede kapitalindskud uden fast  

 løbetid kan ikke ske på långivers initiativ eller uden  

 Finanstilsynets tilladelse.
4)	Efterstillede kapitalindskud med fast løbetid skal have en  

 oprindelig løbetid på mindst 5 år.
Tilbagebetaling  

 før forfaldstid kan ikke ske på långivers initiativ eller  

 uden Finanstilsynets tilladelse.
 5)	Kapitalindskuddet kan kun forfalde til betaling før det  

 aftalte tidspunkt, såfremt pensionskassen træder i likvidation  

 eller erklæres konkurs.
 6)	Pensionskassen skal have ret til at udskyde betaling af renter,  

 såfremt basiskapitalen ikke overstiger solvensmargenen eller ved  

 rentebetalingen vil blive nedbragt til et beløb, der er lavere end  

 solvensmargenen.
 7)	Ikke-betalte renter, der er udskudt i medfør af nr. 6,  

 forfalder til betaling på det tidligste tidspunkt af  

 følgende:
 a)	Pensionskassen har på ny fornøden basiskapital til at  

 dække solvensmargenen.
 b)	Indtræden af forfaldsdatoen for kapitalindskuddet,  

 såfremt der ved aftalens indgåelse er aftalt fast  

 løbetid.
8)	Pensionskassens generalforsamling skal have ret til at nedskrive  

 kapitalindskuddet og ikke-betalte renter, såfremt pensionskassens  

 egenkapital er tabt.
Det er endvidere en betingelse, at pensionskassen  

 efterfølgende enten får tilført ny kapital, således  

 at solvensmargenen er dækket, eller overdrager alle sine aktiver og  

 passiver til et livsforsikringsselskab.
Kapitalindskuddet og ikke-betalte  

 renter kan nedskrives med et beløb, som forud er godkendt af  

 pensionskassens revisorer og Finanstilsynet.
 9)	Ændringer i låneaftalen skal godkendes af  

 Finanstilsynet.
Stk. 2. Tilladelse efter stk. 1, nr. 3 og 4, skal  

 søges senest 6 måneder før den foreslåede  

 tilbagebetaling.
Tilladelsen er betinget af, at der ikke er risiko for, at  

 pensionskassens basiskapital falder til under det efter denne  

 bekendtgørelse tilladte.
Ansøgningen skal vedlægges en  

 opgørelse af solvensmargenen samt basiskapitalens størrelse  

 før og efter tilbagebetalingen.
Regulering af beløbsgrænser § 17. De i § 2 og § 13, stk. 2, nr.  

 2, anførte beløbsgrænser reguleres efter  

 reguleringstallet i personskattelovens § 20.
Straffebestemmelser § 18. Overtrædelse af §§ 3-9 og 11-16  

 straffes med bøde.
 Stk. 2. Ved overtrædelse begået af selskaber m.v.  

 (juridiske personer), kan der pålægges selskabet m.v. strafansvar  

 efter reglerne i straffelovens 5. kapitel.
Ikrafttrædelse § 19. Bekendtgørelsen træder i kraft  

 den 31. december 2002.
Stk. 2. Samtidig ophæves 1)	bekendtgørelse nr. 698 af 16. oktober 1990 om solvensmargen  

 for firmapensionskasser, 2)	bekendtgørelse nr. 699 af 16. oktober 1990 om fritagelse af  

 pensionsordninger for tilsyn og 3)	bekendtgørelse nr. 700 af 16. oktober 1990 om  

 firmapensionskassers tekniske grundlag m.v.
 Stk. 3. Finanstilsynet kan for firmapensionskasser, der  

 ansøger herom senest 1. juli 2003, fastsætte en frist, inden for  

 hvilken de i nærværende bekendtgørelse fastsatte krav til  

 basiskapitalen skal være opfyldt.
