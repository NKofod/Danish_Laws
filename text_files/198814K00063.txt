Nr BTL 63 Betænkning over Forslag til lov om ændring af lov om lige løn til mænd og  

 kvinder   

 Nr L 63 1988-89, 1. samling Afgivet af Arbejdsmarkedsudvalget Afgivet: 19890329 Udvalget har behandlet lovforslaget i en række møder og har stillet spørgsmål til arbejdsministeren, som denne har besvaret skriftligt.  

 Endvidere har udvalget modtaget skriftlig henvendelse fra Dansk  

 Arbejdsgiverforening.
Der er af arbejdsministeren og af et mindretal stillet  

 ændringsforslag, hvorom henvises til de ledsagende bemærkninger.
Herefter  

 indstiller et mindretal (Socialdemokratiets og Socialistisk  

 Folkepartis medlemmer af udvalget) lovforslaget til vedtagelse med de  

 af mindretallet stillede og/eller tiltrådte ændringsforslag.
Et flertal inden  

 for mindretallet (Socialdemokratiets medlemmer af udvalget) konstaterer med  

 tilfredshed, at lovforslaget styrker Ligestillingsrådets rolle, både hvad  

 angår muligheden for ved egen drift at tage sager om ligeløn og  

 ligebehandling op, og hvad angår Ligestillingsrådets mulighed for at skaffe  

 sig oplysninger i forhold til behandling af ligelønssager.
Socialdemokratiet  

 finder ligeledes, at det er et fremskridt, at overtrædelse af virksomheders  

 oplysningspligt straffes med bøde.
Ligelønsloven er dog selv med disse  

 forbedringer desværre fortsat et utilstrækkeligt lovgrundlag til sikring af  

 en reel ligeløn til mænd og kvinder.
Stik imod de politiske bestræbelser, der  

 er i fuld gang i EF-regi på at ændre bevisbyrden i ligelønssager, har  

 arbejdsministeren på den hjemlige arena valgt en defensiv og bagstræberisk  

 linje.
Denne linje er politisk uacceptabel for Socialdemokratiet, og det  

 virker endvidere ejendommeligt, at flertallet i det danske Folketing ikke kan  

 følge de nye principper for bevisbyrden, som arbejdsministeren i  

 EF-sammenhæng har tilsluttet sig.
Det havde været mere betryggende, om  

 arbejdsministeren og flertallet havde været i overensstemmelse med flertallet  

 i Folketingets Markedsudvalg.
Det er overraskende, at dette flertal ikke har  

 minifesteret sig i Arbejdsmarkedsudvalget.
Socialdemokratiet har arbejdet  

 for, at ligelønslovens grundlag for en reel ligestilling på arbejdsmarkedet  

 skulle styrkes bl.a. igennem:
- forbud mod afskedigelse af en lønmodtager på grund af dennes  

 ligelønskrav, - krav om genansættelse i forbindelse med en usaglig afskedigelse, - krav om op til 78 ugers løngodtgørelse og - krav om, at bevisbyrden påhviler arbejdsgiveren.
Disse krav har  

 flertallet i Arbejdsmarkedsudvalget ikke tilsluttet sig, hvilket bl.a. er et  

 udtryk for, at Dansk Arbejdsgiverforening spiller en aldeles magtfuld rolle  

 over for regeringen.
Et mindretal inden for mindretallet (Socialistisk  

 Folkepartis medlemmer af udvalget) ønsker at udtale, at når det er nødvendigt  

 med ligeretslove, er det selvfølgelig, fordi der i vort samfund stadig væk er  

 en række områder, hvor ligeret ikke er en selvfølgelighed.
Ingen er ubekendt  

 med, at på trods af ligelønslove så er der rent faktisk ikke tale om, at  

 ligelønnen er indført.
Det har mange årsager, som ikke her skal beskrives.  

 Men det må være klart, at med love i hånden er det muligt at komme videre i  

 retning af ligeløn og anden ligebehandling.
Derfor har Socialistisk  

 Folkeparti da også aktivt gennem mange år arbejdet for så god en lovgivning  

 som overhovedet muligt, hvad angår ligeløn, ligebehandliing og ligeret.
Det  

 er mange år siden, at debatten om positive særforanstaltninger startede.  

 Allerede i den første ligestillingslov forsøgte Socialistisk Folkeparti at få  

 dette indført, men uden held.
Heldigvis er kvindernes egen kamp for  

 ligestilling aldrig ophørt, men til gengæld for den store synlighed heraf i  

 halvfjerdserne er kampen ført ind der, hvor beslutningerne tages, og det er  

 nu for mange partier, der tidligere var imod særforanstaltninger, en  

 selvfølge, at det må til.
Der er dog stadig forskel på, hvor langt de  

 forskellige partier vil gå, hvilket da også fremgår af dette lovforslag.
Der  

 er stillet ændringsforslag, der ikke kan få alles støtte, hvilket er  

 beklageligt.
Under alle omstændigheder er nu et vigtigt princip indført,  

 nemlig den omvendte bevisbyrde ved afskedigelse på grund af graviditet,  

 barsel og adoption og ikke kun under fravær.
Der skal ikke herske tvivl om,  

 at et godt samarbejde ikke mindst mellem kvinderne fra de forskellige partier  

 både i opposition og inden for regeringspartierne har fået arbejdsministerens  

 lovforslag forbedret betydeligt.
Derfor er det dobbelt ærgerligt, at det ikke  

 lykkedes fuldt ud.
Et andet mindretal (Det Konservative Folkepartis,  

 Venstres, Det Radikale Venstres og Centrum-Demokraternes medlemmer af  

 udvalget) indstiller lovforslaget til vedtagelse med det af  

 arbejdsministeren stillede ændringsforslag.
Et tredje mindretal  

 (Fremskridtspartiets medlem af udvalget) indstiller lovforslaget til  

forkastelse ved 3. behandling, men kan dog tiltræde det af  

 arbejdsministeren stillede ændringsforslag.
Et fjerde mindretal  

 (Kristeligt Folkepartis medlem af udvalget) indstiller lovforslaget til  

vedtagelse og kan tiltræde det af arbejdsministeren stillede  

 ændringsforslag, men vil ved lovforslagets 2. behandling redegøre for sin  

 stilling til de øvrige ændringsforslag.
Ændringsforslag Af et mindretal (S og SF):
 Til § 1 1) Nr. 1 affattes således:
» 1. § 3 affattes således: » § 3. En  

 arbejdsgiver må ikke afskedige en lønmodtager, fordi denne har fremsat krav  

 om ligeløn, herunder om lige lønvilkår.
Stk. 2. Det påhviler arbejdsgiveren  

 at bevise, at en afskedigelse ikke er foretaget i strid med stk. 1. Stk. 3.  

 En afskedigelse i strid med stk. 1 underkendes efter påstand herom.
En  

 afskediget lønmodtager kan dog i stedet nedlægge påstand om en godtgørelse.  

 Stk. 4. Godtgørelsen kan ikke overstige 78 ugers løn beregnet efter den  

 afskedigede lønmodtagers gennemsnitsfortjeneste gennem det sidste  

 år.«» 2) Som nyt nummer indsættes efter nr. 2:
» 01. I § 6 indsættes som stk. 2: »Stk. 2.  

 Har lønmodtageren sandsynliggjort, at der sker en lønmæssig  

 forskelsbehanding, påhviler det arbejdsgiveren at godtgøre, at der er  

 objektive ikke-kønsbetingede grunde til forskelsbehandling.«» Af arbejdsministeren, tiltrådt af udvalget:
 Til § 2 3) I paragraffen ændres ordene »1. april« til: »1.  

 maj«.
Bemærkninger Til nr. 1 Ved usaglige afskedigelser er genansættelse foruden dækning af  

 løntabet i den mellemliggende periode eneste logiske konsekvens, såfremt den  

 usagligt afskedigede lønmodtager ønsker dette.
Det er i så henseende ikke  

 rimeligt at imødegå en obligatorisk adgang til genansættelse med mulige  

 efterfølgende samarbejdsvanskeligheder.
Efter genansættelse påhviler det  

 begge parter at medvirke til et rimeligt samarbejde, og den genansattes  

 manglende vilje hertil udgør en saglig afskedigelse, og denne må derfor  

 naturligt bære risikoen, hvis samarbejdet ikke kan genetableres.
Godtgørelsen  

 til den usagligt afskedigede lønmodtager, der ikke ønsker genansættelse, må i  

 alle tilfælde fastsættes ud fra niveauet, der fastlægges i loven om  

 beskyttelse mod afskedigelse på grund af foreningsforhold, idet der ikke ses  

 at være nogen begrundelse for at behandle disse tilfælde forskelligt.
 Til nr. 2 Når arbejdsgiverne hæger om ledelsesretten, er det således  

 naturligt også at lægge bevisbyrden for, at denne udøves ud fra saglige  

 hensyn, hos dem, der er nærmest til at begrunde egne dispositioner.
