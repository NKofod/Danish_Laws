Der meddeltes afslag på en ansøgning om tilladelse til et  

 fiskeeksportselskabs erhvervelse af en landbrugsejendom med henblik på forsøg  

 med ørredopdræt.
Det fandtes ikke godtgjort, at det var nødvendigt, at  

 selskabet bliver ejer af et areal af den ansøgte størrelse for at gennemføre  

 de ønskede forsøg.
I skrivelse af 15. december 1989 har De påklaget den af Jordlovsudvalget i  

 skrivelse af 22. november 1989 trufne afgørelse, hvorved der meddeltes afslag  

 på en ansøgning om tilladelse til, at  

 selskabet Reinholdt & Co.
Fiskeeksport ApS erhverver landbrugsejendommen  

 matr. nr. 1 c m.fl. Ørbæk By, Hoven af areal 45,4575 ha.
Jordlovsudvalget  

 meddelte samtidig genafhændelsespåbud inden 6 måneder fra den 22. november  

 1989, såfremt der var ingået bindende aftaler for handlen.
Jordlovsudvalget begrunder sin afgørelse med, at tilladelsen ikke kan  

 meddeles i medfør af landbrugslovens § 21, da selskabets forsøg og forskning  

 ikke nødvendiggør brug af arealer af en størrelsesorden som på den omhandlede  

 ejendom.
Jordlovsudvalget anførte samtidig, at affaldsstofferne i forbindelse  

 med ørredopdrættet ikke nødvendigvis skal udspredes på egne arealer.
 De anfører som begrundelse for Deres klage, at det er nødvendigt, at  

 selskabet har ejendomsretten over et areal af mindst den størrelse som på den  

 omhandlede ejendom, og fremhæver i den forbindelse, at beboelsen, mulighed  

 for udbygning af anlægget samt rådighed over en del af det areal, der er  

 nødvendigt til affaldsstofferne, giver mulighed for de nødvendige  

 eksperimenterne.
 De oplyser endvidere i klageskrivelsen, at såvel kommune som amt mener, at  

 det er et miljømæssigt interessant forsøg.
 De anfører endelig, at såfremt projektet gennemføres, vil ejendommen igen  

 blive beboet.
 Jordlovsudvalget har i forbindelse med oversendelse af klagesagen hertil  

 meddelt, at udvalget ikke finder, at der i klagen er fremført nye  

 oplysninger, der kan begrunde, at afgørelsen ændres.
Landbrugsministeriet er enig i Jordlovsudvalgets afgørelse, idet  

 ministeriet finder, at den primære forsøgs- og forskningsvirksomhed, der er  

 tilknyttet det recirkulerede ørredanlæg samt ørredproduktionen, ikke  

 nødvendiggør, at selskabet er ejer af så stort et areal.
Udspredningen af  

 fiskenes ekskrementer og foderrester som gødning må kunne ske på grundlag af  

 aftaler herom.
Der kan henvises til § 21, stk. 2, i landbrugsloven  

 (lovbekendtgørelse nr. 504 af 17. juli 1989 og til § 75 i cirkulære nr. 38 af  

 8. marts 1990.
 Landbrugsministeriet stadfæster hermed Jordlovsudvalgets afgørelse, idet  

 fristen for genafhændelse af landbrugsejendommen dog forlænges med 6 måneder  

 fra nærværende skrivelses dato.
 P.M.V.
 e.b.
