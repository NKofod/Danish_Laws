Klage  

 over at egen læge ved telefonisk konsultation ikke foranledigede  

 lægeundersøgelse  

 ved smerter i højre ben af ukendt årsag hos patient med tidligere blodprop i  

 det andet ben Nævnet fandt grundlag for at kritisere lægen for hans  

 behandling af patienten.
 Nævnet lagde til grund, at patienten under den  

 telefoniske konsultation oplyste, at han havde smerter i højre lægmuskel, og  

 at  

 han tidligere havde haft en blodprop i det venstre ben.
 Nævnet oplyste, at det kan være vanskeligt med  

 sikkerhed at diagnosticere en blodprop i benet, men at det i sådanne tilfælde  

 er vigtigt, at der foretages en klinisk undersøgelse med henblik på at  

 vurdere  

 behovet for en eventuel yderligere udredning, da tilstanden blandt andet kan  

 medføre komplikationer i form af blodprop til lungen.
Det var nævnets opfattelse, at oplysningen om, at der  

 ikke var varme, hævelse eller rødme i benet ikke kunne stå alene, og at lægen  

 alene på baggrund af oplysningerne om smerter i højre underben burde have  

 foranlediget, at der blev foretaget en supplerende klinisk undersøgelse af  

 patienten.
Det var nævnets opfattelse, at en sådan undersøgelse var  

 nødvendig,  

 da der ikke forelå en kendt årsag til smerterne, for eksempel et traume, og  

 da  

 lægen var vidende om, at patienten tidligere havde haft en dyb årebetændelse  

 i  

 det andet ben.
 Det var videre nævnets opfattelse, at lægen ikke burde  

 have iværksat en behandling med blodfortyndende medicin uden en forudgående  

 undersøgelse og diagnostisk afklaring, da en sådan behandling kan være  

 forbundet med alvorlige bivirkninger i form af blandt andet blødning.
 Der var endvidere klaget over lægens journalføring.  

 Nævnet fandt ikke grundlag for kritik heraf.
