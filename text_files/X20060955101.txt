Skatterådet fandt efter en  

 konkret vurdering ikke grundlag for at differentiere handelsværdien af A- og  

 B-aktier i B A/S.
Efter et samlet skøn over de forskellige  

 afståelsessituationer, fandtes kursen passende at kunne fastsættes til 1.125.
Aktieavancebeskatning  handelsværdien  

 af minoritetsaktiepost den 19. maj1993 - omsættelighedsbegrænsning Spørgsmål Svar Beskrivelse af de faktiske forhold B A/S var den  

 19. maj 1993 et familieejet selskab med en aktiekapital på nom. kr.  

 2.500.000,  

 der bestod af 500.000 stk.
A-aktier og 2.000.000 stk.
B-aktier.
Af selskabets  

 vedtægter dateret 15. november 1988 fremgår at hvert A-aktiebeløb på 100 kr.  

 giver én stemme og at hvert B-aktiebeløb på 100 kr. giver en tiendedel stemme  

 (§ 15). A-aktierne udgør således 20 % af den samlede aktiekapital, og  

 repræsenterer ca. 71,4 % af det samlede antal stemmer.
Ved udvidelse af  

 aktiekapitalen skal nye A-aktier tilbydes aktionærerne indbyrdes i forhold til de  

 dem tilhørende ældre A-aktiebeløb, mens B-aktier tilsvarende skal tilbydes  

 til  

 B-aktionærerne. (§ 8).
 Herudover har  

 ingen aktier særlige rettigheder (§ 3 i.f.).
 Af vedtægternes  

 § 3 fremgår, at såvel A- som B-aktierne er ikke-omsætningspapirer.
 Til vedtagelse  

 af beslutninger om ændringer af vedtægterne eller selskabets opløsning eller  

 sammenslutning  

 med et andet selskab kræves 2/3 majoritet (§ 16).
Af vedtægternes  

 §§ 4 - 6 fremgår i øvrigt,  


  

 at - aktiers  

 overgang til en aktionærs livsarvinger og tilbage igen frit kan finde sted - ingen  

 aktionær derudover er berettiget til uden bestyrelsens samtykke at afhænde  

 sine  

 aktier med mindre han forinden har tilbudt at sælge de pågældende aktier til  

 bestyrelsen på de øvrige aktionærers vegne - ingen  

 aktie kan overdrages til en person, et firma eller et selskab, der direkte  

 eller indirekte driver eller er interesseret i en med selskabet konkurrerende  

 virksomhed - ingen  

 aktie ved gave, retsforfølgning, ægtefælleskifte eller pantsætning kan overgå  

 til ny ejer, uden at samme regler er iagttaget - der ikke  

 derudover gælder indskrænkning i aktiernes frie omsættelighed - selskabets  

 bestyrelse på de øvrige aktionærers vegne er berettiget til at fordre sig en  

 aktie tiltransporteret, når den inddrages under dødsboskifte, konkurs,  

 akkord,  

 likvidation eller gøres til genstand for udlæg - ingen  

 aktie derudover er undergivet indløsningspligt - aktieejeren  

 i alle tilfælde, hvor bestyrelsen gør brug af retten til på de øvrige  

 aktionærers vegne at købe en aktie skal vederlægges kontant for aktiens indre  

 værdi, således som denne kan beregnes på grundlag af tallene i det på den  

 sidste før indløsningen afholdte ordinære generalforsamling aflagte og  

 godkendte  

 årsregnskab, idet der tages hensyn til goodwill og reserver på ejendom,  

 maskiner og inventar m.v., men med fradrag af de skatter - pålignede såvel  

 som  

 ikke pålignede - der hviler på selskabet på grundlag af det senest afsluttede  

 regnskab.
Goodwill ansættes til et beløb, som kan beregnes på grundlag af  

 Statsskattedirektoratets cirkulære 1988-17, punkterne 2 og 3.
 Der er ikke  

 udarbejdet en aktionæroverenskomst.
Virksomhedens  

 udvikling i perioden inden 19/5 1993 Selskabets  

 repræsentant har oplyst, at A A/S (nu B A/S) pr. 19/5 1993 var i en  

 udviklingsfase omkring nye avancerede produkter, og at eftertiden har vist,  

 at  

 denne satsning har båret frugt.
 Virksomhedens  

 havde i årene 1989 og 1990 besluttet, at virksomheden skulle udvide sig  

 kraftigt indenfor virksomhedens speciale.
 Det blev  

 besluttet at udvide såvel markedsområde som markedsandel, og der blev pr. 1.  

 november 1989 ansat en projektleder, der blev ansvarlig for et nyt  

 produktprogram.
 I 1991 blev nye  

 produkter udviklet, og der blev samtidig arbejdet intenst på udviklingen af  

 øvrige produkter.
 I januar 1992  

 blev de nye produkter udstillet på en faglig udstilling.
I 1992 indførte  

 virksomheden svejserrobotteknik og forbedringer på design.
Nogle af  

 produkterne  

 blev gennem forenklinger til 2 hovedtyper.
Denne ændring tog tid, og de nye  

 produkter blev først salgsklare i sidste halvår af 1993.
 I januar 1994  

 fik virksomheden tildelt en pris, som gives for det produkt, der af et  

 fagligt  

 udvalg anses værende årets top.
I årene  

 1990-1993 blev markedsområderne udvidet med lande som Liberia, Bahrain,  

 Taiwan,  

 Malaysia, Polen, Tjekkiet og Letland.
Hertil kommer, at nogle lidt  

 "slumrende markeder", virkelig begyndte at "vågne".
 Af nedenstående  

 opstilling fremgår selskabets udvikling i perioden 1991/92 - 1996/97.
År Oms. mill. kr.
Eksportandel i  

 % Nettooverskud  

 - mill. kr.
1991/92 24,1 72,2 0,3 1992/93 25,7 79,5 0,9 1993/94 32,8 82,9 0,7 1994/95 38,6 81,9 3,1 1995/96 52,7 84,5 4,9 1996/97 55,9 86,3 6,9 Virksomhedens  

 produkter opnåede fra primo 90'erne rosende omtale i diverse artikler fra  

 såvel  

 danske som udenlandske fagblade.
 B A/S  

 realiserede i regnskabsåret 2001/02 et overskud efter skat på kr. 8.389.582,  

 og  

 selskabets egenkapital pr. 31/10 2000 udgjorde kr. 27.850.022.
 Der har efter  

 det oplyste ikke på noget tidspunkt i første halvdel af 90'erne været  

 realitetsdrøftelser om salg af virksomheden.
Aktiernes  

 fordeling Rådgiver skat  

 har oplyst, at fordelingen af aktierne i selskabet pr. 19. maj 1993 var som  

 følger:
A-aktier B-aktier X 223.000 652.000 Xx 120.000 Xx 120.000 X 73.000 292.000 X 54.000 Xx 36.000 Xx 36.000 Xx 36.000 Xx 36.000 Xx 36.000 Xx 36.000 X 2.800 Xx 16.100 66.300 Xx 15.100 67.300 Xx 16.000 66.400 X 50.000 92.000 Xx 8.000 Xx 50.000 Xx 50.000 X 49.000 21.000 Xx 35.000 Xx 35.000 Xx 35.000 Xx 35.000 Xx 35.000 A A/S 1.000 4.000 i alt 500.000 2.000.000 De med X angivne  

 personer er søskende, og navnene umiddelbart under hver af disse (Xx) er  

 deres  

 børn.
Stedfundne  

 handler/kursberegninger En statsaut.  

 revisor har den 27. september 1996 beregnet værdien af aktierne efter  

 vedtægternes  

 § 6 til 21.030.664 kr. den 19. maj 1993. Udgangspunktet er egenkapitalen  

 ifølge  

 regnskabet pr. 31. oktober 1992. Goodwill er beregnet til 0 kr.
Ejendommen er  

 værdiansat til ejendomsværdien den 1. januar 1993. Der er ikke foretaget  

 reguleringer vedrørende maskiner, inventar, udviklingsomkostninger, ikke  

 bogførte patentrettigheder m.v.
 En tidligere  

 aktionær i A A/S afhændede den 13/10 1998 sin aktieportefølje på nominelt kr.  

 365.000 (heraf kr. 73.000 A-aktier) i A A/S til det udstedende selskab til  

 kurs  

 1971,3534. Der var tale om en handel mellem ikke interesseforbundne  

 parter.  Handlen er enkeltstående, og der er handlet betydelig over  

 indre  

 værdi.
Ifølge  

 vedtægtsberegningerne for 1997 og 1998 - som er de regnskaber, der ligger  

 nærmest handelstidspunktet - udgjorde aktiernes kurs henholdsvis 2.674 og  

 2.258. Aktionæren har således måtte sælge sine aktier til under den kurs, som  

 han i henhold til vedtægterne var berettiget til, såfremt selskabet havde  

 været  

 parat til at betale prisen.
Dette var selskabet imidlertid ikke, idet man  

 ikke  

 ønskede, at et køb af aktierne til den vedtægtsbestemte kurs skulle udløse  

 krav  

 fra de øvrige aktionærer om tilsvarende handler.
 Aktionærerne i A  

 A/S ombyttede i 1999 deres aktier i selskabet med aktier i et nystiftet  

 holdingselskab.
 I den  

 forbindelse blev anskaffelsessummen for A A/S aktier værdiansat efter  

 retningslinier afgivet af kommunen.
 Rådgiver  

 anmodede ved brev af 25. juli 2003 på vegne af minoritetsaktionærerne  

 Ligningsrådet om bindende forhåndsbesked vedr. værdien af disses aktier.
 I anmodningen  

 opgjorde rådgiver med henvisning til B A/S' historiske regnskabsmateriale mv.  

 fra årene 1987-1993 aktiekursen den 19. maj 1993 til 1.250. Den angivne kurs  

 var beregnet som følger:
Værdi pr. 19/5  

 1993  

  

             &nbsp  

 ;           &nbsp  

 ;           &nbsp  

 ;    &nbs  

 p;           &nbsp  

 ;           &nbsp  

 ; Egenkapital  

 ifølge regnskab pr. 31/10 1992 18.291.824 Merværdier:
Resultat for  

 perioden 30/10 1992 - 19/5 1993 745.634 Ikke  

 aktiverede projektomkostninger 3.454.965 Merudgifter  

 reklame mv.
898.109 Patenter 5.695.100 Avance  

 varelager 4.469.038 Goodwill 3.986.553 I alt 18.503.764 Skat  

 heraf       (34%) 6.291.280 12.212.484 Reguleret egenkapital  

 i alt 31.249.942 Aktiekapital 2.500.000 Beregnet kurs 1.250 Syn og Skøn Der har i sagen  

 været udmeldt syn og skøn, idet syns- og skønsmændene blev anmodet om at  

 besvare  

 følgende spørgsmål:
 Syns- og  

 skønsmændene bemærker indledningsvist, at der efter deres opfattelse:
"ikke  

 eksisterer en objektiv korrekt handelsværdi af aktierne i B A/S.
Forskellige  

 forhold, som eksempelvis en given købers interesse i at købe de pågældende  

 aktier og sælgerens behov for og interesse i at sælge aktierne samt parternes  

 faktiske viden og ikke mindst forventninger til fremtiden er blandt de  

 forhold,  

 der spiller ind på værdiansættelsen, når handelsværdien fastlægges i en  

 konkret  

 handel mellem uafhængige parter." Til besvarelse  

 af spørgsmål 1 anføres bl.a.: "B A/S var den 19. maj 1993 en af de to  

 største virksomheder i Danmark indenfor produktudvikling.
Produktionen er  

 højt  

 udviklet og præget af automatisering og egenfremstilling af forme og visse  

 maskiner.
Omsætningen er fordelt med over 50 % i Skandinavien og resten  

 fordelt  

 på næsten 30 andre eksportmarkeder.
Vi vurderer at  

 en køber af B A/S kunne øge salget uden for Skandinavien.
Herudover kunne en  

 køber  

 efter vores opfattelse øge salget af egne produkter, såfremt køberens  

 produktsortiment endnu ikke var introduceret på det skandinaviske marked.
 Potentielle  

 købere ville derfor formentlig være udenlandske virksomheder som ønskede et  

 brohoved  

 i Skandinavien og/eller udenlandske eller danske virksomheder, som ønskede et  

 nyt produktområde.
Vi vurderer, at  

 der i 1993 ville komme flere seriøse købere på banen, såfremt B A/S blev sat  

 til salg internationalt." Efter syns- og  

 skønsmændenes vurdering udgjorde handelsværdien af hele aktiekapitalen i B  

 A/S  

 ved et samlet salg den 19. maj 1993 40 - 44 mio. kr.
 Til spørgsmål 2  

 oplyser syns- og skønsmændene, at et salg af hele aktiekapitalen i selskabet  

 var en realistisk mulighed den 19. maj 1993.
Ved besvarelse  

 af spørgsmål 3 oplyser syns- og skønsmændene, at når overdragelsen sker til  

 en  

 kurs, der kan beregnes efter vedtægternes § 6, så kan handelsværdien af alle  

 aktier opgøres til 24.528.000 kr.
Denne værdi svarer til den i 1996 foretagne  

 beregning af den statsaut. revisor, idet der til denne lægges en yderligere  

 værdi af den faste ejendom, således som denne under syns- og  

 skønsforretningen  

 er vurderet af en statsaut. ejendomsmægler.
Syns- og skønsmændene fastsætter  

 herefter en værdi af de enkelte minoritetsaktionærers aktieposter, ca.  

 svarende  

 til kurs 981 for såvel A-aktier som for B-aktier.
ToldSkat-regionen  

 blev efter syns- og skønssagens afslutning opmærksom på, at syns- og  

 skønsmændene  

 ved besvarelsen af spørgsmål 3 alene har fastlagt den værdi af aktierne, der  

 ville være gældende, hvis forkøbsretten blev bragt i anvendelse, hvorimod der  

 ikke var svaret på, hvad værdien ville være på markedet, hvis forkøbsretten  

 ikke ønskedes anvendt.
Ved mail af 28. september 2005 foreslog regionen  

 derfor  

 spørger, at der på ny rettedes henvendelse til syns- og skønsmændene med  

 henblik på afklaring af forholdet.
Spørger meddelte  

 ved mail af 25. oktober 2005, at der efter hans opfattelse var givet svar på  

 det stillede spørgsmål, der var så klart formuleret at syns- og skønsmændene  

 næppe kunne have misforstået det.
Da spørger samtidig vurderede at svaret på  

 spørgsmål 3 er underordnet i forhold til fastsættelsen af kursen for  

 minoritetsaktionærer og da en genåbning af syns- og skønssagen måtte formodes  

 at forsinke sagen, ønskede forespørger ikke spørgsmålet forelagt for syns- og  

 skønsmændene.
 Ved besvarelsen  

 af spørgsmål 4 anføres følgende:
"Hvis ikke  

 vedtægternes bestemmelser om omsættelighedsbegrænsninger eksisterede og  

 aktierne i alle situationer kunne sælges frit, udgør værdien af de enkelte  

 aktieposter efter vores opfattelse de beløb, der er anført nedenfor.  

 Besvarelsen  

 af dette spørgsmål er behæftet med en del usikkerhed, idet spørgsmålet rummer  

 utallige scenarier.
Vores vurdering er derfor fastsat ud fra en sammenvejning  

 af forskellige scenarier.
Det bemærkes, at  

 værdien af en minoritetspost, der sælges isoleret, er mindre end en  

 forholdsmæssig  

 andel af værdien af alle aktierne ved et samlet salg af disse.
Dette  

 skyldes, at køberen af en minoritetsaktiepost ikke får bestemmende  

 indflydelse  

 i selskabet.
A-aktierne har en højere værdi end B-aktierne, idet A-aktierne  

 giver én stemme pr. 100 kr. aktier, mens B-aktierne kun giver én tiendedel  

 stemme pr. 100 kr. aktie." Syns- og  

 skønsmændene fastsætter herefter en skønnet værdi af de enkelte aktionærers  

 aktieposter.
Ved værdiansættelsen er for A-aktiers vedkommende anvendt en  

 kurs  

 på ca. 2.333 og for B-aktiers vedkommende på ca. 466.
 Rådgiver har ved  

 brev af 2. juni 2005 med henvisning til den fremkomne syns- og skønserklæring  

 omformuleret det tidligere fremsendte spørgsmål, således at den kurs  

 Ligningsrådet  

 anmodes om stillingtagen til ændres fra den oprindeligt foreslåede kurs 1250  

 til kurs 1760, og således at der i spørgsmål 2 nu anmodes om angivelse af en  

 alternativ kurs, hvis spørgsmål 1 besvares benægtende.
 Spørgers  

 repræsentant  

  

 har i sin oprindelige forespørgsel anført, at praksis - såvel som  

 Ligningsvejledningen,  

 afsnit S.G.3.4.2 - fastslår entydigt, at værdiansættelse af unoterede aktier  

 pr. 19/5 1993 i første række sker på basis af oplysninger om stedfundne  

 handler, fremsatte købs- og salgstilbud og sagkyndige vurderinger.
 Anvendelse af  

 skematiske regler - de tidligere skattekursregler og Lignings-rådets nye  

 vejledende anvisning for værdiansættelse af unoterede aktier - sker alene i  

 tilfælde, hvor der ikke findes andet grundlag.
 I det foreliggende  

 tilfælde findes forsigtigt foretagne beregninger af selskabets merværdier  

 baseret på selskabets historiske regnskabsmateriale, samt materiale om  

 virksomhedens produkter fra årene 1991-1994. Endvidere er der oplysninger om  

 en  

 stedfunden handel med de omhandlende aktier (i 1998), som bekræfter den  

 beregnede kurs.
 Vedtægterne  

 indeholder ikke bestemmelser om køberet, men alene en bestemmelse om  

 forkøbsret  

 for de øvrige aktionærer, hvilken forkøbsret endvidere ikke giver mulighed  

 for  

 køb til favørpris, idet forkøbsretten (kun) kan udnyttes til en pris svarende  

 til indre værdi tillagt goodwill.
Det er spørgers  

 vurdering, at aktiernes handelsværdi ved en samlet overdragelse er væsentlig  

 højere end den kurs medaktionærerne kunne købe til ved udnyttelse af deres  

 forkøbsret.  

 Værdiansættelsen af aktierne pr. 19/5 1993 bør skulle derfor ske under  

 hensyntagen til denne merværdi, jf.
Højesterets præmisser i TfS 2000.560.
 Det er på denne  

 baggrund spørgers opfattelse, at bestemmelsen i vedtægterne er uden betydning  

 for værdiansættelsen af aktierne pr. 19/5 1993.
Selve  

 værdiansættelsen må baseres på oplysningerne om selskabets merværdier pr.  

 19/5  

 1993. Baseret på disse oplysninger kan handelsværdien forsigtigt ansættes til  

 kurs 1.250. Eftertiden har vist, at de forventninger som selskabets ejere  

 allerede før 19/5 1993 havde til virksomhedens patenter og deres  

 udnyttelsesmuligheder i allerhøjeste grad er blevet indfriet.
Selskabet får  

 først nettooverskud af betydelig størrelse i årene 1994/95 og fremover, men  

 det  

 skyldes primært de betydelige udviklingsomkostninger, som selskabet har  

 afholdt  

 i årene 1989-1993.
Spørger har ikke  

 suppleret sin argumentation i forbindelse med omformuleringen af spørgsmål 1.  

 Den nu foreslåede kurs svarer til en ligelig fordeling mellem alle aktionærer  

 i  

 selskabet under forudsætning af et samlet salg af virksomheden for en købesum  

 på i alt kr. 44 mio.
Dvs. en fordeling uafhængigt af status som minoritets-  

 eller majoritetsaktionær og uafhængigt af, om der besiddes A-aktier eller  

 B-aktier.
 Det kommunale  

 skattesamarbejde  

  

 har som skatteansættende myndighed indstillet at  

 A-aktierne godkendes med ikke over kurs 1.000 og B-aktierne godkendes med  

 ikke  

 over kurs 978 alle pr. 19. maj 1993. Der er efter forvaltningens opfattelse  

 intet konkret, der kan sætte A-aktiernes værdi til kurs 2.333 og B-aktiernes  

 værdi kurs 978 skønnes at være i overkanten.
 ToldSkat-regionen  

 bemærker  


  

 Ved lov nr. 421 af 25/6 1993 blev aktieavancebeskatningsloven ændret bl.a.  

 således, at fortjeneste ved afståelse af visse mindretalsaktier 3 år eller  

 mere  

 efter erhvervelsen, der tidligere ikke havde været skattepligtig, nu skulle  

 medregnes ved opgørelsen af den skattepligtige indkomst.
 I lovens § 19,  

 stk. 3, 1. pkt., bestemmes, at visse mindretalsaktionærer, som ved en  

 afståelse  

 den 18/5 1993 ikke ville have været skattepligtige, ved opgørelse af  

 fortjeneste eller tab ved en senere afståelse kan "anvende aktiernes  

 handelsværdi den 19/5 1993 i stedet for anskaffelsessummen".
 I lovforslagets  

 bemærkninger til bestemmelsen hedder det bl.a. (Folketingstidende 1992/93,  

 tillæg A, sp. 9541): Som aktiernes handelsværdi kan for unoterede aktiers  

 vedkommende anvendes aktiernes formueskattepligtige værdi (skattekursen) den  

 19/5 1993. Hvis den skattepligtige f.eks. ved en uvildig, sagkyndig vurdering  

 godtgør, at aktiernes handelsværdi er en anden, lægges denne til grund.
Højesteret  

 udtalte i TfS 2000.560 H, at - "aktiernes  

 handelsværdi" må forstås som handelsværdien af den enkelte aktionærs  

 aktier - der ikke  

 i lovens ordlyd eller forarbejder er holdepunkter for, at man i alle tilfælde  

 skal se bort fra begrænsninger i aktiernes omsættelighed, herunder pligt til  

 indløsning, i henhold til aktionæroverenskomst eller vedtægter, og at lovens  

 formål tilsiger, at der kan tages hensyn hertil ved værdiansættelsen - afgørelsen  

 af, hvilken betydning sådanne begrænsninger skal have ved ansættelse af  

 handelsværdien efter § 19, stk. 3, beror på en konkret vurdering, hvor der  

 tages hensyn til, at der efter bestemmelsens formål alene skal ske beskatning  

 af gevinster vedrørende perioden efter den 19/5 1993, og til, at  

 værdiansættelsen skal ske uden sigte på en bestemt af flere mulige  

 afståelsessituationer.
Mulighederne for den enkelte aktionærs salg til en  

 højere kurs, herunder ved et samlet salg af alle aktionærers aktier, kan  

 således indgå i vurderingen, medmindre sådanne muligheder den 18/5 1993 måtte  

 anses for urealistiske.
Der forelå i  

 sagen en aktionæroverenskomst mellem selskabets fem aktionærer, der tillagde  

 de  

 øvrige aktionærer ret til, såfremt en aktionær opsagde sit ansættelsesforhold  

 eller i øvrigt ønskede at afhænde sine aktier, en ret til at købe aktierne  

 til  

 en - i forhold til selskabets indtjeningsevne - favorabel kurs.
Ved afståelse  

 efter disse regler ville aktionærerne således ikke kunne realisere den  

 merværdi,  

 der var en følge af virksomhedens indtjeningsevne.
Højesteret  

 bemærkede, at en afhændelse til nedsat kurs beregnet i henhold til  

 aktionæroverenskomsten ikke var pligtig for aktionæren, som efter  

 kursfastsættelsen kunne opgive salget, og at begrænsningerne ifølge  

 aktionæroverenskomsten angik alene afhændelse og f.eks. ikke omfattede  

 aktieovergang til ægtefælle eller livsarvinger.
De øvrige aktionærer kunne  

 endvidere undlade at købe, hvilket ville åbne mulighed for salg uden  

 prisbegrænsning, og den enkelte aktionær kunne desuden realisere visse  

 merværdier, der var en følge af virksomhedens indtjeningsevne, ved deling af  

 egenkapitalen ved aktionærens 55. år.
Merværdierne kunne endelig realiseres  

 uden begrænsning ved aktionærernes samlede salg af aktier eller efter  

 selskabets salg af virksomheden.
 På baggrund af  

 omsættelighedsbegrænsningens formål og de alternative muligheder for  

 afståelse  

 uden begrænsning, som aktionærerne kunne have en fælles interesse i at  

 gennemføre, lagde Højesteret til grund, at det den 18/5 1993 ikke var  

 urealistisk for den enkelte aktionær at påregne, at aktierne - eventuelt på  

 et  

 senere tidspunkt - ville kunne afstås uden begrænsninger, og Højesteret fandt  

 herefter, at begrænsningerne i aktiernes omsættelighed ikke skulle medføre,  

 at  

 der skulle ses bort fra de merværdier, der var dokumenteret ved den fremlagte  

 skønserklæring.
Det følger efter  

 ToldSkat-regionens opfattelse  

  

 ikke  

 af dommen, at værdiansættelsen af  

 unoterede aktier skal ske med udgangspunkt i den salgssum, der kunne  

 indvindes  

 ved et samlet salg af alle aktier, hvis et sådant samlet salg måtte anses for  

 realistisk den 19. maj 1993. Derimod fremgår det af dommen, at selv om den  

 enkelte aktionær - pga. omsætningsbegrænsninger - umiddelbart er afskåret fra  

 ved et frit salg at realisere den merværdi, der følger af selskabets  

 indtjeningsevne,  

 så kan der ikke ses bort fra denne merværdi, hvis det efter en konkret  

 vurdering må antages, at han har en realistisk mulighed for på anden vis at  

 realisere denne.
Værdiansættelsen skal ske uden sigte på en bestemt af flere  

 mulige afståelsessituationer, således at den enkelte aktionærs mulighed for  

 salg til en højere kurs, herunder ved et samlet salg af alle aktionærers  

 aktier, kan indgå i vurderingen, medmindre sådanne muligheder den 18/5 1993  

 måtte anses for urealistiske.
Hvis der ikke  

 foreligger begrænsninger i den enkelte minoritetsaktionærs mulighed for at  

 disponere  

 over sine aktier, vil markedskursen som udgangspunkt blive fastsat under  

 hensyntagen til samtlige relevante forhold,  

  

 herunder  

  

 mulighederne for et  

 senere samlet salg af virksomheden.
De - mere eller mindre realistiske -  

 forventninger om et samlet salg indgår således i markedets prisfastsættelse,  

 og  

 markedskursen skal således anvendes som handelsværdi, uden hensyntagen til,  

 at  

 der ville kunne realiseres en højere kurs ved et samlet salg af virksomheden.
 En  

 omsættelighedsbegrænsning i form af en forkøbsret til markedskurs har pr.  

 definition ingen indflydelse på kursen ved afståelse af aktierne, hvorfor der  

 ikke skal korrigeres for de merværdier, der ville kunne fremkomme ved et  

 samlet  

 salg, selv om kursen ved et samlet salg ville være væsentligt højere.
Der henvises  

 tillige til Landsrettens afgørelse i  


  

 SKM2003.117.LSR  


  

 (TfS 2003.287), hvor retten udtalte, at der ved bedømmelsen af handelsværdien  

 af minoritetsaktieposter den 19. maj 1993 måtte tages udgangspunkt i  

 handelsværdien af den enkelte aktionærs aktier, hvilken værdi ifølge de  

 supplerende  

 syns- og skønserklæringer var forskellig fra værdien af aktierne ved et  

 samlet  

 salg af hele aktiekapitalen, ligesom værdien af A-aktierne var højere end  

 værdien af B-aktierne.
Endvidere bemærkedes, at det ikke var godtgjort, at  

 værdien pr. 19. maj 1993 af den enkelte aktionærs aktier oversteg syns- og  

 skønsmændenes vurdering, som ikke var kunstigt lavt beregnede kurser  

 uafhængig  

 af merværdien i selskaber.
Handelsværdien blev herefter ansat i  

 overensstemmelse med syns- og skønsmændenes vurdering af  

 minoritetsaktieposterne.
Det er på denne  

 baggrund ToldSkat-regionens opfattelse, at handelsværdien af aktierne må  

 fastsættes  

 på baggrund af en konkret vurdering af alle de forhold, der har betydning for  

 værdien af den enkelte aktiepost, og at denne vurdering skal tage  

 udgangspunkt  

 i den værdi, der kan opnås ved salg til tredjemand i det omfang denne kurs  

 ikke  

 - på grund af særlige begrænsninger fx vedr. omsætteligheden eller  

 værdiansættelsesmetode - er kunstigt lav.
Navnlig skal værdiansættelsen, jf.  

 den ovenfor anførte Højesteretsdom, ske uden sigte på en bestemt af flere  

 mulige afståelsessituationer, og dermed heller ikke med sigte på samlet salg.
 Det fremgår af  

 syns- og skønserklæringen, at den samlede værdi af de omhandlede  

 minoritetsaktieposter  

 på et frit marked uden omsætningsbegrænsninger udgør kr. 9.992.000. Som nævnt  

 ovenfor indeholder denne værdiansættelse markedets vurdering af mulighederne  

 for at realisere merværdier ved et samlet salg.
 ToldSkat-regionen  

 finder ikke, at de indsatte omsætningsbegrænsninger kan antages i væsentligt  

 omfang at forøge den samlede værdi af minoritetsaktierne.
Vurdering af  

 A-aktierne A-aktierne er  

 ikke tillagt særlige udbytterettigheder og aktionærerne vil ved likvidation  

 eller et samlet salg alene modtage vederlag svarende til den nominelle andel  

 af  

 aktiekapitalen.
Det fremgår af syns- og skønserklæringen, at kursen på  

 A-aktierne ved et frit salg uden tilstedeværelsen af vedtægternes  

 omsætningsbegrænsninger antages at udgøre ca. 2.333. 2 forhold begrænser den  

 frie omsættelighed, nemlig forbuddet mod salg til konkurrenter og de øvrige  

 aktionærers forkøbsret.
Det fremgår af erklæringen, at de øvrige aktionærer  

 har  

 ret til at købe aktierne til kurs 981, og forkøbsretten udgør således en  

 faktor, der begrænser aktionærernes mulighed for at realisere de værdier, som  

 selskabets indtjeningsevne tilsiger.
ToldSkat-regionen  

 finder på denne baggrund ikke, at kursen på aktierne kan fastsættes til kurs  

 981, idet aktionærernes mulighed for at realisere værdierne på anden måde,  

 end  

 ved salg til medaktionærerne bør inddrages.
I den forbindelse har særligt  

 muligheden for et senere samlet salg af selskabet betydning, idet syns- og  

 skønsmændene vurderer at et samlet salg af selskabet i 1993 måtte fremstå som  

 en realistisk mulighed.
 Det fremgår af  

 erklæringerne at kursen på aktierne ved et samlet salg af selskabet ville  

 udgøre mellem 1600 og 1760. Der er dog ikke oplyst om aktuelle eller konkrete  

 planer  

 om et samlet salg i 1993.
 ToldSkat-regionen  

 finder på den baggrund, at kursen på A-aktierne kan fastsættes til 1.300.
Vurderingen af  

 B-aktierne Indledningsvist  

 bemærkes, at ToldSkat-regionen for besvarelsen lægger til grund, at syns- og  

 skønsmændenes besvarelse af spørgsmål 3 skal forstås således, at den kurs,  

 der  

 skal anvendes, hvis den vedtægtsmæssige forkøbsret udøves, kan opgøres til  

 ca.  

 981, hvorimod der ikke i besvarelsen er taget stilling til, hvad aktierne må  

 formodes at kunne indbringe på markedet, hvis forkøbsretten ikke ønskes  

 udnyttet.
Dette synes at fremgå af den indledende beskrivelse af vedtægternes  

 normering af forkøbsretten, der efterfølges af følgende:
"Når  

 overdragelsen sker til den kurs, der kan beregnes efter vedtægternes § 6,  

 fastsætter  

 vi værdien af alle aktier til 24.528.000 kr." Den nævnte værdi  

 deles herefter næsten ligeligt ud på samtlige aktier i selskabet.
Den  

 anvendte  

 kurs ses dog at variere i hvert fald fra kurs 975 (xx´s B-aktier) til kurs  

 1.000 (x´s A-aktier), uden at det helt fremgår, om afvigelserne alene skyldes  

 afrunding.
Den samlede værdi af de vurderede aktier nom kr. 1.238.000 udgør  

 12.142.000 svarende til en gennemsnitlig kurs på ca. 981.
 Den nævnte  

 konklusion støttes ligeledes af det forhold, at aktiernes handelsværdi ifølge  

 erklæringens besvarelse af spørgsmål 4 uden omsætningsmæssige begrænsninger  

 alene udgør ca. kurs 466. Dertil kommer at vedtægterne indeholder en  

 begrænsning af de mulige købere.
 Det er  

 ToldSkat-regionen opfattelse, at hvis kursen i det fri marked uden  

 omsætningsbegrænsning  

 må antages at være 466, så kan det forhold, at køberkredsen begrænses og at  

 aktionærer  

 tildeles en gensidig forkøbsret til en væsentlig højere kurs, ikke forøge  

 værdien af aktierne til kurs 981.
Det forhold at  

 en aktionær i 1998 måtte sælge sine aktier (der oven i købet indeholdt en  

 ikke  

 helt uvæsentlig post A-aktier (nominelt 73.000 kr.)) til ca. 20 % under den  

 vedtægtsmæssigt opgjorte værdi, fordi de øvrige aktionærer ikke ønskede at  

 udnytte forkøbsretten, peger efter regionens opfattelse i samme retning.
Der  

 er  

 ikke oplyst om forhold i de mellemliggende år, der kan begrunde en så radikal  

 ændring i forholdet mellem handelsværdien og den værdi, der kunne beregnes  

 efter vedtægternes § 6.
Det fremgår som  

 nævnt af erklæringen, at kursen på aktierne i et frit marked udgjorde ca.  

 kurs  

 466. Den vedtægtsmæssige forkøbsretskurs er væsentlig højere, og  

 forkøbsretten  

 kan således ikke antages - i forhold til B-aktionærerne - at udgøre en  

 begrænsning i deres mulighed for at opnå en kurs på markedet, der afspejlede  

 aktiernes værdi.
Den angivne kurs kan således naturligt danne udgangskurs for  

 vurderingen, idet muligheden for et samlet salg af selskabet med deraf  

 følgende  

 adgang til at opnå kurs 1.600-1.760 vil være indregnet i markedets vurdering  

 af  

 aktieposten.
Det synes heraf at fremgå, at det efter syns- og skønsmændenes  

 opfattelse ikke for en køber var realistisk at påregne et samlet salg af  

 selskabet.
 De  

 vedtægtsmæssige omsætningsbegrænsninger, der ved besvarelsen af spørgsmål 4  

 er  

 set bort fra, udgøres som ovenfor nævnt dels af en begrænsning af  

 køberkredsen  

 (hvilket må formodes at påvirke kursen i negativ retning) og dels af  

 bestemmelsen om gensidig forkøbsret.
 Den gensidige  

 forkøbsret må dog i forhold til B-aktionærerne tillægges en vis værdi, idet  

 den  

 forhindrer A-aktionærerne i at realisere en del af den - betydelige -  

 merværdi,  

 der er knyttet til A-aktierne alene som følge af den forøgede stemmevægt.
 Henset hertil  

 findes kursen på B-aktierne at kunne fastsættes til 700.
 Såfremt kursen  

 på A-aktier sættes til 1.300 og kursen på B-aktier til 700 udgør den samlede  

 værdi af de omfattede minoritetsaktier lidt over 10 mio. kr., hvilket er  

 beskedent mere end den værdi aktierne ifølge syns- og skønsmændene vil have  

 uden omsætningsbegrænsninger.
Afslutningsvis  

 bemærkes, at hvis syns- og skønserklæringens svar på spørgsmål 3 skal forstås  

 således, at de der angivne værdier udgør den kurs minoritetsaktionærerne kan  

 opnå på markedet, hvis de øvrige aktionærer ikke ønsker at benytte sig at  

 forkøbsretten, så finder regionen at de i spørgsmål 3 angivne værdier må  

 lægges  

 til grund som kursværdien af aktieposterne pr. 19. maj 1993. Svaret på  

 spørgsmål 2 skal i så fald ændres så aktierne vurderes i overensstemmelse  

 hermed.
Der er herved lagt vægt på, at den samlede værdi af de vurderede  

 aktieposter  

  

 med  

  

 omsætningsbegrænsninger er højere end den værdi, der ifølge  

 erklæringens svar på spørgsmål 4 ville gælde  

  

 uden  

  

 omsætningsbegrænsning.  

 Omsætningsbegrænsningen udgør således  

  

 ikke  

 et element, der forhindrer  

 aktionærerne i at tage del i de merværdier, der følger af selskabets  

 indtjeningsevne, men derimod et element, der  

  

 forøger  

 aktiernes værdi.
Spørgers eventuelle opfattelse ifølge anmodning og bemærkninger til  

 sagsfremstilling Rådgiver har  

 haft ovenstående til udtalelse.
 Rådgiver har  

 ingen bemærkninger til sagsfremstillingen.
 Det er fortsat  

 rådgivers opfattelse, at værdien af aktierne pr. 19/5 1993 må ligge lige i  

 underkanten  

 af 40-44 mio. kr., og at det i det konkrete tilfælde ikke giver mening at  

 skelne mellem A- og B-aktier, når der er tale om et samlet salg.
 Såvel det  

 kommunale skattesamarbejde som ToldSkat-regionen skyder efter rådgivers  

 vurdering  

 langt under den reelle kurs, når der tages udgangspunkt i, at syns- og  

 skønsmændene har vurderet, at et samlet salg pr. 19/5 1993 ikke var  

 urealistisk.
 Rådgiver har  

 efterfølgende haft SKATs nedenstående indstilling og begrundelse til  

 udtalelse.  

 Rådgiver har ingen bemærkninger hertil.
SKATs indstilling og begrundelse SKAT,  

 Hovedcentret bemærker, at afgørelsen af hvilken betydning  

 omsættelighedsbegrænsninger skal have ved ansættelsen af handelsværdien,  

 ifølge  

 Højesteret beror på en konkret vurdering.
 Højesteret  

 understregede i præmisserne til TfS 2000.560 H, at værdiansættelsen skal ske  

 uden sigte på en bestemt af flere mulige afståelsessituationer, og at  

 mulighederne for den enkelte aktionærs salg til en højere kurs, herunder ved  

 et  

 samlet salg af alle aktionærers aktier, kan indgå i vurderingen, medmindre  

 sådanne muligheder må anses for urealistiske.
 På denne baggrund  

 er det SKAT, Hovedcentrets opfattelse, at såfremt et samlet salg af aktierne  

 var en realistisk mulighed den 19. maj 1993, kan denne mulighed tages i  

 betragtning ved værdiansættelsen.
 Syns- og  

 skønsmændene har udtalt, at et samlet salg af aktierne var en realistisk  

 afståelsesmulighed den 19. maj 1993.
Det er endvidere  

 SKAT, Hovedcentrets opfattelse, at såfremt et samlet salg af aktierne tillige  

 var den eneste realistiske afståelsesmulighed den 19. maj 1993, ville kursen  

 for en minoritetsaktiepost ved et sådant salg være afgørende for  

 handelsværdien  

 af en minoritetsaktiepost.
Jo mere nært forestående et samlet salg af  

 aktierne  

 var, jo mere ville handelsværdien af en minoritetsaktiepost nærme sig  

 handelsværdien af en minoritetsaktiepost ved et samlet salg af aktierne.
 Da der ikke i  

 første halvdel af 90'erne var realitetsdrøftelser om salg af virksomheden, er  

 der imidlertid ikke holdepunkter for at antage, at et samlet salg var den  

 eneste realistiske afståelsesmulighed den 19. maj 1993.
 Rådgiver har  

 ikke sandsynliggjort, at et samlet salg var den eneste realistiske  

 afståelsesmulighed den 19. maj 1993, men rådgiver gør alligevel gældende, at  

 handelsværdien for en minoritetsaktiepost skal fastsættes på grundlag af en  

 værdi lige i underkanten af kursen ved et samlet salg.
 Rådgiver forstår  

 tilsyneladende Højesteret derhen, at selvom et samlet salg af aktierne ikke  

 var  

 en særlig sandsynlig afståelsesmulighed den 19. maj 1993 skal denne  

 afståelsesmulighed alligevel tillægges afgørende betydning ved fastsættelsen  

 af  

 handelsværdien af en minoritetsaktiepost, når blot et samlet salg af aktierne  

 dog ikke fremstod som urealistisk.
 Dette er i strid  

 med Højesterets præmisser om, at værdiansættelsen skal ske uden sigte på en  

 bestemt  

 af flere mulige afståelsessituationer, jf. f.eks.  


  

 SKM2002.578.LSR  


,  


  

 SKM2003.117.LSR  


  

 og  


  

 SKM2003.533.VLR  


.
 På denne  

 baggrund har SKAT, Hovedcentret sammenfattet de mulige afståelsessituationer  

 den 19. maj 1993 som følger.
A-aktierne Ifølge  

 skønserklæringen ville kursen på A-aktierne ved et frit salg være 2.333. Den  

 realistiske mulighed for at afstå aktierne ved et senere samlet salg af  

 selskabet, må formodes at være indregnet i kursen ved et frit salg, idet et  

 frit salg netop baserer sig på alle realistiske afståelsesmuligheder,  

 herunder  

 et senere samlet salg.
 Imidlertid var  

 der i vedtægterne et forbud mod salg til konkurrenter og en forkøbsret for de  

 øvrige aktionærer til kurs 981.
 En A-aktionær  

 måtte således formodes ikke at kunne afstå sine aktier til kurs 2.333, idet  

 de  

 andre aktionærer i denne situation ville udnytte deres forkøbsret og erhverve  

 aktien til kurs 981.
 Dog var der  

 bl.a. en realistisk mulighed for at undgå dette ved at afstå aktierne ved et  

 senere samlet salg af selskabet, hvorved en A-aktionær ville kunne opnå en  

 kurs  

 på mellem 1600 og 1760.
 Da der ikke er  

 oplyst om aktuelle eller konkrete planer om et samlet salg i 1993, fremstod  

 denne mulighed dog som mindre sandsynlig.
 På baggrund af  

 den for A-aktionærerne den 19. maj 1993 mindst gunstige afståelsesmulighed  

 for  

 salg under iagttagelse af forkøbsretten, dvs. til kurs 981, den realistiske -  

 men ikke særlig sandsynlige - mulighed for afståelse ved et samlet salg samt  

 under hensyn til mulighederne for bl.a. afståelse uden at de andre aktionærer  

 udnyttede deres forkøbsret, dvs. afståelse til kurs 2.333, ændring af  

 vedtægterne eller udnyttelse af forkøbsretten i forhold til andre  

 A-aktionærer,  

 kan SKAT, Hovedcentret tilslutte sig ToldSkat-regionens indstilling og  

 begrundelse, hvorefter handelsværdien for en A-aktie var 1.300 den 19. maj  

 1993.
B-aktierne Ifølge  

 skønserklæringen ville kursen på B-aktierne ved et frit salg være 466. Den  

 realistiske mulighed for at afstå aktierne ved et senere samlet salg af  

 selskabet, må ligesom for A-aktiernes vedkommende formodes at være indregnet  

 i  

 kursen ved et frit salg, idet et frit salg netop baserer sig på alle  

 realistiske afståelsesmuligheder, herunder et senere samlet salg.
 Imidlertid var  

 der i vedtægterne et forbud mod salg til konkurrenter og en forkøbsret for de  

 øvrige aktionærer til kurs 981.
 Modsat  

 A-aktionærerne måtte en B-aktionær imidlertid formodes at kunne afstå sine  

 aktier til kurs 466, idet de andre aktionærer i denne situation ikke ville  

 udnytte deres forkøbsret og erhverve aktien til kurs 981.
 Selvom  

 forkøbsretten i forhold til de øvrige B-aktionærer ikke var en fordel, var  

 forkøbsretten dog en fordel i forhold til de mere værdifulde A-aktier, idet  

 alle aktionærerne, herunder B-aktionærerne, måtte forventes at udnytte deres  

 forkøbsret, såfremt der blev sat A-aktier til salg.
 Således havde  

 forkøbsretten en værdiskabende betydning for B-aktionærerne i forhold til et  

 frit salg uden denne forkøbsret.
 På baggrund af  

 B-aktionærernes mulighed for et frit salg til kurs 466 samt bl.a.   

 mulighederne for at udnytte forkøbsretten til at erhverve A-aktier til kurs  

 981, kan SKAT, Hovedcentret tilslutte sig ToldSkat-regionens indstilling og  

 begrundelse, hvorefter handelsværdien for en B-aktie var 700 den 19. maj  

 1993.
Skatterådets afgørelse og begrundelse Syns- og  

 skønsmanden har vurderet handelsværdien af minoritetsaktieposterne i en række  

 forskellige afståelsessituationer, hvorfor det er overladt til Skatterådet at  

 sammenfatte de forskellige situationer og på denne baggrund foretage en  

 helhedsvurdering af handelsværdien af minoritetsaktieposterne.
Skatterådet  

 finder efter en konkret vurdering ikke grundlag for at differentiere  

 handelsværdien af A- og B-aktier i B A/S.
Efter et samlet skøn over de  

 forskellige afståelsessituationer, findes kursen passende at kunne fastsættes  

 til 1.125.
 Svaret kan lægges til grund ved de løbende  

 skatteansættelser frem til den dato, der ligger 5 år efter svarets afgivelse.
