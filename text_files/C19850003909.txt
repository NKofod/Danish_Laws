1. Efter ligningslovens § 14, stk. 7, medregnes  

 erstatninger eller ydelser, der af arbejdsgiverforeninger, fagforeninger og  

 andre faglige sammenslutninger udbetales til medlemmerne, til den  

 skattepligtige indkomst.
Modsvarende er der ved indkomstopgørelsen  

 fradragsret for kontingenter til de pågældende foreninger.
 I medfør af kildeskattelovens § 43, stk. 2, er strejke- og  

 lockoutgodtgørelser til lønmodtagere ved § 1, stk. 5, i bekendtgørelse nr.  

 149 af 8. april 1983 om A-indkomst og om registrering af  

 indeholdelsespligtige efter kildeskatteloven gjort til A-indkomst.
 Hvor udbetalinger til konfliktramte medlemmer betegnes som lån, må der til  

 brug ved afgørelsen af, om der skal indeholdes A-skat, foretages en konkret  

 bedømmelse af, om der reelt foreligger et låneforhold.
 Udgangspunktet for bedømmelsen må være, at fagforeningers formål bl.a. er  

 at yde støtte til dækning af løbende udgifter til medlemmerne under konflikt.  

 Når konfliktramte medlemmer efter ensartede retningslinier modtager beløb,  

 som træder i stedet for løn, er der derfor en formodning for, at der  

 foreligger strejke- eller lockoutgodtgørelse og hermed pligt til at indeholde  

 A-skat.
 Det må endvidere tages i betragtning, om de aftalte lånevilkår om  

 forrentning, afdrag, sikkerhedsstillelse afviger væsentligt fra, hvad der  

 normalt aftales mellem uafhængige parter.
 2. Indeholdelse af A-skat i strejke- og  

 lockoutgodtgørelser, der ydes som dagpenge, skal som udgangspunkt ske uden  

 anvendelse af skattekort, jf. § 2, stk. 1, i bekendtgørelse nr. 28 af 26.  

 januar 1984 om indeholdelse af A-skat i visse ydelser m.v. uden anvendelse af  

 skattekort (hovedkort eller bikort).
 A-skatten skal i henhold til bekendtgørelsen indeholdes efter følgende  

 satser: pct.
Af den del af de opgjorte ydelser, der svarer til højst 100 kr. pr. dag, svares 10 Af de næste 170 kr. pr. dag svares 46 Af de næste 80 kr. pr. dag svares 49 Af resten svares 61 Indeholdelse skal dog ikke foretages, hvis indkomstmodtageren foreviser  

 frikort, der udviser, at der ikke skal indeholdes foreløbig skat i den  

 pågældende indkomst.
3. Efter sidstnævnte bekendtgørelse kan  

 indeholdelsespligtige dog foretage indeholdelsen af A-skat på grundlag af  

 skattekortets oplysninger.
Dette forudsætter enten, at den  

 indeholdelsespligtige anvender denne fremgangsmåde for alle udbetalinger af  

 den omhandlede art eller, at der fremsættes begæring herom fra  

 indkomstmodtageren.
 Den indeholdelsespligtige er kun forpligtet til at efterkomme  

 indkomstmodtagerens begæring, såfremt indkomstmodtageren har været omfattet  

 af strejke eller lockout i en sammenhængende periode på mindst 4 uger, og det  

 ugentlige fradrag efter skattekortet udgør mindst 500 kr., eller hvis  

 bruttotrækprocenten er på 23 eller derunder.
4. Skattekortoplysningerne kan anvendes ved A-skattens  

 beregning, selv om skattekortet ikke afleveres til den indeholdelsespligtige.  

 De relevante skattekortoplysninger skal på grundlag af indkomstmodtagerens  

 foreviste hovedkort noteres i den indeholdelsespligtiges regnskabsmateriale  

 vedrørende A-indkomst og A-skat.
Hvis hovedkortet ikke er i  

 indkomstmodtagerens besiddelse, må indkomstmodtageren fremskaffe  

 oplysningerne ved henvendelsse til bopælskommunen.
 Cirkulæret træder i stedet for SD-cirkulære 1982-42.
