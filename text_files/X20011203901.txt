En virksomheds salg af mad og drikkevarer til  

 medarbejdere En virksomhed har i en konkret sag fået medhold i,  

 at den driver  selvstændig økonomisk virksomhed, når den  

 indkøber mad- og drikkevarer fra tredjemand og videresælger  

 disse varer til medarbejderne ved løntræk til en pris svarende  

 til 18,6 til 32,2% af indkøbsprisen.
Endvidere har virksomheden  

 fået medhold i, at den har fradragsret for købsmomsen af  

 udgifterne til de afgiftspligtige transaktioner.
Det skal bemærkes, at  

 virksomheden ikke driver egentlig kantinevirksomhed, og der er ikke ansat  

 personale til madordningen Selvstændig økonomisk virksomhed Der er i den konkrete sag henset til, at selvstændig  

 økonomisk virksomhed i momsmæssig henseende er karakteriseret  

 ved, at virksomheden er iværksat med henblik på opnåelse af  

 indtægter af en vis varig karakter.
Endvidere, er formålet med og  

 resultatet af den pågældende virksomhed i sig selv uden betydning  

 for fastlæggelsen af momslovens anvendelsesområde.
På denne  

 baggrund har det været vurderingen, at det pågældende salg,  

 som har bestået af et løbende salg, er omfattet af begrebet  

 selvstændig økonomisk virksomhed, jf. momslovens § 3.
Afgiftsgrundlaget Den værdi, der skal beskattes i henhold til  

 momslovens § 27, er den modtagne modværdi i form af den samlede  

 værdi, som er modtaget fra personalet.
Som modværdi kan godt  

 medregnes tjenesteydelser modtaget til gengæld for leveringen.
 For at en tjenesteydelse kan antages at være ydet  

 til gengæld for leveringen, skal der være en direkte  

 sammenhæng mellem tjenesteydelsen og den leverede vare i den forstand,  

 at tjenesteydelsen kan antages at være ydet til gengæld for  

 varen.
Idet det er vurderet, at det arbejde, personalet  

 udfører, og lønnen ikke afhænger af, om personalet har  

 gjort brug af den madordning, som selskabet tilbyder de ansatte, kan en del  

 af den af personalet leverede arbejdsydelse ikke anses for at være en  

 modydelse for mad- og drikkevarerne.
Beskatningsgrundlaget er herefter det  

 løntræk, som virksomheden foretager.
Fradrag Det skal indledningsvis bemærkes, at det  

 fælles momssystem sikrer, at afgiftsbyrden er fuldstændig neutral  

 over for enhver økonomisk virksomhed uanset denne virksomheds  

 formål eller resultater, forudsat sådan virksomhed i sig selv er  

 momspligtig.
Fradragsretten forudsætter, at de erhvervede goder  

 har en direkte og umiddelbar tilknytning til de afgiftspligtige  

 transaktioner, den afgiftspligtige person foretager.
Idet de indkøbte  

 mad- og drikkevarer er videresolgt til selskabets personale, er der en  

 sådan umiddelbar og direkte sammenhæng mellem de foretagne  

 afgiftspligtige indkøb og de foretagne afgiftspligtige transaktioner.  

 Virksomheden har således fradrag i henhold til momslovens kap. 9.
I denne forbindelse skal det bemærkes, at  

 bestemmelsen i momslovens § 42 anser de pågældende varer og  

 ydelser for indkøbt til endeligt forbrug, jf.
Folketingstidende  

 1966/67, Tillæg A, spalte 332 f.
I det konkrete tilfælde, hvor de  

 afgiftspligtige indkøb er anvendt til foretagelse af afgiftspligtige  

 transaktioner, er der ikke i momsloven hjemmel til at nægte  

 virksomheden fradragsret.
