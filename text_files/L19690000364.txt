 Den 10. maj 1968 er der i Bogota mellem Danmark og Colombia indgået  

 følgende overenskomst med dertil hørende brevveksling om ydelse af et dansk  

 statslån til Colombia:
OVERENSKOMST mellem Danmarks regering og Colombias regering om et dansk statslån til Colombia.
 Danmarks regering og Colombias regering, som ønsker at styrke det  

 traditionelle samarbejde og de venskabelige forbindelser mellem deres lande,  

 er blevet enige om, at der som et bidrag til Colombias udviklingsplan vil  

 blive ydet et dansk statslån til Colombia i overensstemmelse med følgende  

 bestemmelser:
 Artikel I.
 Lånet.
 Danmarks regering (i det følgende benævnt långiveren) vil stille et lån  

 til et beløb af fjorten (14) millioner danske kroner til rådighed for  

 Colombias regering (i det følgende benævnt låntageren) til levering af  

 kapitalgoder og til betaling for tjenesteydelser, som omhandlet i denne  

 overenskomsts artikel VI.
 Artikel II.
 Lånekontoen.
 Stk. 1.  En konto (benævnt »lånekontoen«) vil  

 blive åbnet i Danmarks Nationalbank (som optræder på långiverens vegne) til  

 fordel for låntageren eller det colombianske institut for industriel  

 udvikling (som optræder på låntagerens vegne).
 Långiveren vil drage omsorg for, at der altid er tilstrækkelige midler til  

 rådighed på lånekontoen til at sætte låntageren i stand til at betale  

 rettidigt for varer og tjenesteydelser, som omhandlet i artikel VI, dog  

 således, at de beløb, der efterhånden stilles til rådighed for låntageren,  

 ikke tilsammen overstiger det i artikel I angivne lånebeløb.
 Stk. 2.  Det colombianske institut for industriel  

 udvikling, som optræder på låntagerens vegne, er på denne overenskomsts  

 vilkår berettiget til på lånekontoen at trække de beløb, der er nødvendige  

 til betaling for udstyr eller tjenesteydelser, som kontraheres under lånet.
 Artikel III.
 Rentefoden.
 Lånet er rentefrit.
 Artikel IV.
 Tilbagebetaling.
 Stk. 1.  Låntageren skal tilbagebetale långiveren den på  

 lånekontoen trukne hovedstol i 35 halvårlige afdrag, hvert på 385.000 danske  

 kroner, første gang den 31. marts 1975 og sidste gang den 31. marts 1992,  

 samt et sidste afdrag på 525.000 danske kroner den 30. september 1992.
 Stk. 2.  Låntageren har ret til forud for forfaldstiden  

 helt eller delvis at tilbagebetale hovedstolen af et eller flere afdrag på  

 lånet på grundlag af låntagerens angivelser.
 Artikel V.
 Betalingssted.
 Lånets hovedstol skal af låntageren tilbagebetales til Danmarks  

 Nationalbank i konvertible danske kroner til kredit for det danske  

 finansministeriums løbende konto i samme bank.
 Artikel VI.
Låntagerens anvendelse af lånet.
 Stk. 1.  Colombias regering vil anvende låneprovenuet  

 til finansiering af import, herunder omkostninger ved transport og  

 forsikring, fra Danmark til Colombia af sådant dansk kapitaludstyr og dertil  

 svarende tjenesteydelser - nødvendige for gennemførelsen af  

 udviklingsplanerne - som vil blive aftalt indbyrdes mellem det colombianske  

 institut for industriel udvikling og det danske sekretariat for teknisk  

 samarbejde med udviklingslandene.
Låntageren er indforstået med, at import fra Danmark, som finansieres i  

 medfør af denne overenskomst, så vidt muligt skal omfatte de kapitalgoder og  

 tjenesteydelser, som er fornødne for de i tillæg nr.
I til overenskomsten  

 omhandlede industrigrene.
 De samlede udbetalinger kan ikke overstige det i artikel I omhandlede  

 beløb i danske kroner.
Stk. 2.  De betalingsbetingelser, der fastsættes i  

 kontrakter, eller dokumenter, hvoraf fremgår, at en fast ordre er afgivet til den danske eksportør vedrørende leverancer eller  

 tjenesteydelser af den ovenfor omhandlede art, må ikke indebære særlige  

 kreditydelser fra eksportøren.
 Stk. 3.  Låneprovenuet kan kun anvendes til betaling for  

 leverancer og tjenesteydelser, der er kontraheret efter denne overenskomsts  

 ikrafttræden.
 Stk. 4.  Låntageren kan trække på den i artikel II  

 nævnte konto i Danmarks Nationalbank i indtil tre år efter overenskomstens  

 ikrafttræden eller et sådant andet tidspunkt, som måtte blive aftalt mellem  

 långiveren og låntageren.
 Stk. 5.  Långiverens samtykke med hensyn til  

 antageligheden af en kontrakt under lånet skal ikke kunne fortolkes som  

 indebærende, at långiveren påtager sig noget ansvar for sådanne kontrakters  

 behørige opfyldelse eller senere udførelse.
 Stk. 6.  Såfremt låneprovenuet ikke er blevet fuldt  

 udnyttet inden for den i ovenstående stk. 4 fastsatte tidsfrist, skal det  

 halvårlige afdrag nedsættes i et forhold svarende til forholdet mellem den  

 uudnyttede del af lånet og lånets hovedstol.
 Artikel VII.
 Ikke-diskrimination.
 Stk. 1.  Med hensyn til tilbagebetalingen af lånet  

 forpligter låntageren sig til ikke at give långiveren en mindre gunstig  

 behandling end den, der gives andre udenlandske kreditorer.
 Stk. 2.  Alle afskibninger af udstyr, der omfattes af  

 denne overenskomst, skal ske i overensstemmelse med princippet om skibes frie  

 deltagelse i den internationale handel i fri og lige konkurrence.
 Artikel VIII.
 Diverse bestemmelser.
 Stk. 1.  Forinden det første træk på den i artikel II  

 omhandlede lånekonto skal låntageren godtgøre over for långiveren, at:
 Stk. 2.  Enhver meddelelse eller dokumentation fra  

 långiveren eller låntageren i medfør af denne overenskomst skal være  

 skriftlig og skal anses for at være behørigt afgivet til den part, hvortil  

 den er stilet, når den er afleveret personligt eller sendt pr. post, telegram  

 eller radiogram til den pågældende part på de i artikel XIV angivne adresser.
 De angivne adresser kan erstattes af andre adresser ved skriftlig  

 meddelelse om ændringen til de pågældende adresser.
 Artikel IX.
 Særlige bestemmelser.
Lånets hovedstol skal tilbagebetales uden fradrag af og fritaget for alle  

 skatter og afgifter samt alle i medfør af låntagerens lovgivning pålagte  

 restriktioner.
Denne overenskomst skal være fritaget for alle i medfør af  

 gældende love inden for låntagerens områder pålagte afgifter ved eller i  

 forbindelse - med dens udfærdigelse, udstedelse, overdragelse eller registrering.
 Artikel X.
 Annullering og suspension.
Stk. 1.  Låntageren kan ved meddelelse til långiveren  

 afstå fra at trække noget lånebeløb.
Långiveren kan ved meddelelse til  

 låntageren helt eller delvis suspendere låntagerens ret til at trække på  

 lånekontoen i hvert af følgende tilfælde, så længe det pågældende forhold  

 består:
Stk. 2.  Låntagerens ret til at trække på lånekontoen  

 skal fortsat være suspenderet, indtil det eller de forhold, som foranledigede  

 en sådan suspension, er ophørt, eller indtil långiveren har meddelt  

 låntageren, at retten til at foretage træk er genoprettet.
Denne  

 generhvervelse af retten til at foretage træk skal ske i det omfang og på de  

 vilkår, der er angivet i en sådan meddelelse; en sådan meddelelse skal ikke  

 påvirke eller forringe nogen rettighed, nogen beføjelse eller noget  

 retsmiddel for långiveren med hensyn til andre eller efterfølgende forhold,  

 der er anført i denne artikel.
 Hvis låntagerens ret til at trække på lånekontoen måtte have været  

 suspenderet i en uafbrudt periode på tres (60) dage af årsager, som kan  

 tilskrives låntageren, kan långiveren ved meddelelse til låntageren  

 definitivt ophæve låntagerens ret til at foretage træk for den del af lånet,  

 som ikke er blevet udnyttet på det pågældende tidspunkt, hvorefter  

 lånekontoen fortsat vil være annulleret, for så vidt angår enhver ny  

 transaktion.
Stk. 3.  Bortset fra, hvad der udtrykkeligt er bestemt i denne artikel, skal alle overenskomstens bestemmelser fortsat have gyldighed og virkning uanset enhver annullering eller suspension af retten til at  

 foretage træk.
 Artikel XI.
 Långiverens retsmidler.
Såfremt noget af de i artikel X, stk.
I (a) og (b), omhandlede tilfælde af  

 misligholdelse måtte indtræffe og denne misligholdelse består i et tidsrum af  

 tres (60) dage efter, at långiveren har givet låntageren meddelelse herom, kan långiveren  

 erklære den da resterende del af lånets hovedstol for forfalden til betaling  

 straks, og ved afgivelsen af en sådan erklæring kan denne hovedstol forlanges  

 tilbagebetalt, uanset eventuelle modsatte bestemmelser i overenskomsten.
 Artikel XII.
 Afgørelse af tvistigheder.
Stk. 1.  Enhver tvistighed, som måtte opstå mellem de  

 kontraherende parter angående fortolkningen eller gennemførelsen af denne  

 overenskomst, og som ikke er bilagt ad diplomatisk vej inden seks måneder,  

 skal efter anmodning fra en af parterne forelægges for en voldgiftsdomstol  

 bestående af tre medlemmer.
Domstolens formand skal være statsborger i et  

 tredjeland og skal udpeges efter gensidig aftale mellem de kontraherende  

 parter.
Såfremt parterne ikke kan nå til enighed om udpegelsen af domstolens  

 formand, kan hver part anmode præsidenten for Den mellemfolkelige Domstol om  

 at foretage udpegelsen.
Hver part udpeger sin egen voldgiftsdommer; såfremt  

 en part undlader at udpege en voldgiftsdommer, kan denne udpeges af  

 præsidenten for Den mellemfolkelige Domstol.
 Stk. 2.  Voldgiftsdomstolens afgørelse træffes af et  

 flertal af alle dens medlemmer.
 Stk. 3.  Hver kontraherende part vil efterkomme og  

 gennemføre de af domstolen afsagte kendelser.
Artikel XIII.
Overenskomstens varighed.
Stk. 1. Inden denne overenskomst  

 træder i kraft, er parlamentets godkendelse nødvendig for Colombias  

 vedkommende.
 Stk. 2.  Når lånets hele hovedstol er tilbagebetalt,  

 træder overenskomsten straks ud af kraft.
 Artikel XIV.
 Angivelse af adresser.
Følgende adresser anføres for så vidt angår denne overenskomst:
 For låntageren: Instituto de Fomento Industrial Apartado aereo 4222  

 -Bogota Republica de Colombia.
 Telegramadresse:
INDUSTRIAL -BOGOTA, COLOMBIA For långiveren: Udenrigsministeriet, Sekretariatet for teknisk samarbejde  

 med udviklingslandene, København, Danmark.
 Telegramadresse:
DACOMTA COPENHAGEN DINAMARCA For långiveren med henblik på betaling af afdrag på lånet:
Finansministeriet, København, Danmark.
 Telegramadresse:
FINANS COPENHAGEN DINAMARCA Til bekræftelse heraf har parterne gennem deres dertil behørigt  

 befuldmægtigede repræsentanter ladet denne overenskomst undertegne i Bogota  

 den tiende maj nitten hundrede og otteogtres i to eksemplarer på engelsk og  

 to eksemplarer på spansk.
For Danmarks regering:
A.
C.
Karsten For Colombias regering:
German Zea TILLÆG NR. 1 Liste over nogle af de produkter, som helt eller delvis kan finansieres i  

 medfør af nærværende overenskomst.
 J. nr. 104. Dan. 6.
 Bogota, den 10. maj 1968.
Deres Excellence, Under henvisning til overenskomsten af dags dato mellem Danmarks regering  

 og Colombias regering om et udviklingslån (i det følgende benævnt  

 overenskomsten) har jeg den ære at foreslå, at følgende bestemmelser skal  

 anvendes ved gennemførelsen af overenskomstens artikel VI, stk. 1.
 Udbetaling fa lånekontoen skal ske på følgende måde:
 og underrette Colombias regering om sådanne kontrakters godkendelse.
regerings navn på lånekontoen i Danmarks Nationalbank trække de til  

 betaling til de respektive danske eksportører nødvendige beløb.
Trækkene på  

 denne konto er betinget af, at de nødvendige dokumenter forevises Danmarks  

 Nationalbank, som vil kontrollere, at de i de respektive kontrakter fastsatte  

 betingelser for at foretage sådan betaling er blevet opfyldt.
 Hvis foranstående bestemmelser kan godkendes af Colombias regering, har  

 jeg den ære at foreslå, at dette brev samt Deres Excellences svar herpå skal  

 udgøre en aftale mellem vore to regeringer om denne sag.
 Modtag, Deres Excellence, forsikringen om min mest udmærkede højagtelse.
A.
C.
Karsten Ambassadør Hans Excellence udenrigsminister dr.
German Zea Hernandez Bogota.
 Bogota, den 10. maj 1968.
Hr. ambassadør, Jeg har den ære at henvise til Deres Excellences brev af dags dato under  

 nr. 104. Dan. 6, hvori De behager at foreslå, at gennemførelsen af artikel  

 VI, stk. 1, i den mellem vore to regeringer indgåede overenskomst om et  

 udviklingslån skal være undergivet følgende regler:
 »Udbetaling fa lånekontoen skal ske på følgende måde:
1. Den danske eksportør eller rådgiver og den  

 colombianske importør eller eventuelle investerende part afslutter en  

 kontrakt, der skal endeligt godkendes af de colombianske og danske  

 myndigheder.
Ingen kontrakt om levering af kapitalgoder eller finansiering af  

 danske tjenesteydelser til en værdi af under 100.000 danske kroner, undtagen  

 til anvendelse af et endeligt restbeløb under det nævnte beløbs størrelse,  

 vil komme i betragtning.
2. Colombias regering vil gennem det colombianske  

 institut for industriel udvikling, Instituto de Fomento Industrial, forelægge  

 det danske udenrigsministerium genparter af de kontrakter om import til  

 Republikken Colombia af kapitalgoder og tjenesteydelser, der skal indgås i  

 medfør af denne overenskomst.
Udenrigsministeriet vil bl. a. påse, at 3. Det colombianske institut for industriel udvikling,  

 Instituto de Fomento Industrial, kan derefter i den colombianske regerings  

 navn på lånekontoen i Danmarks Nationalbank trække de til betaling til de  

 respektive danske eksportører nødvendige beløb.
Trækkene på denne konto er  

 betinget af, at de nødvendige dokumenter forevises Danmarks Nationalbank, som  

 vil kontrollere, at de i de respektive kontrakter fastsatte betingelser for  

 at foretage sådan betaling er blevet opfyldt.
 Ligeledes behager det Deres Excellence at foreslå, at nævnte brev og mit  

 bekræftende svar herpå, såfremt de anførte bestemmelser kan godkendes af  

 Colombias regering, skal udgøre en del af den mellem vore to regeringer  

 indgåede overenskomst om samme anliggende, hvilket min regering godkender,  

 idet den anser den af Deres Excellence foreslåede aftale som fuldbyrdet i den  

 formulering, som er indeholdt i de to udvekslede noter.
 Jeg benytter mig af lejligheden til over for Deres Excellence at udtrykke  

 forsikringerne om min mest udmærkede højagtelse.
German Zea Til Hans Excellence hr.
A.
C.
Karsten, Danmarks overordentlige og befuldmægtigede ambassadør, her.
 Overenskomsten trådte i kraft den 4. december 1968.
 Udenrigsministeriet, den 13. januar  

 1969.
K.
Helveg Petersen.
