 I medfør af § 7, stk. 3, i lov nr. 144 af 21. marts 1973 om Statens  

 Tekniske Prøvenævn som ændret ved lov nr. 45 af 11. februar 1976 fastsættes:
 § 1.  Statens Tekniske Prøvenævn består af indtil 15  

 medlemmer, der udnævnes af industriministeren for 3 år ad gangen.
Stk. 2.  Industriministeren udpeger en formand blandt  

 Nævnets medlemmer.
Nævnet vælger en næstformand.
 § 2.  Nævnet varetager de i lovens §§ 1 og 2 nævnte  

 opgaver i nært samarbejde med de offentlige myndigheder, for hvilke Nævnets  

 virksomhed har betydning, og inden for de rammer, som hensynet til statens  

 sikkerhed og aftaler med andre lande kræver.
§ 3.  Nævnet nedsætter i fornødent omfang, jfr. dog  

 stk. 4, de i lovens § 8 omhandlede sagkyndige udvalg til inden for de enkelte  

 prøvningsområder eller faglige områder i øvrigt at bistå Nævnet med faglig  

 ekspertise, herunder at afgive indstilling vedrørende meddelelse af  

 autorisationer og kontrol med autoriserede laboratorier.
I sagkyndige udvalg  

 indtræder så vidt muligt mindst eet af Nævnets medlemmer.
Nævnet fastlægger  

 udvalgenes arbejdsområder samt giver retningslinier for deres virksomhed.
 Stk. 2.  Nævnet fastsætter nærmere retningslinier for de  

 i lovens § 8 omhandlede sagkyndige konsulenters virksomhed.
Stk. 3.  Medlemmer af sagkyndige udvalg og sagkyndige  

 konsulenter skal for at kunne varetage deres hverv besidde fornødne faglige  

 kvalifikationer og erfaring vedrørende teknisk prøvning inden for de områder,  

 deres opgaver vedrører.
Nævnet kan fastsætte nærmere retningslinier herfor.
Stk. 4.  Efter aftale med Statens Metrologiråd nedsætter  

 Nævnet et sagkyndigt udvalg, hvis opgave det er at bistå Nævnet med  

 autorisation på kalibreringsområdet.
Mindst et af udvalgets medlemmer skal  

 være medlem af Nævnet.
Nævnet fastlægger efter aftale med Statens  

 Metrologiråd retningslinier for udvalgets virksomhed samt for de på  

 kalibreringsområdet sagkyndige konsulenters kvalifikationer og arbejde.
Stk. 5.  Prøvenævnets sekretariat varetager de  

 sekretariatsmæssige opgaver for sagkyndige udvalg.
En repræsentant for  

 sekretariatet deltager i udvalgsmøderne og holder Nævnet underrettet om  

 udvalgenes arbejde.
 Stk. 6.  Efter anvisning fra Nævnet skal sekretariatet  

 bistå ved og følge konsulenternes virksmhed.
§ 4.  Nævnets sekretariat er henlagt til  

 Teknologistyrelsen.
Sekretariatet varetager den for Nævnets arbejde  

 nødvendige sagsbehandling og gennemførelsen af Nævnets afgørelser.
§ 5.  Formanden tilrettelægger Nævnets arbejde og  

 leder forhandlingerne på Nævnets møder.
Hvor omstændighederne taler derfor,  

 kan formanden bestemme, at en sag skal behandles skriftligt.
Stk. 2.  Formanden drager omsorg for mødernes  

 indkaldelse, som må ske med et varsel på mindst en uge og med angivelse af,  

 hvilke sager der kommer til behandling på mødet.
Ethvert medlem kan begære en  

 sag sat på dagsordenen.
§ 6.  Nævnet er beslutningsdygtigt, når mindst  

 halvdelen af medlemmerne er til stede.
Beslutning træffes ved almindelig  

 stemmeflerhed.
Hvert medlem har en stemme.
I tilfælde, hvor stemmerne står  

 lige, er formandens stemme afgørende.
Stk. 2.  Sekretariatet deltager uden stemmeret i Nævnets  

 møder.
Nævnet afgør, hvem der i øvrigt kan deltage i møderne.
 Stk. 3.  Når en sag, der er af særlig betydning for en  

 offentlig myndighed, skal behandles, skal formanden indbyde en repræsentant  

 for vedkommende myndighed til at deltage i Nævnets behandling af den  

 pågældende sag uden stemmeret.
 § 7.  Personer, der deltager i Nævnets møder eller på  

 anden måde er knyttet til dets virksomhed, er forpligtet til over for  

 uvedkommende at hemmeligholde, hvad de herigennem bliver vidende om, jfr.  

 reglerne om tavshedspligt i tjenestemandslovens § 10, stk. 2, og den  

 borgerlige straffelovs § 152 og § 264 b.
§ 8.  Kommer en sag til behandling, der udmiddelbart  

 berører laboratorier m.v., i hvilke et medlem er interesseret, eller til  

 hvilke han er knyttet, skal vedkommende medlem, inden sagens behandling  

 påbegyndes, enten meddele, at han ikke bør deltage i sagens behandling, eller  

 efter omstændighederne redegøre for arten og omfanget af sin interesse i  

 sagens udfald.
I øvigt er ethvert medlem pligtigt at besvare de spørgsmål,  

 som Nævnet stiller ham med henblik på at få forhold af den her omhandlede art  

 belyst.
Nævnet afgør, i hvilket omfang vedkommende medlem kan deltage i  

 sagens behandling.
Vedkommende medlem detager ikke i denne afgørelse.
 § 9.  Nævnet kan nedsætte et forretningsudvalg, som  

 består af formanden, næstformanden og indtil 3 medlemmer.
Stk. 2.  Nævnet kan bemyndige forretningsudvalget,  

 sagkyndige udvalg eller sekretariatet til at varetage bestemte opgaver, som  

 påhviler Nævnet.
Sådanne bemyndigelser kan ikke omfatte meddelelse eller  

 tilbagekaldelse af autorisationer efter lovens § 5.
§ 10.  Over Nævnets og forretningsudvalgets  

 forhandlinger optages referat, der efter hvert møde tilsendes Nævnets  

 medlemmer.
Referatet underskrives af formanden, eller af den der i hans sted  

 har ledet forhandlingerne.
 § 11.  Nævnet afgiver årligt til industriministeren en  

 beretning om sin virksomhed i det foregående finansår.
§ 12.  Nævnet fastsætter de i lovens § 11 omhandlede  

 gebyrer.
Gebyrerne søges fastsat således, at de dækker udgifterne ved Nævnets  

 virksomhed med hensyn til autorisationsudstedelse, dokumentation og kontrol,  

 herunder de udgifter til sagkyndige udvalg, konsulenter og sekretariat, som  

 vedrører denne virksomhed.
Gebyrer opkræves af Teknologistyrelsen.
 § 13.  Denne forretningsorden træder i stedet for  

 forretningsorden for Statens Tekniske Prøvenævn af 24. oktober 1973.
