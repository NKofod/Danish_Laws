Fremsat den 21. marts 2006 af Per Clausen (EL),  

 Majbrit Berlau (EL), Rune Lund (EL) og Søren Egge Rasmussen (EL) Forslag til folketingsbeslutning om  

 oprettelse af en støttepulje til etablering af madordninger på skoler og  

  

 i daginstitutioner Folketinget pålægger regeringen at oprette en støttepulje til  

 etablering af madordninger med sund og økologisk mad på skoler og i  

 daginstitutioner,  

 hvor der afsættes 120 mio. kr. hvert år i 5 år.
Puljen skal primært anvendes  

 til mad- og måltidsordninger i institutioner for børn, dvs. vuggestuer,  

 børnehaver, integrerede institutioner, grundskoler, SFOer, fritidshjem,  

 fritidsklubber og lign.
Der skal dog også kunne gives støtte til projekter på  

 tværs af flere institutioner og til faglig støtte af mad- og måltidsordninger  

 samt til overordnede og tværgående initiativer som f.eks. kogebøger,  

 undervisningsmateriale  

 og udvikling af kurser.
Bemærkninger til forslaget Forslagsstillerne tror ikke på, at Danmark i længden kan blive  

 ved med at undlade at bruge madtilbud i skoler og daginstitutioner som et  

 målrettet instrument til at højne folkesundheden.
Siden der på Enhedslistens initiativ blev afsat 50 mio. kr.  

 årligt i 3 år på finansloven 2001 til bespisningsprojekter i skoler og  

 daginstitutioner, er det blevet en langt mere bredt accepteret tale og tanke  

 i  

 befolkningen og blandt politikere, at børnene skal have serveret et måltid i  

 skolerne.
I efterårets kommunalvalgkamp er mange politikere fra  

 regeringspartierne således også fremkommet med positive holdninger til  

 skolemad.
 Arbejdsgruppen under Nordisk Ministerråd vedrørende en nordisk  

 handlingsplan for bedre sundhed og livskvalitet gennem mad og fysisk  

 aktivitet  

 skriver i »Status i de nordiske lande på nøgleparametre for sundhed og  

 livskvalitet« af 30. juni 2005 bl.a. følgende:
 »Overvægts- og fedmeproblematikken er bredt anerkendt som  

 værende blandt de største sundheds-, livskvalitets- og økonomiske  

 udfordringer,  

 som regeringer verden over står over for.
Verdenssundhedsorganisationen WHO har understreget problemets  

 alvor med fremskrivninger, der peger på en stigning i dødeligheden som følge  

 af  

 ikke-smitsomme sygdomme fra det nuværende niveau på 60 pct. til 73 pct. i  

 2020.  

 Udover de fysiske og psykologiske problemer forbundet med overvægt og fedme  

 for  

 det enkelte individ, er samfundets omkostninger også stigende.
Det anslås, at  

 mellem 5 og 8 pct. af de statslige sundhedsbudgetter på nuværende tidspunkt  

 går  

 til behandling af sygdomme relateret til fedme, og de indirekte omkostninger  

 for samfundet (øget antal på sygeorlov, førtidspensionering osv.) er endnu  

 højere.« »I følge WHO er de underliggende årsager til ikke-smitsomme  

 sygdomme blandt andet et øget indtag af energitætte næringsfattige fødevarer  

 med et højt fedt-, sukker- og saltindhold; lavt indtag af frugt og grønt;  

 faldende fysisk aktivitetsniveau i hjemmet, i skolen, på jobbet samt i  

 forbindelse med fritid og transport, samt tobak.
WHO anbefaler derfor  

 udvikling  

 af nationale strategier og politikker til fremme af befolkningens sundhed.« »En lang række samfundsmæssige ændringer gennem de seneste  

 mange år har medvirket til denne situa-tion.
Den øgede motorisering, tv- og  

 computerforbrug såvel som automatiserede arbejdspladser har ført til en  

 generel  

 nedgang i borgernes energiforbrug.
Den voksende globale fødevareproduktion  

 kombineret  

 med økonomisk vækst har resulteret i et udbud af energi, der langt overstiger  

 menneskets behov.
Fødevarepriser i forhold til indkomsten har aldrig været  

 lavere end i dag.
Fødevarer er let tilgængelige på alle tider af døgnet.  

 Portionsstørrelser inden for fastfood, sodavand, slik og is er vokset.  

 Markedsføringen af fødevarer  særligt de usunde  er blevet  

 intensiveret osv.  

 Alt dette stimulerer samlet til overspisning og til et for lavt fysisk  

 aktivitetsniveau«.
Enhedslisten mener, at der skal etableres en gratis ordning med  

 skolemad og mad til børn i daginstitutioner.
Enhedslisten har imidlertid  

 konstateret, at der ikke er flertal for dette i Folketinget i dag.
Derfor  

 fremsætter  

 Enhedslisten i stedet dette forslag, der kan medvirke til et nedbryde de  

 største barrierer for at etablere en madordning lokalt.
Her er  

 etableringsomkostningerne et stort problem.
Beregninger har vist, at  

 etableringsomkostningerne  

 vil være på 250.000 kr. pr. skole.
Da der er ca. 2.400 skoler i Danmark, vil  

 de  

 samlede udgifter beløbe sig til ca. 600 mio. kr.
 Etablering af en skolemadsordning forløber i 3 faser, inden  

 ordningen går i drift.
Fase 1 Projektering Fase 2 Etablering Fase 3 Opstart/ implementering Årlige driftsomkostninger Pr. skole 25.000 kr.
 200.000 kr.
 25.000 kr.
 120.000 kr.
2.400 skoler 60 mio. kr.
 480 mio. kr.
 60 mio. kr.
 288 mio. kr.
1. Projektering Erfaringsmæssigt koster det ca. 25.000 kr. at tegne en  

 skolebod, lave udbudsmateriale, indhente tilbud, bygge og kvalitetsstyre etc.
2. Etablering Det koster i gennemsnit 200.000 kr. at etablere en  

 velfungerende skolebod indrettet med alt relevant udstyr.
3. Opstart/implementering Inden skoleboden åbner, er der nogle omkostninger forbundet med  

 undervisning af elever, møder med pædagogisk råd og forældrebestyrelsen samt  

 opstartshjælp til køkkenpersonalet.
Dette koster erfaringsmæssigt 25.000 kr.
4. Driftsomkostninger Det koster ca. 120.000 kr. at ansætte en køkkenassistent i 4  

 timer om dagen i 200 dage.
Dertil kommer ekstra udgifter til energi, vand,  

 renovation etc., dette forudsættes dog betalt over skolens almindelige  

 budget.
 Forslagsstillerne forestiller sig, at statens støtte går til  

 etableringsudgifter, mens udgifter til lønninger og råvarer fordeles mellem  

 kommuner og forældre.
Da støtteordningen både retter sig imod skoler og  

 daginstitutioner, afsættes der 120 mio. kr. om året i 5 år.
Ordningen starter  

 i  

 finansåret 2007.
Erfaringerne fra børnekostpuljen, som blev etableret i 2001,  

 viste, at en sådan startstøtte kan få afgørende betydning for  

 institutionernes  

 vilje og evne til at etablere madordninger.
Derfor mener forslagsstillerne at  

 etableringen af en sådan pulje kan få afgørende betydning for, at man for  

 alvor  

 får sat gang i etableringen af madordninger.
Skriftlig fremsættelse Per Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om oprettelse af en støttepulje til etablering af  

 madordninger på skoler og i daginstitutioner.
(Beslutningsforslag nr.
B 94).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
