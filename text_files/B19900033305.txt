 I henhold til § 18, stk. 1, nr. 1 og nr. 2, i lov nr. 382 af 10.
juni 1987 om dyreforsøg, som ændret ved lov nr. 374 af 7. juni 1989 og efter indhentet udtalelse fra Dyreforsøgstilsynet, samt under hensyn til De Europæiske Fællesskabers Rådsdirektiv (86/609/EØF) af 24. november 1986 om indbyrdes tilnærmelse af  

 medlemsstaternes love og administrative bestemmelser om beskyttelse af dyr, der anvendes til forsøg og andre videnskabelige formål, og den europæiske konvention af 18. marts 1986 om beskyttelse af hvirveldyr, der anvendes til forsøg og andre videnskabelige formål, fastsættes:
 § 1.  Tilladelsens indehaver skal drage omsorg for, at  

 forsøgsdyrene behandles forsvarligt, og at smerte, lidelse, væsentlig ulempe  

 eller varigt meen begrænses mest muligt.
§ 2.  Tilladelsens indehaver skal drage omsorg for, Stk. 2.  Dyreforsøgstilsynet udleverer i fornødent  

 omfang de i bilag II til ovennævnte EF-direktiv anførte retningslinier i  

 forbindelse med meddelelse af tilladelse til henholdsvis opdræt af forsøgsdyr  

 og dyreforsøg.
 § 3.  Tilladelsens indehaver og personer, der er  

 beskæftiget med forsøgene eller dyrenes pasning, skal træffe foranstaltninger  

 til at sikre, at alle konstaterede mangler eller lidelser bliver afhjulpet  

 hurtigst muligt.
§ 4.  Har et dyr under forsøg været udsat for en  

 tilstand, hvor stærk smerte eller lignende lidelse ville være opstået, hvis  

 bedøvelse ikke havde været anvendt, må dyret ikke anvendes til nye forsøg,  

 der medfører en tilsvarende belastning.
Det samme gælder, hvis dyret under  

 forsøg har været udsat for angst eller lignende.
 § 5.  Indfangede, vildtlevende hvirveldyr må ikke  

 anvendes til forsøg.
 Stk. 2.  Dyreforsøgstilsynet kan dog meddele tilladelse  

 hertil, hvis andre dyr ikke vil kunne opfylde forsøgets formål.
 § 6.  Dyr, der i henhold til bilag I til konventionen  

 om international handel med udryddelsestruede vilde dyr og planter og bilag  

 C, del I til forordning 82/3626/EØF betragtes som udryddelsestruede arter, må  

 ikke anvendes til forsøg.
 Stk. 2.  Dyreforsøgstilsynet kan dog meddele tilladelse,  

 hvis forsøgene er i overensstemmelse med den i stk. 1 nævnte forordning, og  

 forsøgets formål er forskning med henblik på bevarelse af den pågældende art  

 eller vigtige biomedicinske formål, og den pågældende art er den eneste, der  

 kan anvendes til disse formål.
 § 7.  Overtrædelse af §§ 2, stk. 1, 3-5, stk. 1, og 6,  

 stk. 1, i denne bekendtgørelse straffes efter § 16, stk. 2, i lov om  

 dyreforsøg med bøde.
 § 8.  Bekendtgørelsen træder i kraft den 1. juli 1990.
