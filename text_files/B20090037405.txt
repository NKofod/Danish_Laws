Bekendtgørelse om godkendelse og registrering af virksomheder, anlæg og anvendelsesmetoder samt straffebestemmelser for overtrædelse af biproduktforordningen1) I medfør af § 45, § 67 og § 70, stk. 3, i lov nr. 432 af 9. juni 2004 om hold af dyr fastsættes:
Godkendelse, tilsyn og kontrol § 1. I denne bekendtgørelse forstås ved:
 1) »Biproduktforordningen«: Europa-Parlamentets og Rådets forordning (EF) nr. 1774 af 3. oktober 2002 om sundhedsbestemmelser for animalske biprodukter, som ikke er bestemt til konsum.
 § 2. Virksomheder og anlæg, der er omfattet af biproduktforordningen med senere ændringer, skal være godkendt eller registreret af den fødevareregion, hvori de er beliggende.
 § 3. Ansøgning om godkendelse eller registrering af virksomheder, anlæg eller anvendelsesmetoder, der er omfattet af §§ 5-10, skal indsendes til den fødevareregion, hvori virksomheden eller anlægget er beliggende.
 § 4. Ansøgning om godkendelse af alternative metoder for virksomheder og anlæg, der udøver virksomhed omfattet af §§ 5-10, skal indsendes til den fødevareregion, hvori virksomheden eller anlægget er beliggende.
Straf § 5. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i biproduktforordningen med ændringer:
1) Artikel 4, stk. 2-4, 2) artikel 5, stk. 2-4, 3) artikel 6, stk. 2-3, 4) artikel 7, stk. 1-2 og 5, 5) artikel 8, stk. 1-3 6) artikel 9, stk. 1, 7) artikel 10, stk. 2, litra a-c og stk. 3. litra a-c, 8) artikel 11, stk. 2, litra a 9) artikel 12, stk. 1-3, 10) artikel 13, stk. 2, 11) artikel 14, stk. 2 litra a-c og stk. 3, 12) artikel 15, stk. 2, litra a-b, d og e, 13) artikel 16, stk. 3, 14) artikel 17, stk. 2, litra a-b, d og f, 15) artikel 18, stk. 2, litra a, 16) artikel 22, stk. 1, 17) artikel 25, stk. 1-2, eller 18) artikel 29, stk. 1-6.
 § 6. Medmindre højere straf er forskyldt efter den øvrige lovgivning, straffes med bøde den, der overtræder vilkår for en tilladelse udstedt i medfør af artikel 23, stk. 1 og 2 i biproduktforordningen med ændringer.
 § 7. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 878 af 29. april 2004 om overgangsforanstaltninger i henhold til biproduktforordningen for så vidt angår visse animalske biprodukter, der er klassificeret som kategori 1-materiale eller kategori 2-materiale til teknisk brug, som ændret ved kommissionens forordning (EF) nr. 1877 af 18. december 2006:
1) Artikel 4, eller 2) artikel 5.
 § 8. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 79 af 19. januar 2005 om gennemførelse af biproduktforordningen for så vidt angår anvendelse af mælk, mælkebaserede produkter og af mælk afledte produkter, defineret som kategori 3-materiale i nævnte forordning:
1) Artikel 2, 2) artikel 3, eller 3) artikel 4, stk. 1.
 § 9. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 92 af 19. januar 2005 om gennemførelse af biproduktforordningen for så vidt angår fremgangsmåder ved bortskaffelse eller anvendelse af animalske biprodukter og om ændring af bilag VI, for så vidt angår omdannelse til biogas og forarbejdning af afsmeltet fedt, som ændret ved Kommissionens forordning (EF) nr. 2067 af 16. december 2005, Kommissionens forordning (EF) nr. 1678 af 14. november 2006, og Kommissionens forordning (EF) nr. 1576 af 21. december 2007:
 1) Artikel 4.
 § 10. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 2007 af 22. december 2006 om gennemførelse af biproduktforordningen for så vidt angår import og transit af visse mellemprodukter fremstillet af kategori 3-materiale til teknisk brug i medicinsk udstyr, in-vitro diagnostika og laboratoriereagenser og om ændring af nævnte forordning:
1) Artikel 4, stk. 1, 2 og 4 2) artikel 5, eller 3) artikel 6.
 § 11. Døde selskabsdyr og urner med aske fra døde selskabsdyr og heste kan bortskaffes ved nedgravning i privat have eller på en dyregravplads.
 Stk. 2. I denne bekendtgørelse forstås ved selskabsdyr alle dyr tilhørende arter, der normalt fodres og holdes af mennesker, uden at dette tager sigte på konsum eller landbrugsproduktion, f.eks. hunde, katte, gnavere, krybdyr, stuefugle og akvariefisk.
 Stk. 3. Heste betragtes ikke som et selskabsdyr.
 § 12. Med bøde straffes den, som overtræder §§ 5-10.
 Stk. 2. Straffen for overtrædelse af §§ 5-10 kan stige til fængsel i indtil to år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er:
1) Forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser.
 Stk. 3. Der kan pålægges juridiske selskaber m.v. (juridiske personer) strafansvar efter reglerne i straffelovens 5. kapitel.
Ikrafttræden § 13. Bekendtgørelsen træder i kraft den 20. maj 2009.
 Stk. 2. Samtidig ophæves bekendtgørelse nr. 754 af 8. juli 2008 om godkendelse, tilsyn og kontrol af virksomheder og anlæg samt straffebestemmelser for overtrædelse af biproduktforordningen.
Fødevarestyrelsen, den 14. maj 2009 P.S.VJan Mousing / Tenna Olsen 1) Bekendtgørelsen indeholder bestemmelser, der er nødvendige for anvendelsen af Europa-Parlamentets og Rådets forordning (EF) nr. 1774/2002 af 3. oktober 2002 om sundhedsbestemmelser for animalske biprodukter, som ikke er bestemt til konsum (EU-Tidende 2002, L 273, s. 1ff).
