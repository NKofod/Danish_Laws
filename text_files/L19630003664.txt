 Konventionens ordlyd er som følger:
EUROPÆISKE KONVENTION om udlevering.
Undertegnede regeringer, som er medlemmer af Det Europæiske Råd, er, i betragtning af, at Det Europæiske Råd har til formål at tilvejebringe  

 større enhed mellem sine medlemmer, da dette formål kan fremmes ved indgåelse af overenskomster og ved fælles  

 optræden på det juridiske område, og da vedtagelsen af ensartede regler om udlevering er egnet til at fremme  

 disse enhedsbestræbelser, blevet enige om følgende:
 Artikel 1.
 Forpligtelse til udlevering.
 De kontraherende parter forpligter sig til i overensstemmelse med de i  

 denne konvention fastsatte bestemmelser og betingelser til hverandre at  

 udlevere enhver person, mod hvem det begærende lands kompetente myndigheder  

 har indledet retsforfølgning for en forbrydelse, eller som af de nævnte  

 myndigheder ønskes udleveret med henblik på fuldbyrdelse af en straffedom  

 eller en beslutning om sikkerhedsforanstaltning.
 Artikel 2.
 Forbrydelser, som kan medføre udlevering.
1. Udlevering skal tillades for forbrydelser, som  

 efter lovgivningen såvel i den begærende stat som i den stat, over for  

 hvilken begæring er fremsat, kan medføre frihedsstraf i en længstetid af  

 mindst eet år eller strengere straf.
Hvis fængselsstraf er idømt, eller  

 sikkerhedsforanstaltning er besluttet på den begærende stats territorium.  

 skal straffen eller sikkerhedsforanstaltningen være af mindst 4 måneders  

 varighed.
 2. Hvis udleveringsbegæringen omfatter flere  

 selvstændige forbrydelser, der hver for sig kan medføre frihedsstraf eller  

 sikkerhedsforanstaltning efter lovgivningen såvel i den begærende stat som i  

 den stat, over for hvilken begæring er fremsat, men af hvilke nogle ikke  

 opfylder betingelsen med hensyn til straffens eller  

 sikkerhedsforanstaltningens varighed, er den sidstnævnte stat berettiget til  

 at tillade udlevering også for de sidstnævnte forbrydelser.
 3. Enhver kontraherende stat, hvis lovgivning ikke  

 tillader udlevering for visse af de i denne artikels stk. 1 angivne  

 forbrydelser, kan for sit vedkommende udelukke sådanne forbrydelser fra denne  

 konventions anvendelsesområde.
4. Enhver kontraherende stat, der ønsker at benytte  

 sig af den i denne artikels stk. 3 hjemlede ret, skal på tidspunktet for  

 deponeringen af sit ratifikations- eller tiltrædelsesdokument overgive Det Europæiske Råds generalsekretær enten en fortegnelse over de  

 forbrydelser, for hvilke udlevering kan ske, eller en fortegnelse over de  

 forbrydelser, for hvilke udlevering er udelukket, og skal samtidig angive de  

 lovbestemmelser, som tillader eller udelukker udlevering.
Rådets  

 generalsekretær skal videresende disse fortegnelser til de øvrige  

 signatarmagter.
5. Hvis udlevering for andre forbrydelser senere  

 udelukkes gennem en kontraherende stats lovgivning, skal denne stat meddele  

 dette til generalsekretæren.
Generalsekretæren skal underrette de øvrige  

 signatarmagter.
Sådan meddelelse får først virkning tre måneder fra den dato,  

 da den modtages af generalsekretæren.
6. En stat, som benytter sig af den i denne artikels  

 stk. 4 og 5 hjemlede ret. kan når som helst bringe denne konvention i  

 anvendelse med hensyn til forbrydelser, som har været undtaget fra dens  

 anvendelsesområde.
Staten skal give rådets generalsekretær meddelelse om  

 sådanne ændringer, og generalsekretæren skal underrette de øvrige  

 signatarmagter.
 7. Enhver kontraherende stat kan påberåbe sig  

 gensidighed med hensyn til enhver forbrydelse, som i henhold til denne  

 artikel er undtaget fra konventionens anvendelsesområde.
 Artikel 3.
 Politiske forbrydelser.
 1. Udlevering må ikke tillades, såfremt den  

 forbrydelse, for hvilken udlevering er begæret, af den stat, over for hvilken  

 begæring er fremsat, betragtes som en politisk forbrydelse eller som en  

 forbrydelse, der har forbindelse med en politisk forbrydelse.
 2. Samme regel finder anvendelse, hvis den stat, over  

 for hvilken begæring er fremsat, har vægtige grunde til at antage, at en  

 begæring om udlevering for en almindelig forbrydelse er fremsat med det  

 formål at tiltale eller straffe en person på grund af hans race, religion,  

 nationalitet eller politiske overbevisning, eller at den pågældendes stilling  

 kan blive forringet af disse grunde.
 3. Drab eller forsøg på drab af et statsoverhoved  

 eller et medlem af hans familie betragtes ikke som politisk forbrydelse ved  

 anvendelsen af denne konvention.
 4. Denne artikel påvirker ikke forpligtelser, som de  

 kontraherende parter måtte have påtaget sig eller påtager sig i henhold til  

 nogen anden international konvention af multilateral karakter.
 Artikel 4.
 Militære forbrydelser.
 Udlevering for handlinger, der er strafbare efter den millitære  

 lovgivning, men som ikke er strafbare efter den almindelige  

 straffelovgivning, er undtaget fra denne konventions anvendelsesområde.
 Artikel 5.
 Fiskale forbrydelser.
 For forbrydelser vedrørende skatte-, afgifts-, toldeller  

 valutalovgivningen skal udlevering efter reglerne i denne konvention kun  

 tillades, såfremt de kontraherende parter har truffet beslutning herom med  

 hensyn til en sådan forbrydelse eller kategori af forbrydelser.
 Artikel 6.
 Udlevering af egne statsborgere.
 1. (a) En kontraherende stat er berettiget til at  

 afslå udlevering af sine egne statsborgere.
2. Hvis den stat, over for hvilken begæring er  

 fremsat, ikke udleverer en af sine egne statsborgere, skal den på den  

 begærende stats anmodning forelægge sagen for sine kompetente myndigheder,  

 for at der kan indledes retsforfølgning, såfremt der findes anledning hertil.  

 Med henblik herpå skal akter, oplysninger og bevismidler vedrørende  

 forbrydelsen vederlagsfrit oversendes på den i artikel 12, stk. 1, angivne  

 måde.
Den begærende stat skal underrettes om resultatet af sin anmodning.
 Artikel 7.
 Gerningsstedet.
 1. Den stat, over for hvilken begæring er fremsat, kan  

 afslå begæringen, når udleveringen kræves for en forbrydelse, som efter  

 statens lovgivning betragtes som begået helt eller delvis på dens territorium  

 eller på et sted, der ligestilles med dens territorium.
 2. Når den forbrydelse, for hvilken udlevering  

 begæres, er begået uden for den begærende stats territorium, kan udlevering  

 kun afslås, hvis lovgivningen i den stat, over for hvilken begæring er  

 fremsat, ikke hjemler adgang til retsforfølgning for tilsvarende  

 forbrydelser, når de er begået uden for den sidstnævnte stats teritorium,  

 eller ikke tillader udlevering for den pågældende forbrydelse.
 Artikel 8.
 Verserende retssager vedrørende samme forbrydelser.
 Den stat, over for hvilken begæring er fremsat, kan afslå at udlevere den  

 pågældende person, såfremt statens kompetente myndigheder har indledet  

 retsforfølgning imod ham i anledning af den eller de forbrydelser, for hvilke  

 udlevering er begæret.
 Artikel 9.
 Non bis in idem.
Udlevering må ikke tillades, hvis der af de kompetente myndigheder i den  

 stat, over for hvilken begæring er fremsat, er afsagt endelig dom over den  

 pågældende person for den eller de forbrydelser, for hvilke udlevering er  

 begæret.
Udlevering kan afslås, hvis de kompetente myndigheder i den nævnte  

 stat har besluttet enten ikke at indlede retsforfølgning eller at afslutte en  

 påbegyndt retsforfølgning vedrørende den eller de samme forbrydelser.
 Artikel 10.
 Forældelse.
 Udlevering må ikke tillades, når der i henhold til lovgivningen enten i  

 den begærende stat eller i den stat, over for hvilken begæring er fremsat, er  

 indtrådt forældelse med hensyn til tiltale eller fuldbyrdelse af straf.
 Artikel 11.
 Dødsstraf.
 Hvis den forbrydelse, for hvilken udlevering er begæret, i henhold til  

 lovgivningen i den begærende stat kan straffes med døden, og hvis dødsstraf  

 for sådan forbrydelse ikke er hjemlet i lovgivningen i den stat, over for  

 hvilken begæring er fremsat, eller i almindelighed ikke fuldbyrdes i denne  

 stat, kan udlevering afslås, med mindre den begærende part afgiver en sådan  

 forsikring, som den anden part anser for fyldestgørende, om, at dødsstraffen  

 ikke vil blive fuldbyrdet.
 Artikel 12.
 Begæringen og de medfølgende dokumenter.
1. Begæringen skal være skriftlig og fremsættes ad  

 diplomatisk vej.
Andre fremsættelsesmåder kan aftales ved direkte  

 overenskomst mellem to eller flere parter.
 2. Begæringen skal ledsages af:
 Artikel 13.
 Supplerende oplysninger.
 Hvis de oplysninger, der gives af den begærende stat, findes  

 utilstrækkelige til, at den stat, over for hvilken begæring er fremsat, kan  

 træffe afgørelse i henhold til denne konvention, skal den sidstnævnte stat  

 anmode om de nødvendige supplerende oplysninger og kan fastsætte en tidsfrist  

 for modtagelsen af disse.
 Artikel 14.
 Specialitetsregel.
 1. Over for en person, der er blevet udleveret, kan  

 der ikke indledes retsforfølgning, afsiges straffedom eller iværksættes  

 tilbageholdelse med henblik på fuldbyrdelse af en straffedom eller en  

 beslutning om sikkerhedsforanstaltning eller i øvrigt foretages nogen  

 begrænsning i hans personlige frihed for nogen anden forud for overførelsen  

 begået forbrydelse end den, for hvilken udlevering er sket, undtagen i  

 følgende tilfælde:
 2. Den begærende stat kan imidlertid træffe enhver  

 foranstaltning, som er nødvendig for at fjerne den pågældende fra statens  

 territorium, eller som efter dens lovgivning er nødvendig for at afbryde en  

 forældelse, herunder retsforfølgning uanset tiltaltes fravær.
 3. Hvis beskrivelsen af den påsigtede forbrydelse  

 ændres under retsforfølgningen, kan den udleverede person kun underkastes  

 retsforfølgning eller idømmes straf, for så vidt forbrydelsen, således som  

 den nu er beskrevet, efter sit gerningsindhold er en forbrydelse, der kunne  

 medføre udlevering.
 Artikel 15.
 Videreudlevering til en tredie stat.
Bortset fra det i artikel 14, stk. 1 (b), omhandlede tilfælde må en  

 person, der er udleveret til den begærende stat, ikke uden samtykke fra den  

 stat, over for hvilken begæring er fremsat, udleveres til en anden part eller  

 en tredie stat, som eftersøger den pågældende for forbrydelser begået før  

 udleveringen.
Den stat, over for hvilken begæring er fremsat, kan kræve de i  

 artikel 12, stk. 2, nævnte dokumenter forelagt.
 Artikel 16.
 Foreløbig anholdelse og fængsling.
1. I hastende sager kan de kompetente myndigheder i  

 den begærende stat anmode om foreløbig anholdelse og fængsling af den  

 eftersøgte person.
De kompetente myndigheder i den stat, over for hvilken  

 begæring er fremsat, træffer afgørelse i sagen i overensstemmelse med denne  

 stats lovgivning.
2. Begæring om foreløbig anholdelse og fængsling skal  

 angive, at et af de i artikel 12, stk. 2 (a), nævnte dokumenter foreligger,  

 og at det er hensigten at fremsende en begæring om udlevering.
Den skal  

 endvidere angive den forbrydelse, for hvilken udlevering vil blive begæret,  

 og hvor og hvornår forbrydelsen er begået, samt så vidt muligt indeholde et  

 signalement af den eftersøgte.
3. En begæring om foreløbig anholdelse og fængsling  

 skal fremsendes til de kompetente myndigheder i den stat, over for hvilken  

 begæring fremsættes, enten ad diplomatisk vej eller direkte med post eller  

 telegraf eller gennem Den Internationale Kriminalpolitiorganisation  

 (Interpol) eller på en hvilken som helst anden måde, der afgiver skriftligt  

 bevis, eller som er godkendt af den modtagende part.
Den begærende myndighed  

 skal uden ophold underrettes om resultatet af sin begæring.
4. En foreløbig fængsling kan bringes til ophør, hvis  

 den stat, over for hvilken begæring er fremsat, ikke senest 18 dage efter  

 anholdelsen har modtaget begæringen om udlevering og de i artikel 12 nævnte  

 dokumenter.
Den må under ingen omstændigheder strække sig udover 40 dage  

 regnet fra anholdelsesdagen.
Muligheden for midlertidig løsladelse på ethvert  

 tidspunkt er ikke udelukket, men den stat, over for hvilken begæring er  

 fremsat, skal træffe sådanne forholdsregler, som den anser for nødvendige for  

 at forhindre den eftersøgte persons undvigelse.
 5. Løsladelse er ikke til hinder for fornyet  

 anholdelse, fængsling og udlevering, hvis en begæring om udlevering senere  

 modtages.
 Artikel 17.
 Konkurrerende begæringer.
 Hvis udlevering samtidig begæres af mere end een stat enten for den samme  

 forbrydelse eller for forskellige forbrydelser, skal den stat, over for  

 hvilken begæringerne fremsættes, træffe sin afgørelse under hensyntagen til  

 samtlige foreliggende omstændigheder, herunder navnlig forbrydelsernes  

 relative grovhed, gerningsstederne. tidspunkterne for de forskellige  

 begæringers fremsættelse den pågældende persons statsborgerret og muligheden  

 for senere udlevering til en anden stat.
 Artikel 18.
 Overførelse af den person, der skal udleveres.
 1. Den stat, over for hvilken begæring er fremsat.  

 skal på den i artikel 12, stk. 1, foreskrevne måde underrette den begærende  

 stat om sin afgørelse vedrørende udlevering.
 2. Ethvert fuldstændigt eller delvis afslag skal  

 begrundes.
 3. Hvis begæringen imødekommes, skal den begærende  

 stat underrettes om sted og tid for overførelsen og om længden af det  

 tidsrum, i hvilket den pågældende har været tilbageholdt med henblik på  

 overførelsen.
4. Bortset fra de i denne artikels stk. 5 fastsatte  

 bestemmelser, kan den pågældende person, såfremt han ikke er blevet modtaget  

 på den fastsatte dato, løslades efter 15 dages forløb, og han skal under alle  

 omstændigheder løslades efter 30 dages forløb.
Den stat, over for hvilken  

 begæring er fremsat, kan derpå afslå at udlevere ham for den pågældende  

 forbrydelse.
5. Hvis en part på grund af omstændigheder, som den  

 ikke er herre over, forhindres i at overføre eller modtage den person, som  

 skal udleveres, skal den underrette den anden part.
De to parter træffer  

 aftale om en ny dato for overførelsen, hvorved bestemmelserne i denne  

 artikels stk. 4 kommer til anvendelse.
 Artikel 19.
 Udsat eller betinget overførelse.
 1. Den stat, over for hvilken begæring er fremsat, kan  

 efter at have truffet afgørelse vedrørende begæringen om udlevering udsætte  

 overførelsen af den pågældende person, for at denne af den nævnte stat kan  

 undergives retsforfølgning eller, hvis han allerede er dømt, for at han på  

 statens territorium kan udstå straf for en anden forbrydelse end den, for  

 hvilken udlevering er begæret.
 2. Den stat, over for hvilken begæring er fremsat,  

 kan, i stedet for at udsætte overførelsen, midlertidigt overføre den  

 pågældende person til den begærende stat på betingelser, som fastlægges ved  

 gensidig aftale mellem parterne.
 Artikel 20.
 Overlevering af ejendom.
1. Den stat, over for hvilken begæring er fremsat,  

 skal, for så vidt det er foreneligt med dens lovgivning, på den begærende  

 stats anmodning beslaglægge og overlevere ejendom, 2. De i denne artikels stk. 1 omhandlede genstande  

 skal overleveres, selvom personens udlevering efter at være blevet indrømmet  

 ikke kan gennemføres på grund af den pågældende persons død eller undvigelse.
 3. Hvis de omhandlede genstande er underkastet  

 beslaglæggelse eller konfiskation i den stat, over for hvilken begæring er  

 fremsat, kan denne stat i forbindelse med verserende strafforfølgning  

 midlertidigt tilbageholde dem eller overgive dem på betingelse af, at de  

 senere tilbageleveres.
4. Enhver rettighed, som den stat, over for hvilken  

 begæring er fremsat, eller trediemand måtte have erhvervet over de omhandlede  

 genstande, skal opretholdes.
Hvis sådanne rettigheder består, skal  

 genstandene snarest muligt efter retsforfølgningen vederlagsfrit  

 tilbagesendes til den nævnte stat.
 Artikel 21.
 Gennemtransport.
 1. Transport igennem en af de kontraherende parters  

 territorium skal tillades, når en begæring herom fremkommer på den i artikel  

 12, stk. 1, foreskrevne måde, forudsat at den begåede forbrydelse ikke af den  

 stat, der anmodes om at tillade gennemtransport, betragtes som en forbrydelse  

 af politisk eller rent militær karakter i henhold til denne konventions  

 artikler 3 og 4.
 2. En stat kan afslå geiinemtransport af personer, som  

 er dens egne statsborgere i den betydning, der er angivet i artikel 6.
 3. Med den af denne artikels stk. 4 følgende  

 undtagelse skal de i artikel 12, stk. 2, nævnte dokumenter fremlægges.
 4. Hvis lufttransport anvendes, gælder følgende  

 bestemmelser:
5. En stat kan imidlertid ved undertegnelsen af  

 konventionen eller ved deponeringen af ratifikations- eller  

 tiltrædelsesdokumentet tilkendegive, at den kun vil tillade gennemtransport  

 af personer på nogle af eller alle de betingelser, på hvilke den tillader  

 udlevering.
I så fald kan gensidighedsprincippet anvendes.
 6. En udleveret person må ikke transporteres gennem et  

 territorium, hvor der er grund til at antage, at hans liv eller frihed kan  

 blive truet på grund af hans race, religion, nationalitet eller politiske  

 overbevisning.
 Artikel 22.
 Fremgangsmåden.
 Hvor denne konvention ikke bestemmer andet, skal fremgangsmåden ved  

 udlevering og foreløbig anholdelse udelukkende bestemmes af lovgivningen i  

 den stat, over for hvilken begæring er fremsat.
 Artikel 23.
 Det sprog som skal benyttes.
De dokumenter, som skal fremlægges, skal være affattet på den begærende  

 stats sprog eller på sproget i den stat, over for hvilken begæring er  

 fremsat.
Den sidstnævnte stat kan forlange en oversættelse til et af Det  

 Europæiske Råds officielle sprog efter eget valg.
 Artikel 24.
 Udgifter.
 1. Sådanne med udlevering forbundne udgifter, som  

 påløber i den stat, over for hvilken begæring er fremsat, skal bæres af denne  

 stat.
 2. Udgifter, der påløber som følge af transport gennem  

 territorium tilhørende en stat, som er blevet anmodet om at tillade  

 gennemtransport, skal bæres af den begærende stat.
3. Såfremt den stat, over for hvilken begæring er  

 fremsat, skal foretage udlevering fra et territorium, som ikke er en del af  

 moderlandet, skal udgifterne ved rejsen mellem dette territorium og den  

 begærende stats moderland bæres af den sidstnævnte stat.
Samme regel finder  

 anvendelse med hensyn til udgifter ved rejse mellem et område, som ikke  

 omfattes af moderlandet i den stat, over for hvilken begæring er fremsat, og  

 dette land.
 Artikel 25.
 Definition af »beslutning om sikkerhedsforanstaltning« .
 I denne konvention betyder udtrykket »beslutning om  

 sikkerhedsforanstaltning« enhver beslutning om frihedsberøvelse, som er  

 truffet af en kriminaldomstol i forbindelse med eller i stedet for  

 straffedom.
 Artikel 26.
 Forbehold.
 1. Enhver kontraherende part kan ved undertegnelsen af  

 denne konvention eller ved deponeringen af sit ratifikations- eller  

 tiltrædelsesdokument tage forbehold med hensyn til en eller flere af  

 konventionens bestemmelser.
2. En kontraherende part, som har taget et forbehold,  

 skal tilbagekalde det, så snart omstændighederne tillader det.
Sådan  

 tilbagekaldelse sker ved meddelelse til Det Europæiske Råds generalsekretær.
 3. En kontraherende stat, som har taget et forbehold  

 med hensyn til en bestemmelse i denne konvention, kan ikke i videre omfang,  

 end den selv har godkendt bestemmelsen, gøre krav på, at denne bringes i  

 anvendelse af en anden part.
 Artikel 27.
 Territorial anvendelse.
 1. Denne konvention finder anvendelse med hensyn til  

 de kontraherende parters moderlande.
 2. For så vidt angår Frankrig skal konventionen også  

 finde anvendelse med hensyn til Algeriet og de oversøiske departementer og  

 for så vidt angår Det Forenede Kongerige Storbritannien og Nordirland, med  

 hensyn til kanaløerne og øen Man.
 3. Den tyske Forbundsrepublik kan udstrække  

 anvendelsen af denne konvention til Land Berlin ved en meddelelse til Det  

 Europæiske Råds generalsekretær, som skal underrette de øvrige parter om  

 meddelelsen.
 4. Ved direkte overenskomst mellem to eller flere  

 kontraherende parter kan anvendelsen af denne konvention på sådanne  

 betingelser, som fastsættes i overenskomsten, udvides til at omfatte andre af  

 disse staters territorier eiid dem, der er nævnt i denne artikels stk. 1, 2  

 og 3, forudsat at vedkommende part er ansvarlig for territoriets  

 internationale forbindelser.
 Artikel 28.
 Forholdet mellem denne konvention og bilaterale overenskomster.
 1. Denne konvention skal for så vidt angår de lande,  

 på hvilke den finder anvendelse, træde i stedet for bestemmelserne i  

 bilaterale traktater, konventioner eller overenskomster vedrørende udlevering  

 mellem to kontraherende parter.
 2. De kontraherende parter må indbyrdes kun indgå  

 bilaterale eller multilaterale overenskomster for at supplere denne  

 konventions bestemmelser eller for at lette anvendelsen af de deri indeholdte  

 principper.
3. Hvis udlevering mellem to eller flere kontraherende  

 parter finder sted på grundlag af en ensartet lovgivning, står det parterne  

 frit for at regulere deres gensidige forhold vedrørende udlevering  

 udelukkende i overensstemmelse med en sådan ordning og uden hensyntagen til  

 denne konventions bestemmelser.
Tilsvarende princip finder anvendelse mellem  

 to eller flere kontraherende parter, som hver for sig har en lovgivning, der  

 hjemler adgang til fuldbyrdelse på det pågældende lands territorium af  

 arrestordre udstedt på den anden parts eller de indre parters territorium,  

 kontraherende parter, som i deres indbyrdes forhold udelukker eller fremtidig  

 måtte udelukke anvendelsen af denne konvention i overensstemmelse med denne  

 artikel, skal meddele dette til Det Europæiske Råds generalsekretær.  

 Generalsekretæren skal underrette de ovrige kontraherende parter om  

 meddelelser, der modtages i henhold til dette stykke.
 Artikel 29.
 Undertegnelse, ratifikation og ikrafttræden.
1. Denne konvention skal stå åben for undertegnelse af  

 Det Europæiske Råds medlemmer.
Den skal ratificeres.  

 Ratifikationsdokumenterne skal deponeres hos rådets generalsekretær.
 2. Konventionen træder i kraft 90 dage efter datoen  

 for deponeringen af det tredie ratifikationsdokument.
 3. For så vidt angår en signatarmagt, der senere  

 ratificerer konventionen, træder denne i kraft 90 dage efter datoen for  

 deponeringen af ratifikationsdokumentet.
 Artikel 30.
 Tiltrædelse.
 1. Det Europæiske Råds ministerkomite kan indbyde  

 enhver stat, der ikke er medlem af rådet, til at tiltræde denne konvention.  

 Beslutningen om en sådan indbydelse skal godkendes eenstemmigt af de  

 medlemmer af rådet, som har ratificeret konventionen.
 2. Tiltrædelse sker ved deponering af et  

 tiltrædelsesdokument hos rådets generalsekretær og får virkning 90 dage efter  

 datoen for deponeringen.
 Artikel 31.
 Opsigelse.
Enhver kontraherende part kan for sit vedkommende opsige denne konvention  

 ved en meddelelse til Det Europæiske Råds generalsekretær.
Opsigelsen træder  

 i kraft 6 måneder efter den dag, da rådets generalsekretær har modtaget  

 meddelelsen.
 Artikel 32.
 Notifikationer.
 Det Europæiske Råds generalsekretær underretter rådets medlemmer samt  

 regeringen i de stater, som har tiltrådt denne konvention om:
 Til bekræftelse heraf har undertegnede dertil behørigt bemyndigede  

 underskrevet denne konvention.
Udfærdiget i Paris den 13. december 1957 med engelsk og fransk tekst, som  

 begge har samme gyldighed, i eet eksemplar, som skal opbevares i Det  

 Europæiske Råds arkiv.
Det Europæiske Råds generalsekretær skal fremsende  

 bekræftede genparter til signatarmagterne.
 Danmarks ratifikationsinstrument blev den 13. september 1962 deponeret hos  

 Det Europæiske Råds generalsekretær, og konventionen er herefter i medfør af  

 bestemmelsen i artikel 29, stk. 3 for Danmarks vedkommende trådt i kraft den  

 12. december 1962.
Konventionen er hidtil foruden af Danmark blevet ratificeret af  

 Grækenland, Italien, Norge Sverige og Tyrkiet.
Konventionen er desuden  

 undertegnet af Belgien, Forbundsrepublikken Tyskland, Frankrig, Luxemburg og  

 Østrig.
 De lande, der har ratificeret konventionen, har taget forbehold eller  

 afgivet erklæringer som følger:
 Danmark.
 Forbehold: ad artikel 1.
Det skal kunne gøres til et vilkår for udlevering af en sigtet eller  

 tiltalt, at han ikke bliver underkastet strafforfølgning ved en ekstraordinær  

 domstol.
Udlevering til fuldbyrdelse af en straf, der er idømt af en sådan  

 domstol, skal kunne afslås.
 En udleveringsbegæring vil ligeledes kunne afslås, når udlevering, navnlig  

 under hensyn til vedkommendes alder, helbredstilstand eller andre personlige  

 forhold, må antages at ville medføre uforholdsmæssigt alvorlige følger for  

 den pågældende.
 ad artikel 1, jfr. artikel 9.
 Udlevering skal kunne afslås, hvis den pågældende person af de kompetente  

 myndigheder i en tredie stat ved endelig dom er domfældt eller frifundet for  

 den lovovertrædelse, der er omfattet af udleveringsbegæringen, eller hvis de  

 kompetente myndigheder i en tredie stat har besluttet at undlade eller  

 afslutte strafforfølgning med hensyn til samme lovovertrædelse.
 ad artikel 2, stk. 1.
 Forpligtelsen til udlevering begrænses til lovovertrædelser, der efter  

 dansk ret kan medføre strengere straf end fængsel i 1 år og hæfte.
 ad artikel 3, stk. 3.
 Spørgsmålet om, hvorvidt drab eller forsøg på drab af et statsoverhoved  

 eller et medlem af et statsoverhoveds familie skal betragtes som en politisk  

 forbrydelse, afgøres efter en konkret bedømmelse.
 ad artikel 4.
 Udlevering for en militær forbrydelse, der tillige indeholder et efter den  

 borgerlige lovgivning strafbart forhold, skal kun finde sted på vilkår, at  

 den pågældende ikke straffes efter den militære straffelovgivning.
 ad artikel 12.
 Danske myndigheder skal, når særlige omstændigheder skønnes at gøre det  

 påkrævet, kunne anmode det land, der fremsætter en udleveringsbegæring, om at  

 tilvejebringe bevismateriale, der sandsynsliggør, at den pågældende er  

 skyldig, og afslå begæringen, hvis materialet findes utilstrækkeligt.
 Erklæringer: ad artikel 6.
 Begrebet »Statsborgere« bestemmes for Danmarks vedkommende som  

 omfattende personer, der har statsborgerret eller fast bopæl i Danmark,  

 Finland, lsland, Norge eller Sverige.
 ad artikel 28, stk. 3.
 Konventionen finder ikke anvendelse i Danmarks forhold til Norge og  

 Sverige, idet udlevering mellem de skandinaviske lande finder sted på  

 grundlag af en ensartet lovgivning.
 Grækenland.
 Forbehold: ad artikel 6.
 Bestemmelserne i artikel 6 vil blive anvendt i overensstemmelse med den  

 græske strafferetsplejelovs paragraf 438 a, der forbyder udlevering af  

 personer, som er statsborgere i den stat, overfor hvilken begæringen er  

 fremsat.
 Den græske strafferetsplejelovs paragraf 438 vil også blive anvendt på  

 konventionens art. 6, stk. 1(c). I medfør af nævnte paragraf vil der ikke ved  

 bestemmelsen af den persons statsborgerskab, der begæres udleveret, blive  

 tillagt tidspunktet, på hvilken lovovertrædelsen blev begået, nogen  

 betydning.
 ad artikel 7.
 Stk 1  vil blive anvendt i overensstemmelse med  

 bestemmelserne i paragraf 438(b) i den græske strafferetsplejelov.
 ad artikel 11.
 Den græske strafferetsplejelovs paragraf 437(1) vil fortsat blive anvendt  

 i stedet for konventionens artikel 11. I medfør af denne bestemmelse vil  

 udlevering af en udlænding for en lovovertrædelse, for hvilken der den  

 begærende stat er hjemlet dødsstraf kun kunne finde sted, såfremt den græsk  

 straffelov hjemler den samme straf for lovovertrædelsen.
 ad artikel 18.
 Sidste sætning i artikel 18(4) tiltræde med tilføjelse af følgende  

 bestemmelse fra paragraf 454 i den græske strafferetsplejelov »under  

 forudsætning af, at den nye begæring hviler på det samme faktiske  

 grundlag«.
 ad artikel 19.
 Denne artikel godtages med forbehold af bestemmelserne i paragraf 441 i  

 den græske strafferetsplejelov.
 Italien.
 Italien tager det udtrykkelige forbehold, at man ikke vil give tilladelse  

 til udlevering af personer, når dette ønskes med henblik på fuldbyrdelse af  

 en beslutning om sikkerhedsforanstaltning medmindre:
 Italien erklærer ikke under nogen omstændigheder at ville efterkomme en  

 begæring om udlevering for lovovertrædelser, for hvilke der i den begærende  

 stat er hjemlet dødsstraf.
 Norge.
 Forbehold: ad artikel 1.
 En udleveringsbegæring skal kunne afslås af humanitære grunde, når  

 udlevering må antages - navnlig under hensyn til vedkommendes alder,  

 helbredstilstand eller andre personlige forhold - at ville medføre  

 uforholdsmæssigt alvorlige følger for den pågældende.
 ad artikel 2, stk. 1.
 I medfør af den norske udleveringslov af 13. juni 1908, paragraf 2 har  

 Norge kun mulighed for at foretage udlevering for lovovertrædelser, der efter  

 norsk straffelov kan eller kunne have medført strengere straf end fængsel i 1  

 år.
 ad artikel 3, stk.3.
 I medfør af den norske udleveringslovs paragraf 3 kan begæringer om  

 udlevering for drab af eller drabsforsøg på et statsoverhoved eller et medlem  

 af dets familie ikke efterkommes, hvis lovovertrædelsen er blevet begået i  

 forbindelse med en anden lovovertrædelse, der er af politisk karakter.
 ad artikel 4.
 Med hensyn til lovovertrædelser, der efter norsk ret ville blive betragtet  

 som militære lovovertrædelser, kan udlevering i medfør af paragraf 2 i den  

 norske udleveringslov kun finde sted, hvis lovovertrædelsen ville have været  

 en lovovertrædelse, for hvilken udlevering kan ske, når bortses fra dens  

 militære bestanddele og på betingelse af, at den udleverede person ikke  

 idømmes strengere straf end den maximumsstraf, der er fastsat for den  

 tilsvarende lovovertrædelse i den almindelige straffelov.
 ad artikel 12.
De norske myndigheder forbeholder sig ret til at afkræve den begærende  

 stat prima facie bevis for, at den person, der begæres udleveret, har begået  

 den forbrydelse, for hvilken han begæres udleveret.
Begæringen kan afslås,  

 hvis bevismaterialet skønnes utilstrækkeligt.
 Erklæring: ad artikel 6, stk. 1(b).
For Norges vedkommende skal begrebet statsborgere omfatte både  

 statsborgere og personer, der har fast bopæl i Norge.
Begrebet skal også  

 omfatte personer, der er statsborgere eller har fast bopæl i Danmark,  

 Finland, Island eller Sverige, hvis udlevering begæres af andre stater end de  

 nævnte.
 Sverige.
 Erklæring: vedrørende artikel 6.
 For så vidt angår denne konvention skal begrebet statsborgere foruden  

 svenske statsborgere omfatte udlændinge, der har fast bopæl i Sverige,  

 statsborgere i Danmark, Finland, Island og Norge såvel som udlændinge der har  

 fast bopæl i disse stater.
 Vedrørende artikel 21.
 Begæringer om gennemtransport vil kun blive efterkommet på de samme  

 betingelser som udleveringsbegæringer, dog med mulighed for hensyntagen til  

 særlige omstændigheder i det enkelte tilfælde.
 Forbehold: ad artikel 1.
 Sverige forbeholder sig ret til at gøre en udlevering betinget, af, at den  

 udleverede person ikke indstævnes for en domstol, der kun er provisorisk  

 eller som kun under særlige forhold er kompetent til at behandle  

 lovovertrædelser som den foreliggende, såvel som ret til at nægte udlevering  

 med henblik på fuldbyrdelse af en dom afsagt af en sådan særdomstol.
 Sverige forbeholder sig retten til at nægte udlevering i særlige tilfælde,  

 hvis udleveringen åbenbart er uforenelig med dets humanitære forpligtelser på  

 grund af den pågældende persons alder, sundhedstilstand eller andre den  

 pågældende vedrørende forhold, hvorved også lovovertrædelsens art og den  

 begærende stats interesser vil blive taget i betragtning.
 ad artikel 2.
 Begæring om udlevering af en person, over hvem endelig dom endnu ikke er  

 afsagt for den lovovertrædelse, for hvilken udlevering begæres, vil kun blive  

 efterkommet, hvis den pågældende lovovertrædelse svarer til en  

 lovovertrædelse, der efter svensk ret kan medføre en dom til strafarbejde.
 ad artikel 3.
 Sverige forbeholder sig ret til under hensyn til omstændighederne i det  

 enkelte tilfælde at betragte den i denne artikel, stk. 3 omhandlede  

 lovovertrædelse som en politisk lovovertrædelse.
 ad artikel 4.
 Hvor en overtrædelse af den militære lov samtidig udgør en lovovertrædelse  

 med hensyn til hvilken en begæring om udlevering er blevet imødekommet,  

 forbeholder Sverige sig ret til at kræve, at den udleverede person ikke  

 straffes i medfør af bestemmelser, der vedrører lovovertrædelser begået af  

 medlemmer af de væbnede styrker.
 ad artikel 12.
 Selvom den dom, der er afsagt eller den anholdelsesbeslutning, der er  

 truffet af en domstol eller en dommer i en stat, der har tiltrådt  

 konventionen, i almindelighed vil blive godtaget, forbeholder Sverige sig ret  

 til at nægte at efterkomme en udleveringsbegæring, hvis en undersøgelse af  

 den pågældende sag viser, at dommen eller anholdelsesbeslutningen åbenbart  

 savner tilstrækkeligt grundlag.
 ad artikel 18.
 Hvis en person, for hvis vedkommende en udleveringsbegæring er taget til  

 følge, ikke er blevet overtaget på den aftalte dag af den begærende stat,  

 forbeholder Sverige sig ret til øjeblikkeligt at ophæve de  

 frihedsbegrænsninger, der er pålagt ham.
 Tyrkiet.
 Erklæring:
 Den i artikel 11 omhandlede forsikring vil blive begrænset til følgende  

 fremgangsmåde:
I tilfælde af udlevering til Tyrkiet af en person, der er dømt til døden  

 eller anklaget for en lovovertrædelse, der kan medføre dødsstraf, kan enhver  

 stat, overfor hvem udleveringsbegæring er fremsat og hvis lov ikke hjemler  

 dødsstraf, fremsætte en anmodning om forvandling af dødsstraf til livsvarigt  

 fængsel.
En sådan anmodning skal af den tyrkiske regering videregives til  

 »The Grand National Assembly«, der er den endelige instans med  

 hensyn til bekræftelse af en dødsdom, for så vidt som den ikke allerede har  

 taget stilling til sagen.
 Udenrigsministeriet, den 28. september  

 1963.
J.
O.
Krag.
