 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Hartkornsangivelserne i de offentlige  

 ejendomsregistre bortfalder på tidspunkter, der fastsættes af  

 landbrugsministeren for de enkelte retskredse.
 Stk.2 .  Tidspunkterne for hartkornsangivelsernes  

 bortfald bekendtgøres i Statstidende.
 § 2.  Arealangivelserne fra landbrugsministeriets  

 matrikel indføres i tingbøgerne og træder på tidspunktet for hartkornets  

 bortfald i stedet for dette.
 Stk.2.  Ved matrikelnumre, der er anført med  

 skovskyldshartkorn, skal i tingbøgerne foretages notering om, at de er  

 undergivet fredskovspligt.
 § 3.  I Sønderjylland bortfalder matrikelskylden ved  

 lovens ikrafttræden.
§ 4.  I retskredse, hvor der ikke findes  

 hartkornsangivelser, skal der i adkomstdokumenter, der anmeldes til  

 tinglysning, være angivet arealstørrelse for hvert matrikelnummer, som  

 overdrages.
Mangler en arealangivelse, eller stemmer arealangivelsen ikke med  

 tingbogens udvisende, gives dokumentet retsanmærkning herom.
 § 5.  Landbrugsministeren kan fastsætte nærmere regler  

 om arealernes indførsel i tingbøgerne.
 § 6.  Loven træder i kraft den 1. april 1969.
 Stk. 2.  Lov nr. 176 af 7. juni 1958 om bortfald af  

 hartkorn eller matrikelskyld for ejendomme i købstæder og flækker ophæves.
 § 7.  Loven gælder ikke for Færøerne og Grønland.
 Givet på Christiansborg slot, den 20.  

 februar 1969.
 Under Vor Kongelige Hånd og Segl.
 I Kongens Navn:
MARGRETHE Tronfølger.
 /Peter Larsen.
