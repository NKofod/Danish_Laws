Nr BTB 49 Betænkning over Forslag til folketingsbeslutning om sikring af fortsat  

 vindmølleudbygning   

 Nr B 49 1992-93, 1. samling Afgivet af Det Energipolitiske Udvalg Afgivet: 19930526 Udvalget har behandlet beslutningsforslaget i nogle møder og har herunder stillet spørgsmål til energiministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danske Vindkraftværker, Energicenter Syd og Foreningen af Danske Vindmølle- fabrikanter.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer)  

 beslutningsforslaget til forkastelse.
 Et flertal inden for flertallet (Socialdemokratiets,  

 Centrum-Demokraternes, Det Radikale Venstres og Kristligt Folkepartis  

 medlemmer af udvalget) er enig i beslutningsforslagets intentioner om igen at  

 få sat gang i den fortsatte vindmølleudbygning.
 Flertallet inden for flertalet finder, at det er nødvendigt både med et  

 stærkt lokalt engagement i sagen og med de centrale myndigheders bevågenhed.
Elværkerne skal fastholdes på 100 MW-aftalen og kommunerne pålægges at  

 gennemføre en planlægning for vindkraftudbygningen.
Kystcirkulæret tilpasses  

 således, at der ikke er tvivl om, at der kan opstilles vindmøller i  

 kystområderne.
Nettilslutningsforholdene bringes i orden ved ankeafgørelser,  

 og hvis det viser sig nødvendigt, ved en justering af bekendtgørelsen.
 For at fremme udbygningen med vindmøller i klynger tilskyndes til, at  

 elværkerne indgår i vindmøllelav, der ikke er fuldtallige, og eventuelt selv  

 opretter klynger, således at de udlagte områder og netudbygningen udnyttes  

 optimalt.
 Elværkerne tilskyndes til at iværksætte vindmølleudbygningen til havs,  

 således at de relativt få pladser, der er til rådighed fra starten, udbygges  

 fuldt ud.
Flertallet er enig i, at der bør afsættes en pulje og iværksættes et  

 program for udskiftning af ældre og/eller eventuelt støjende møller.
Dette  

 bør ske på en måde, således at gode placeringsområder udnyttes bedst muligt.  

 Der bør eventuelt skabes økonomiske incitamenter til, at ejerne af ældre  

 vindmøller foretager en udskiftning.
 Flertallet finder på denne baggrund ikke, at der er behov for en  

 vedtagelse af beslutningsforslaget.
 Et mindretal (Socialistisk Folkepartis medlem af udvalget)  

 indstiller beslutningsforslaget til vedtagelse uændret .
Et andet mindretal (Fremskridtspartiets medlem af udvalget)  

 indstiller beslutningsforslaget til forkastelse . Mindretallet er  

 aldeles enig i beslutningsforslagets intention om, at elværkerne skal  

 fritages for forpligtelsen til opstilling af 100 MW-vindmøller, hvis  

 elværkerne i stedet forbedrer røgrensningen m.v.
Set ud fra et miljøhensyn må  

 det være langt bedre, at elværkerne intensiverer røgrensningen på elværkerne  

 til gengæld for at slippe for opstilling af nogle vindmøller, hvis  

 miljøbelastning i det åbne land er utrolig høj.
Vindmøller er ikke kun et gode.
Det har kostet enorme  

 skatteyderfinansierede tilskud at opstille vindmøller overalt i landet.  

 Vindmøllerne er ofte opstillet i modstrid med lokalbefolkningens ønsker.  

 Fremskridtspartiet kæmper derfor imod den centralt styrede  

 »tvangsopstilling« af vindmøller.
Mindretallet kæmper også imod den  

 fortsatte tilskudsgivning til vindmøller, såvel de direkte tilskud ved  

 etableringen og tilslutningen af vindmøllen som de løbende tilskud med  

 urealistiske elpriser for vindmøllestrøm.
Beslutningsforslaget lider af den svaghed, at forslagsstillerne ønsker at  

 fortsætte og intensivere støtteordningerne for vindmølleprojekter.
Det er  

 mindretallet imod, hvorfor mindretallet efter en samlet vurdering må afvise  

 hele forslaget.
Mindretallet støtter imidlertid synspunkterne om stop for  

 centralt styret placering af vindmøller, og mindretallet støtter en adgang  

 til elværkerne til at »veksle« vindmøller til røgrensning.
