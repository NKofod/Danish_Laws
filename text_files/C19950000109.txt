 I medfør af § 1, stk. 2, § 2, stk. 4, § 8, § 13, stk. 1, og § 17 i  

 bekendtgørelse nr. 1182 af 22. december 1994 om diæter m.v. til medlemmer af  

 menighedsråd, provstiudvalg og stiftsudvalg samt til bygningskyndige  

 deltagere i synsforretninger over kirker og præsteboliger fastsættes  

 følgende:
 § 1.  Diætbeløbet til valgte menighedsrådsmedlemmer  

 for deltagelse i synsforretninger og for deltagelse i visse møder og til  

 valgte medlemmer af provstiudvalg og stiftsudvalg for deltagelse i møder  

 udgør 320 kr. pr. dag.
 Stk. 2.  For dage, hvor hvervet beslaglægger mere end 4  

 timer, ydes 640 kr.
 § 2.  Vederlaget til bygningskyndige deltagere i  

 synsforretninger over kirker og præsteboliger udgør 320 kr.
 § 3.  Cirkulæret træder i kraft den 3. januar 1995.
 Stk. 2.  Kirkeministeriets cirkulæreskrivelse af 2.  

 august 1994 om størrelsen af diæter m.v. til medlemmer af menighedsråd,  

 provstiudvalg og stiftsudvalg samt om størrelsen af vederlag m.v. til  

 bygningskyndige deltagere i synsforretninger ophæves.
Kirkeministeriet, den 3. januar 1995 P.M.V.
 E.B.
