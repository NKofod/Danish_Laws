Betænkning afgivet af Skatteudvalget den 10. december 2014 Betænkning over Forslag til lov om indgåelse af dobbeltbeskatningsoverenskomst mellem Danmark og Ghana [af skatteministeren (Benny Engelbrecht)]:
1. Udvalgsarbejdet Lovforslaget blev fremsat den 8. oktober 2014 og var til 1. behandling den 31. oktober 2014. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 5 møder.
Høring Lovforslaget har ikke været sendt i høring.
Skriftlige henvendelser Udvalget har i forbindelse med udvalgsarbejdet modtaget 2 skriftlige henvendelser fra Mellemfolkeligt Samvirke og IBIS.
 Skatteministeren har over for udvalget kommenteret de skriftlige henvendelser.
Spørgsmål Udvalget har stillet 12 spørgsmål til skatteministeren til skriftlig besvarelse, som denne har besvaret.
Samråd Udvalget har stillet 4 spørgsmål til skatteministeren til mundtlig besvarelse, som er besvaret i et samråd den 25. november 2014. Skatteministeren har fremsendt det talepapir, der lå til grund for besvarelsen, til udvalget.
2. Indstilling og politiske bemærkninger Udvalget indstiller lovforslaget til vedtagelse uændret.
Socialistisk Folkeparti og Enhedslisten stemmer for lovforslaget, da det er en aftale indgået mellem Danmark og Ghana, men vil dog gøre opmærksom på, at der efter partiernes mening er tale om en aftale indgået mellem to ulige parter.
Danmark er af hensyn til egne erhvervsinteresser med til at skabe ulige forhold med hensyn til danske og ghanesiske erhvervsvilkår, og Danmark presser skattesatser nedad.
Socialistisk Folkeparti og Enhedslisten opfordrer ministeren til at tage initiativ til en høring i Folketinget, hvor der sættes fokus på, hvordan man i fremtidige dobbeltbeskatningsaftaler kan sikre og tage større hensyn til udviklingslandenes interesser, så de bedre kan beskytte og udvikle egne skatteindtægter.
Det vil også være i tråd med regeringens politik om kohærens og sammenhæng mellem Danmarks udenrigs-, skatte- og udviklingspolitik.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Ane Halsboe-Jørgensen (S) Astrid Krag (S) Pernille Rosenkrantz-Theil (S) John Dyrby Paulsen (S) Jesper Petersen (S) Simon Kollerup (S) Thomas Jensen (S) Nadeem Farooq (RV) Camilla Hersom (RV) Andreas Steenberg (RV) Lisbeth Bech Poulsen (SF) Trine Mach (SF) Frank Aaen (EL) Stine Brix (EL) Nikolaj Villumsen (EL) Hans Andersen (V) Jacob Jensen (V) Thomas Danielsen (V) Kristian Pihl Lorentzen (V) Jan E.
Jørgensen (V) Torsten Schack Pedersen (V) Troels Lund Poulsen (V) Mads Rørvig (V) fmd.
Dennis Flydtkjær (DF) Mikkel Dencker (DF) Hans Kristian Skibby (DF) Karina Adsbøl (DF) Ole Birk Olesen (LA) nfmd.
Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 8 Bilagsnr.
