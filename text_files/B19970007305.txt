(ordnede optegnelser) I medfør af § 9, stk. 1 og 2, i lov nr. 498 af 12. juni 1996 om tandplejere skal tandplejere føre journal over deres virksomhed efter nærmere af Sundhedsstyrelsen fastsatte regler.
De nævnte journaler, herunder røntgenbilleder, skal opbevares i mindst 10 år fra seneste optegnelse.
 I medfør heraf fastsætter Sundhedsstyrelsen følgende regler:
 § 1.  Pligten til at føre journaler (ordnede  

 optegnelser) over virksomheden gælder enhver tandplejer.
 Stk. 2.  Det påhviler den tandplejer, som er ansvarlig  

 for medhjælperes udøvelse af tandplejervirksomhed, at drage omsorg for, at  

 behandlinger m.v., der udføres af medhjælperne, journalføres.
 § 2.  Der skal for hver undersøgt eller behandlet  

 patient føres en journal indrettet efter kartotekssystem (evt. elektronisk).
 Stk. 2.  Røntgenbilleder og kliniske fotografier af en  

 patient er en del af journalen.
 Stk. 3.  Hen- og tilbagevisningsblanketter vedrørende  

 samarbejde med tandlæge er en del af journalen.
§ 3.  Optegnelser i journalen skal dateres og  

 signeres.
Røntgenbilleder og kliniske fotografier skal registreres med  

 optagelsesdato, patientdata og tandplejerens signatur.
Stk. 2.  Optegnelser skal foretages i permanent skrift  

 og være let læselige.
Når der anvendes forkortelser, skal de umiddelbart  

 kunne forstås af fagfæller.
 Stk. 3.  Optegnelser om tænder og tandflader skal  

 foretages med anvendelse af Haderups nomenklatur eller FDI's (Federation  

 Dentaire Internationale) to-ciffer nummereringssystem.
 § 4.  Journalen skal indeholde oplysning om:
 § 5.  Journalen, herunder de tilhørende  

 røntgenoptagelser og kliniske fotografier samt hen- og  

 tilbagevisningsblanketter, jf. § 2, stk. 1-3, skal opbevares i mindst 10 år,  

 regnet fra tidspunktet for den senest foretagne optegnelse.
 Stk. 2.  Bestemmelsen i stk. 1 er ikke til hinder for,  

 at journalen og dermed opbevaringspligten overdrages til en anden tandplejer  

 eller til en tandlæge, der har taget vedkommende patient i behandling, under  

 forudsætning af, at patienten giver sit samtykke til udlevering.
 § 6.  Ophører en tandplejer med at praktisere,  

 bortfalder samtidigt vedkommendes pligt til at opbevare journaler, ligesom  

 der ikke er pligt for en tandplejers arvinger (boet efter en tandplejer) til  

 fortsat opbevaring.
 Stk. 2.  Opbevaringspligtens ophør efter stk. 1 er ikke  

 til hinder for, at tandplejerens journaler overdrages til en anden  

 tandplejer, eller til en tandlæge, som har overtaget vedkommendes klinik  

 eller som tager dennes tidligere patienter i behandling.
 Stk. 3.  Hvis en journal overdrages i medfør af stk. 2,  

 finder bestemmelserne i § 5 anvendelse.
 § 7.  Overtrædelse af denne bekendtgørelse straffes  

 med bøde i henhold til § 16, stk. 3, i lov nr. 498 af 12. juni 1996 om  

 tandplejere.
 § 8.  Bekendtgørelsen træder i kraft den 15. februar  

 1997.
