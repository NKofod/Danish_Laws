Klage over behandling af barn med tarmslyng Nævnet fandt grundlag for at kritisere reservelægen, da denne undlod at bestille en røntgenundersøgelse af maveregionen på trods af, at der var karakteristiske symptomer og relevant sygehistorie (opereret for blindtarmsbetændelse).
 Nævnet fandt endvidere grundlag for at kritisere sygeplejersken, da denne ikke tilkaldte en læge igen, da hun fandt, at opkastningerne om natten indeholdt blod.
 Nævnet fandt ikke grundlag for at kritisere de øvrige involverede læger, idet henvisningen til røntgenafdelingen indeholdt de relevante oplysninger og den korrekte arbejdsdiagnose, og at plejepersonalet bragte henvisningen til røntgenafdelingen akut.
Nævnet lagde vægt på, der blev foretaget en akut henvisning efter visitation, og at bookning tilgik det relevante undersøgelsesrum, og at undersøgelsen udførtes, så snart der var et hul mellem de i forvejen planlagte patienter.
Det var nævnets opfattelse, at et interval på et par timer er et normalt tidsforløb i den henseende.
 Endelig lagde nævnets vægt på, at den afdelingslæge, der gik stuegang, ikke havde lejlighed til at bede om en fremskyndelse af den bestilte røntgenundersøgelse af bughulen.
