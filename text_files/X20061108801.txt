Fortejeneste ved afståelse af  

 landbrugsejendom ikke fritaget for beskatning Spørgsmål Vil fortjeneste  

 ved afståelse af landbrugsejendommen F til A Kommune være fritaget for  

 beskatning  

 i relation til ejendomsavance? Svar Nej, se  

 indstilling og begrundelse.
Beskrivelse af de faktiske forhold Skatteyder ejer  

 landbrugsejendommen F.
 A Kommune er ved  

 at udlægge et nyt boligområde.
 Kommunen ønsker  

 at erhverve ejendommens landbrugsjord til dette formål.
 A Kommune har i  

 en erklæring af ... til sagen om betingelser ved ekspropriation oplyst, at  

 ejendommen  

 er omfattet af A Kommuneplan ...
 Kommunen har i  

 erklæringen endvidere oplyst, at området endnu ikke er lokalplanlagt, men at  

 der i A Kommuneplan ...  redegøres for nødvendigheden af en  

 umiddelbar byudvikling på stedet, ligesom der i planen bringes principskitse  

 for områdets udnyttelse.
 Endvidere har  

 kommunen anført i erklæringen, at områdets udnyttelse i mellemtiden ikke er  

 blevet mindre påkrævet, idet arealreserver for boligformål nu er så  

 begrænsede,  

 at en ekspropriation af arealet - såfremt en købsaftale ikke indgås -  

 umiddelbart vil blive indledt.
 Sælger og køber  

 har den ... underskrevet endeligt skøde om overdragelse af hele  

 landbrugsejendommen.
 Det fremgår af  

 skødet, at køber oplyser, at købet sker på ekspropriationslignende vilkår ...
A Kommune har  

 for så vidt angår spørgsmålet om en eventuel ekspropriation oplyst, at  

 Økonomiudvalget  

 har tiltrådt, at handlen sker på de vilkår, der er angivet i skødet.
Det  

 fremgår dog ikke af Økonomiudvalgets mødereferat, at man vil ekspropriere  

 ejendommen, hvis den frivillige handel ikke indgås.
Kommunen henviser også  

 til,  

 at skødet er underskrevet af borgmesteren og kommunaldirektøren.
Spørgers eventuelle opfattelse ifølge anmodning og bemærkninger til  

 sagsfremstilling Det er  

 opfattelsen, at fortjenesten ved overdragelsen ved salget af ejendommen F til  

 A  

 Kommune vil være skattefri på baggrund af de planer, der ligger for  

 området.
Repræsentanten  

 er fremkommet med følgende bemærkninger til SKATs indstilling i sagen Da svaret er i  

 modstrid med den ønskede besvarelse, er repræsentanten selvsagt ikke enig i  

 det  

 svar, der fremgår af udkastet.
Han mener, at salget lever op til kravene for  

 at  

 være fritaget for ejendomsavancebeskatning.
 Repræsentanten  

 har ingen kommentarer til beskrivelsen af de faktiske forhold.
 Han er enig med  

 SKAT i, at hjemlen til ekspropriation er til stede i nærværende handel med  

 baggrund  

 i Kommuneplan ...
 Derimod er han  

 ikke enig med SKAT i, at kravet om påregnelighed ikke skulle være til stede.
 Handlen er indgået  

 på ekspropriationslignende vilkår, hvilket er tiltrådt af økonomiudvalget i  

 forbindelse  

 med udvalgets godkendelse af købet, samt af borgmester og kommunaldirektør i  

 forbindelse med underskrift af skødet.
 Det er muligt,  

 at det ikke fremgår direkte af et referat eller lignende, MEN det er  

 repræsentantens  

 klare opfattelse, at når kommunalpolitikere tiltræder/gennemfører handler på  

 ekspropriationslignede vilkår, indestår de herved for, at de ville  

 ekspropriere, hvis handlen ikke var blevet gennemført frivilligt.
Hvorfor skulle  

 de ellers acceptere, at handlen blev indgået på ekspropriationslignede  

 vilkår? Repræsentanten  

 fastholder derfor, at det er hans opfattelse, at ekspropriation måtte  

 påregnes,  

 hvis der ikke var indgået en frivillig aftale.
Så sent som den... er der en omtale i ..., hvoraf det videre arbejde med  

 byudviklingsplanerne for området, hvori F indgår.
Dette understøtter, efter  

 repræsentantens opfattelse, ovenstående.
Hvis det skulle  

 forholde sig således, at kravet om påregnelighed ikke er opfyldt i nærværende  

 handel, vil konsekvensen være, at man som rådgiver må fraråde enhver lodsejer  

 at indgå frivillige handler med ekspropriationsberettigede myndigheder.
Det  

 gode råd må, i givet fald, være, at sige nej til enhver form for frivillig  

 aftale og lade alle handler ske ved egentlig ekspropriation.
 Dette vil  

 medføre, at sælger vil være sikret sin afståelsessum fri for ejendomsavance,  

 men samtidig medføre en voldsom forøget administration og en meget mere  

 langsommelige og besværlig arbejdsgang for alle parter.
 Dette er på  

 ingen måde ønskeligt og kan ikke være meningen.
SKATs indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring, skal som udgangspunkt medregnes ved indkomstopgørelsen efter reglerne  

 i  

 ejendomsavancebeskatningsloven.
Dette gælder dog  

 ikke fortjeneste, der er indvundet ved modtagelse af en erstatningssum i  

 anledning af ekspropriation.
Denne fortjeneste er skattefri efter § 11, 1.  

 pkt., i ejendomsavancebeskatningsloven.
Reglen om skattefritagelse gælder  

 efter  

 lovens § 11, 2. pkt., også for fortjeneste ved salg til en erhverver, der  

 efter  

 formålet med erhvervelsen opfylder betingelserne for at ekspropriere  

 ejendommen.
 Det er ved en  

 højesteretsdom fastslået, at det efter sammenhængen med EBL § 11, 1. pkt., må  

 være en betingelse for anvendelse af EBL § 11, 2. pkt., at det på  

 aftaletidspunktet må påregnes, at dispositionen vil blive gennemtvunget ved  

 ekspropriation, såfremt en frivillig aftale ikke bliver indgået, jf.  


  

 SKM2006.438.SKAT  


  

 og Ligningsvejledningen 2006-3, afsnit  


  

 E.J.2.8  


.
 Betingelserne  

 for, at fortjeneste ved indgåelse af en frivillig aftale om afståelse af en  

 fast ejendom (et jordareal) er omfattet af skattefritagelsesbestemmelsen, er  

 herefter:
- at der på  

 aftaletidspunktet er ekspropriationshjemmel i lovgivningen til det pågældende  

 formål og - at det på  

 aftaletidspunktet må påregnes, at ekspropriation vil ske i mangel af  

 frivillig  

 aftale.
 Det er oplyst,  

 at hjemlen til at ekspropriere ejendommen findes i planlovens § 47, stk. 1.
 Det fremgår af  

 denne bestemmelse, at kommunalbestyrelsen kan ekspropriere fast ejendom, der  

 tilhører private, eller private rettigheder over fast ejendom, når  

 ekspropriationen vil være af væsentlig betydning for at sikre gennemførelsen  

 af  

 en byudvikling i overensstemmelse med kommuneplanen eller for  

 virkeliggørelsen  

 af en lokalplan eller en byplanvedtægt.
 Da det fremgår  

 af de modtagne oplysninger, at Kommuneplan ... er vedtaget på tidspunktet for  

 skødets  

 underskrivelse, anser SKAT den første af de anførte betingelser for opfyldt.
 SKAT anser  

 derimod ikke den sidstnævnte betingelse om ekspropriationsvilje for opfyldt,  

 idet det under henvisning til de foreliggende oplysninger ikke findes  

 tilstrækkelig godtgjort, at kommunalbestyrelsen ville have eksproprieret  

 ejendommen,  

 hvis den frivillige aftale ikke var indgået.
 SKAT indstiller,  

 at spørgsmålet besvares med et nej, da de angivne betingelser for  

 skattefritagelse  

 ikke er opfyldt.
 SKAT skal  

 tilføje, at repræsentantens bemærkninger ikke har givet anledning til en  

 ændring af indstillingen.
Skatterådets afgørelse og begrundelse Skatterådet  

  

 er enig i  

 indstillingen og begrundelsen.
Svaret er bindende for skattemyndighederne i følgende periode Svaret er bindende  

 for skattemyndighederne i 5 år.
