Åndemiddelluft Denne At-meddelelse oplyser om åndemiddelluft, det vil sige den luft, der  

 indåndes, når man bruger trykluftforsynet åndedrætsværn.
Åndemiddelluft kan skaffes på flere måder.
At-meddelelsen beskriver både  

 oliesmurte, olieindsprøjtede og oliefrie kompressoranlæg op til 10 bar  

 (lavtryksanlæg). Desuden omtales specielle forhold vedrørende mobile anlæg.
 Åndemiddelluft på trykflasker (højtryk) og lavtryksdykkerluft er ikke  

 omfattet af At-meddelelsen.
 Åndedrætsværn og kriterier for valg af egnet åndedrætsværn er beskrevet i  

 At-meddelelse nr. 4.09.1.
Sundhedsmæssig baggrund Ved brug af trykluftforsynet åndedrætsværn trækker brugeren vejret i den  

 luft, der tilføres åndedrætsværnet.
Luften skal derfor være af en sådan  

 kvalitet, at brugeren ikke bliver udsat for sundhedsskadelige påvirkninger  

 ved at bruge åndedrætsværnet.
Ellers kan der skabes falsk tryghed hos  

 brugeren.
 Endvidere er det vigtigt at sikre, at det trykluftforsynede åndedrætsværn  

 får tilført ren luft.
- uden variationer i kvaliteten - med sikkerhed i forsyningen og - egnet til indånding fra distributionssystemet ved udtag for  

 åndemiddelluft.
 Forurenet åndemiddelluft kan bl.a. give hoste, hovedpine, eksem, allergi,  

 infektion og gener i luftvejssystemet og anden utilpashed.
Kvalitet af åndemiddelluft Sammensætningen af åndemiddelluft bør svare til den, der forekommer i  

 frisk luft.
 Renhed, det vil sige, at følgende forureninger så vidt muligt skal undgås:
- kulilte - kultveilte ud over den, der forekommer i frisk luft - nitrøse gasser (kvælstofilter) - smøremidler - støv og faste partikler - mikroorganismer samt nedbrydnings- og affaldsprodukter fra disse.
 Brøksummen af forureningerne skal være så lav som muligt og bør under alle  

 omstændigheder være mindre end 0,1.
 Overstiger luftfugtigheden ikke 50% relativ fugtighed, er korrosion (rust)  

 ikke målelig, og vækst af mikroorganismer er meget begrænset.
 Temperaturen bør ligge mellem 15 og 25 grader C, så vidt muligt svarende  

 til den temperatur, der arbejdes i.
Arbejdsgiverens pligter Arbejdsgiveren skal sørge for, - at åndemiddelluften ikke medfører sundhedsfare - at åndemiddelluften findes i en tilstrækkelig mængde - at brugeren instrueres i korrekt tilkobling tli anlægget og justering af  

 luftmængden - at anlægget kontrolleres og vedligeholdes, herunder rengøres.
Brugerens pligter Brugeren skal - anvende åndemiddelluft fra anlægget efter arbejdsgiverens anvisninger - give sikkerhedsgruppen, arbejdsledere eller arbejdsgiveren meddelelse om  

 fejl og uregelmæssigheder i forsyningen med åndedrætsmiddelluft - give sikkerhedsgruppen, arbejdslederen eller arbejdsgiveren meddelelse  

 om fejl og uregelmæssigheder i kvaliteten af åndemiddelluften.
Oliesmurte og olieindsprøjtede kompressoranlæg Figuren på side 3 viser et eksempel på, hvordan et anlæg med lagerbeholder  

 med tør luft kan være udformet, så det under kontrollerede forhold kan levere  

 både arbejdsluft og en åndemiddelluft af god kvalitet.
Lagerbeholderen skal altid kunne aftappes for kondensat.
Det anbefales at  

 lagerbeholderen forsynes med automatisk kondensataftapning.
Opbygning med  

 »tør« lagerbeholder bør foretrækkes.
Der henvises til DS/EN 1012,  

 part 1.
 Der kan også vælges et særskilt anlæg, der kun bruges til at fremstille  

 åndemiddelluft.
Placering af kompressor og luftindtag Kompressoren anbringes i et særskilt, velventileret rum efter  

 leverandørens anvisninger.
Luftindtaget skal være placeret således, at det er fri for forurening, fx  

 fra procesanlæg, røg eller udstødningsgasser.
Det skal vurderes, om bygninger  

 og terrænforhold danner »lommer« af forurening.
En placering over  

 tagniveau vil i de fleste tilfælde være nødvendig.
Olietyper Det er vigtigt, at der anvendes en olietype, som opfylder  

 kompressorleverandørens krav, og som er egnet til det pågældende anlæg.
Hvis  

 det er muligt, bør der kun bruges olie, der er vurderet med hensyn til  

 kraknings- og affaldsstoffer.
Eksempler på forurening fra kompressorenheder Kulilte (CO), kultveilte (CO2) og nitrøse gasser kan stamme fra  

 overophedede kompressorcylindre ved forbrænding af smøreolien.
 Oliearosoler kan stamme fra smøreolien.
Luftbehandlingssystemer Et filtersystem opbygges normalt af 2 typer filtre og forskellige former  

 for tørringsenheder.
Alle filtre skal monteres som anvist af leverandøren.  

 Forkert montering ødelægger filtrenes effektivitet.
Filtertyper Partikelfiltre  er virksomme over for både faststofpartikler, fx  

 støv og rust, mikroorgsnismer og væskepartikler (aerosoler), fx vand og olie.
 OBS!  Partikelfiltre fjerner ikke nogen form for dampformig  

 forurening, heller ikke vanddamp.
 Filtrene leveres normalt med trykfaldsindikator fra leverandøren.
 Kulfiltre  er virksomme over for rester af smøreolie på dampform  

 og forskellige former for lugtstoffer i åndemiddelluften.
 OBS!  Kulfiltre skal beskyttes mod olie- og vandaerosoler ved  

 hjælp af partikelfiltre.
 OBS!  Kulfiltre fjerner ikke stoffer som fx kulilte, kultveilte,  

 nitrøse gasser og formaldehyd.
Efterkølere og køle- og adsorptionstørrere Disse enheder kan enkeltvis eller i kombination anbringes i tilslutning  

 til kompressoren.
De kan fjerne vand fra luften og kan benyttes som en  

 forbehandling af luften, inden den »går videre« til behandling i  

 partikelfilteret og adsorptionstørreren.
Leverandørens anvisninger vedr.  

 tilgangs- og omgivelsestemperaturer skal overholdes.
Distributionssystemer Distributionssystemet udføres bedst i rustfrie stålrør eller eventuelt  

 varmforzinkede rør.
Rørenes gevindender bør samles med paktape (teflon) eller  

 med pakgarn og paksalve, som ikke nedbrydes.
 Efter installation og større ændringer af distributionssystemet skal  

 eventuelle skæreolierester og anden forurening fjernes ved en udvaskning af  

 rørsystemet med efterfølgende tørring.
Koblinger til åndemiddelluftsystemet skal være forskellige fra  

 arbejdsluftsystemets koblinger.
Derved undgås, at slanger til arbejdsluft  

 benyttes til åndemiddelluft.
Slangerne skal være af en lugtfri type og må ikke afgive skadelige dampe  

 eller gasser.
Slangerne skal være så stive, at lufttilførslen ikke spærres,  

 hvis der trædes på dem.
Lufttilførslen må heller ikke kunne spærres ved knæk  

 på slangerne.
 Der henvises til DS/EN 139, 270.
Dimensionering og justering Anlægget skal være dimensioneret således, at der altid er den mængde luft  

 til rådighed, som de anvendte åndedrætsværn kræver ifølge brugsanvisningen.  

 Luftmængden tilpasses i øvrigt brugerens fysiske belastning.
Kompressorernes kapacitet bør være så stor, at overophedning undgås.
Der  

 kan eventuelt installeres rækkefølgevælgere.
 Luftens trykdugpunkt skal alle steder ligge under omgivelsernes  

 temperatur, således at den relative fugtighed ikke overskrider 50%. Derved  

 undgås kondensvand i distributionssystemet og dermed mindskes risikoen for  

 korrosion og for vækst af mikroorganismer.
 Luftens temperatur før filtrering til åndemiddelluft må ikke være højere  

 end den, filterleverandøren foreskriver (normalt 21-26 grader C).
Oliefrie kompressorer Denne type anlæg kan også bruges til både arbejdsluft og åndemiddelluft.  

 Da der ikke ved disse kompressortyper er olie i kompressionskammeret, dannes  

 der under normale forhold ikke nogen forurening fra selve komprimeringen.
Det kan dog ikke udelukkes, at der kan dannes plastpartikler og  

 nedbrydningsprodukter, som med luftstrømme kan komme ud i rørsystemet.
Dette  

 forekommer dog kun, hvis der sker overophedning af en slidt kompressor.
 Bortset fra ovennævnte, gælder i øvrigt de samme forhold som for de  

 oliesmurte og olieindsprøjtede kompressorer.
Mobile anlæg Disse kompressorer kan også være både olieindsmurte, olieindsprøjtede og  

 oliefrie.
De kan være eldrevet eller drevet af en forbrændingsmotor.
Ofte er  

 det samme kompressor, som bruges til levering og åndemiddelluft.
Som beskrevet ovenfor er det meget vigtigt, at luftindtaget placeres  

 således, at det er fri for forurening.
Dette er særlig vigtigt, når det er en  

 forbrændingsmotor, der driver kompressoren.
 Distributionssystemets slanger skal også for mobile anlæg opfylde de  

 tidligere nævnte krav til slanger.
OBS!  Filtrene skal altid anbringes lodret.
Hvis filtre lægges  

 vandret, kan de miste deres virkning, hvis der er olie og vand i filterhuset.
Kontrol og vedligehold af anlæg Et velfungerende anlæg kræver jævnlig eftersyn, kontrol og vedligehold,  

 herunder rengøring.
Leverandørens anvisninger herom skal følges.  

 Arbejdsgiveren skal sørge for, at serviceeftersyn af anlægget foretages af  

 leverandøren eller anden sagkyndig, og kontrol og vedligehold varetages enten  

 af disse eller af virksomheden selv.
Hvis virksomheden kontrollerer anlægget,  

 er det en god ide kun at lade en eller to personer varetage disse opgaver,  

 afhængigt af virksomhedens størrelse.
 Kontrol og vedligehold omfatter bl.a.:
 - analyse af åndemiddelluften med jævne mellemrum ved udtag for  

 åndemiddelluft normalt en gang årligt.
- skift af filtre efter leverandørens anvisninger.
Filtre skal dog altid  

 skiftes, hvis der konstateres forureninger i åndemiddelluften eller ved  

 forøget trykfald over partikelfilter - forbrug og skift af smøreolie i kompressoren - funktionskontrol af drænventiler til kondensaftapning - at der ikke sker overbelastning af kompressoren, fx ved overvågning af  

 kompressionstemperaturen - systemtræthed - forurening af rørsystemer, vandudskillere og ventiler for olie, vand,  

 mikroorganismer, korrosionsprodukter m.v.
- luftens temperatur før filtrering skal følge leverandørens anvisninger,  

 normalt 21-26 grader C - luftens trykdugpunkt - ventilationsforhold i kompressorrummet.
 En timetæller på kompressoren kan anbefales til styring af kontrol- og  

 vedligeholdelsesrutinerne.
 En driftsprotokol over anlægget bør indeholde følgende oplysninger:
- analyseresultater af luftkvaliteten - filterskift - forbrug og skift af smøreolie - luftmængde til brugere - funktionskontrol af drænventiler - besigtigelse af distributionssystemet for tæthed - reparationer - uregelmæssigheder - serviceeftersyn.
Jens Andersen BAGGRUND - Bekendtgørelse om brug af personlige værnemidler.
 - Bekendtgørelse om sikkerhedskrav m.v. til personlige værnemidler.
 - Bekendtgørelse om anvendelse af tekniske hjælpemidler.
 - Bekendtgørelse om indretning af tekniske hjælpemidler.
 - Bekendtgørelse om arbejdets udførelse.
 Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
 Ingen.
