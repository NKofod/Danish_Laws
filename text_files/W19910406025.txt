Ejer af glarmesterforretning gjorde gældende, at der skulle ydes  

 erstatning for goodwill i forbindelse med byfornyelsesbeslutning om  

 neddrivning af den ejendom.
Ejeren blev tilkendt erstatning for goodwill,  

 idet han blev sidestillet som lejere efter lejeloven.
 Erstatningen blev af overtaksationskommissionen forhøjet til 200.000  

 kr.
afsagt sålydende k e n d e l s e Den af Vejtaksationskommissionen for Århus amtsrådskreds II (syd) den 5.  

 apil 1991 afsagte kendelse, hvorved der blev fastsat erstatnng til glarmester  

  Ivan  Rosendal  Sørensen,  Højbjerg, i anledning af Århus kommunes  

 beslutning om nedrivning af nogle bygninger på ejendommen matr.nr. 273 af  

 Marselisborg, Århus Bygrunde, beliggende Holbergsgade 6-8, Århus C, i  

 forbindelse med gennemførelse af byfornyelse af området Frederiks  

 Alle-Holbergsgade-Wilstersgade-Ewaldsgade i Århus, er alene påanket af  

 lodsejeren.
I sagens behandling for Overtaksationskommissionen har foruden formanden,  

 landsdommer P.
Høy-Hansen, Viborg, det faste medlem, vurderingsmand E.
Holm  

 Nielsen, Ebeltoft, og den faste suppleant, gårdejer Kresten Møller, Albæk,  

 deltaget de udtagne kommissionsmedlemmer, Ole Laursen, Århus, og Svend Erik  

 Hyllested, Århus, medens kontorchef H.
Dahl, Roskilde, har fungeret som  

 sekretær for kommissionen.
 Efter at parterne har haft lejlighed til at redegøre for deres  

 standpunkter i skriftlige indlæg, har Overtaksationskommissionen den 27.  

 august 1991 foretaget besigtigelse af den omhandlede ejendom og ejerens nye  

 virksomhed og afholdt møde med parterne, der herunder har kunnet nedlægge  

 deres endelige påstande og nærmere begrunde disse.
 Lodsejeren har gentaget sin for Taksationskommissionen nedlagte påstand om  

 tilkendelse af en erstatning for tabt goodwill på 400.000 kr. med sædvanlig  

 procesrente fra den 1. april 1990, medens Byfornyelsesselskabet Danmark på  

 Århus kommunes vegne har påstået den indankede kendelse stadfæstet.
 Til støtte for deres påstande har parterne i det væsentlige gentaget de i  

 den indankede kendelse gengivne anbringender.
Lodsejern har herudover protesteret imod, at der kan være nogen  

 forpligtelse for ham til at bevise eller antageliggøre, hvor stor en del af  

 kundekredsen der er mistet eller kan forventes mistet, idet det netop for  

 glarmesterbranchen typisk er lang tid imellem kontakter mellem kunden og  

 glarmesteren.
Hertil kommer, at den flytning, der er sket af hans virksomhed  

 samtidig med køb af en anden virksomhed er en væsentlig ændring af  

 virksomhedens karakter, idet der som følge af, at den tilkøbte virksomhed  

 ligger i et industriområde, dels ikke findes nogen butik eller anden  

 tilsvarende naturlig kontakt med strøgkunder, og dels indeholder den tilkøbte  

 virksomhed en egentlig produktion af termoruder i modsætning til tidligere.
Lodsejeren må protestere imod, at det kan have betydning for udmålingen af  

 erstatningen for tabt goodwill, at han har købt en anden virksomhed, der  

 overhovedet ikke kan sammenlignes med hans tidligere virksomhed, og det er  

 således uden betydning, om han i begrænset omfang har mulighed for at bevare  

 en del af sin tidligere kundekreds eller ej.
Dette støttes på, at han ikke  

 skal stilles ringere, fordi han har valgt at købe en anden virksomhed af en  

 helt anden type, end hvis han som følge af ekspropriationen blot havde valgt  

 at lukke sin forretning, idet denne i så fald ikke ville blive tilkendt fuld  

 erstatning.
 Lodsejeren er derfor enig i dissensen i den afsagte kendelse, hvorefter  

 flytningen af virksomheden i meget væsentligt omfang medfører, at denne  

 skifter karakter fra at være en håndværksvirksomhed til en mere industrielt  

 præget virksomhed, hvorimod der ikke er noget grundlag for at antage, at  

 mindst halvdelen af kunderne må skønnes at være beholdt af ham, idet der ikke  

 kan antages at være nogen eksakt viden herom, før der er gået 3-4 år som  

 følge af, at kontakterne mellem glarmester og kunde typisk sker med  

 adskillige års mellemrum.
 Med hensyn til rentepåstanden gør lodsejeren gældende, at denne har  

 hjemmel i lov om renter ved forsinket betaling.
 Lodsejeren har under sagens behandling for Overtaksationskommissionen  

 forklaret, at han har mistet en væsentlig del af sin kundekreds i forbindelse  

 med flytningen, samt at »omsætningen« med Århus Universitet og ikke  

 nettofortjensten som anført i den indankede kendelse vedrørende denne kunde  

 har andraget omkring 80.000 kr.
 Overtaksationskommissionen skal udtale, at den i det hele kan tiltræde de  

 betragtninger, hvorom der ifølge kendelsen har været enighed i  

 Taksationskommissionen.
 Idet det må lægges til grund, at lodsejeren vil miste en ikke uvæsentlig  

 del af den kundekreds, der var knyttet til hans forretningslokaler i  

 Holbergsgade, uden at det i øvrigt nøjagtigt kan fastslås, hvor stor en del  

 af den daværende kundekreds han har kunnet bevare i sin nye virksohed, findes  

 erstatningen skønsmæssigt at burde fastsættes til 200.000 kr.
 Med den heraf følgende ændring vil kendelsen - idet bestemmelsen om  

 forretning af erstatningsbeløbet tiltrædes - være at stadfæste.
 Thi bestemmes:
 Den indankede kendelse om fastsættelse af erstatning til glarmester  Ivan  

  Rosendal  Sørensen,  Højbjerg, stadfæste med den ændring, at  

 goodwill-erstatningen fastsættes til 200.000 kr.
 I sagsomkostninger for begge kommissioner tilkendes der lodsejeren 18.000  

 kr.
Høy-Hansen E.
Holm Nielsen Kresten Møller O.
Laursen S.E.
Hyllested /H.
Dahl Underskriftens rigtighed bekræftes.
Overtaksationskommissionen for Århus m.fl. amtsrådskredse København, den 28. august 1991.
 P.K.V.
H.
Dahl.
Taks 10/90 U D S K R I F T a f kendelsesprotokollen for taksationskommissionen for Århus amts sydlige kreds MP/hs År 1991 den 5. april kl. 09.00 afsagde taksationskommissionen for Århus  

 amts sydlige kreds i sag nr.
sålydende K E N D E L S E I maj 1989 traf Århus kommune i medfør af lov om byfornyelse og  

 boligforbedring, lovbekendtgørelse nr. 501 af 21. juli 1987, som ændret ved  

 lov nr. 192 af 29. marts 1989 og ved lov nr. 322 af 24. maj 1989, beslutning  

 om byfornyelse af området Frederiks Allee, Holbergsgade, Wilstersgade og  

 Ewaldsgade i Århus C.
 Efter det opplyste blev byfornyelsesbesltuningen offentliggjort og  

 tinglyst på de berørte ejendomme, blandt andet ejendommen matr. nr. 273  

 Marselisborg, Århus bygrunde, beliggende Holbergsgade 6-8, Århus C,  

 tilhørende glarmester  Ivan  Rosendal  Sørensen,  Skåde  Højgårdsvej  87,  

  8270 Højbjerg.
 Som led i byfornyelsesbeslutningen bestemtes det blandt andet, at nogle  

 bygninger på den omtalte ejendom skulle nedrives, og at ejeren derfor skulle  

 rømme bygningerne senest d. 1. april 1990. Bygningerne indeholdt blandt andet  

 den af ejeren,  Ivan  Rosendal  Sørensen, drevne glarmestervirksomhed,  

 bestående af et butikslokale og et kontorlokale i forhuset og et værksted  

 samt et lager med mere i baghuset.
 Den 28. marts 1990 købte ejeren en anden igangværende  

 glarmestervirksomhed, beliggende Sylbækvej 27, Åbyhøj, for en købesum af  

 600.000,- kr., hvoraf 200.000,- kr. ifølge skødet var for goodwill.
 Ejeren flyttede efter købet sin egen glarmestervirksomhed fra Holbergsgade  

 6-8, Århus, til Sylbækvej 27, Åbyhøj, det vil sige en strækning på omkring  

 3-4 km.
 Byfornyelsesselskabet DANMARK S.M.B.S. forhandlede sideløbende på Århus  

 kommunes vegne med ejerens advokat, advokat Erik Aagaard Poulsen, Århus, om  

 ejerens krav på erstatning efter reglerne i byfornyelsesloven.
Forhandlingerne resulterede i, at der i februar/marts 1990 blev indgået  

 forlig mellem parterne om en samlet erstatning Erstatningsbeløbet under pkt.
II) omfattede blandt andet driftstab i  

 flytteperioden 51.000,- kr., og omkostninger herunder til advokat og revisor  

 53.800,- kr. og »ulemper« i forbindelse med flytning af  

 erhvervsvirksomheden 24.917,- kr..
Ejeren og Byfornyelsesselskabet DANMARK S.M.B.A. kunne imidletid ikke  

 blive enige om, hvorvidt ejeren efter gældende regler og praksis havde krav  

 på erstatning for mistet goodwill.
Ejerens advokat Erik Aagaard Poulsen  

 forelagde derfor spørgsmålet for Bygge- og Boligstyrelsen.
 Den 25. maj 1990 skrev Bygge- og boligstyrelsen blandt andet, at en  

 erhvervsdrivende ejer med hjemmel i byfornyelsesloven kan få erstatning for  

 tab af goodwill, hvis hans virksomhed kan sidestilles med de efter lejelovens  

 § 89 erhvervsbeskyttde virksomheder, det vil sige, hvis dens stedlige  

 forbliven i ejendommen er af væsentlig betydning og værdi.
 Advokat Erik Aagaard Poulsen rejste derefter over for  

 Byfornyelsesselskabet DANMARK S.M.B.A. krav om erstatning på 500.000,- kr.  

 for mistet goodwill ved flytning af ejerens glamestervirksomhed fra  

 Holbergsgade 6-8, Århus, til Sylbækvej 27. Åbyhøj.
 Den 19. novmeber 1990 skrev Byfornyelsesselskabet DANMARK S.M.B.A. til  

 advokat Erik Aagaard Poulsen at Århus kommune i henhold til  

 byfornyelseslovens § 36, stk. 2., havde truffet den afgørelse helt at afvise  

 ejerens krav om erstatning for tab af goodwill.
 Den 10. december 1990 indbragte advokat Erik Aagaard Poulsen i henhold til  

 byfornyelseslovens 36, stk. 6, jfr. stk. 5, kommunalbestyrelsens afgørelse  

 for taksationskommissionen.
 Ved skrivelse af 18. december 1990 anmodede Byfornyelsesselskabet DANMARK  

 S.M.B.A. på Århus kommunes vegne taksationskommissionen om at afgøre, om  

 ejeren har krav på erstatning for tab af goodwill, og i bekræftende fald,  

 hvor stor erstatningen skal være.
Taksationskommissionen I taksationssagens behandling har formanden, dommer E.
Breum, Grenaa, og  

 de af ham udpegede kommissionsmedlemmer tidligere amtsrådsmedlem Niels  

 Jensen, og landinspektør Hans Lunde deltaget.
 Retsassessor Mogens Pedersen, Grenaa, har medvirket som sekretær.
 Taksationskommissionen har den 15. marts 1991 besigtiget ejendommen  

 Holbergsgade 6-8, Århus, og ejendommen Sylbækvej 27, Åbyhøj.
 Taksationskommissionen har samme dag afholdt møde med parterne.
Regnskabsoplysninger Ejerens revisor har udarbejdet en oversigt over blandt andet ejerens  

 skatepligtige overskud for årene 1987, 1988 og 1989.
 Ifølge bilaget var de skattepligtige overskud således:
Reguleret for renteresultat, investerngsfondhenlæggelser og  

 lagernedskrivning/regulering var de tilsvarende tal for Parternes påstande Ejeren har nedlagt påstand om, at han i erstatning for mistet goodwill  

 tilkendes 400.000,- kr. med tillæg af sædvanlig procesrente fra d. 1. april  

 1990 til betaling sker, samt at der tilkendes ham forhøjede sagsomkostninger.
 Byfornyelsesselskabet DANMARK S.M.B.A. har på vegne Århus kommune  

 principalt nedlagt påstand om frifindelse, subsidiært om, at der tilkendes  

 ejeren en mindre goodwillerstatning, end han har krævet, og med pligt til  

 tilbagebetalng, dersom han indenfor 3 år åbner forretning indenfor samme  

 branche i Århus midtby, og mest subsidiært, såfremt ejerens påstand tages til  

 følge, at der knyttes en sådan tilbagebetalingspligt til erstatningen.
Forklaringer Der er afgivet partsforklaring af ejeren, glarmester  Ivan  Rosendal  

  Sørensen,  Højbjerg, og dennes revisor Ove Søndergård, Viby.
Ejeren har forklaret, at han startede som selvstændig glarmester den 1.  

 august 1983, da han købte en glarmestervirksomhed, der havde ligget i  

 kvarteret i to generationer.
Efter at ejeren havde overtaget virksomheden  

 arbejdede den tidligere ejer fortsat i virksomheden på deltidsbasis indtil  

 flytningen til Sylbækvej.
Herudover var der indtil flytningen beskæftiget en  

 glarmestresvend.
Mens virksomheden blev drevet fra adressen i Holbergsgade,  

 arbejdede ejeren hovedsagelig personligt på værkstedet og passede sideløbende  

 butikken og kontorarbejdet.
Virksomheden beskæftigede sig inden flytningen  

 ikke med nybyggeri, men kun med større og mindre reparationsarbejder.
Der kom  

 mange private kunder i butikken, der skuller have foretaget indramninger,  

 have udskiftet glasdele til akvarier, køleskabe og lignende, og mange af  

 sådanne kunder er senere vendt tilbage som »telefonkunder«, f.eks.  

 når de tidligere havde henvendt sig i butikken nu skulle have udskiftet en  

 beskadiget rude.
Der var mange »telefonkunder«.
Sådanne kunder  

 havde ofte bopæl uden for centrum, men arbejdede i centrum.
Beliggenheden i  

 Holbergsgade var fordelagtig, fordi der ikke er parkeringsmuligheder i  

 Frederiks Allee, og mange kører derfor ind i sidegaderne, herunder  

 Holergsgade, for at parkere og er derfor blevet opmærksom på virksomheden.  

 Der er flere andre glarmesterforretninger i området.
Kunderne inden for  

 postnummerområdet 8000 udgår 67% af kundegrundlaget optalt efter  

 fakturakopier på det sidste år før flytningen.
Han havde inden flytningen en  

 relativ stor kunde, der ca. har bidraget med 1/12 af omsætningen i 1990. Den  

 næststørste kunde har bidrageet med højest 1/60 af omsætningen i 1990. Ejeren  

 håber han bevarer den nævnte største kunde (Århus Universitet) uanset  

 flytningen, men herudover vil næppe mange af kunderne fra Holbergsgade  

 anvende hans virkosmhed på Sylbækvej, og nye tilsvarende kunder vil han ikke  

 opnå, idet den nye virksomhed ligger i et decideret industrikvarter uden  

 butik.
Den nye virksomhed beskæftiger sig som noget nyt for ejeren med  

 produktion af termoruder.
I en glarmestervirksomhed er det umuligt, medmindre  

 man ser det over en meget lang årrække, at påvise om kunderne flytter med,  

 idet der for de fleste kunder er år imellem, at de har brug for en  

 glarmester.
Ejerens revisor Ove Søndergård har forklaret, at han blev revisor for  

 ejeren i forbindelse med købet af virksomheden på Sylbækvej.
Denne virksomhed  

 flyttede fra Silkeborgvej tæt ved centrum ud i industrikvarteret for nogle år  

 siden.
Virksomheden havde været en god forretning, mens den lå på  

 Silkeborgvej, men efter flytningen mistede virksomheden halvdelen af  

 omsætningen.
Noget tilsvarende er i et vist omfang konstateret og må  

 forventes med ejerens flytning, men revisoren regner med, at de to halverede  

 virksomheder tilsammen kan give ejeren et fornuftigt levebrød.
Parternes anbringender Ejeren har til støtte for sin påstand anført, at der er tale om en  

 virksomhed, der i generationer har ligget og haft sin kundekreds i kvarteret,  

 der er tale om en virksomhed, der udfører reparationsarbejder, virksomheden  

 var klart i fremgang og var en virksomhed med butik, hvor der hovedsaglig var  

 tale om små og anonyme kunder.
Det er på denne baggrund helt åbenbart, at  

 virksomheden ville have været erhvervsbeskyttet, hvis der havde været tale om  

 et lejemål, og dermed har ejeren et tilsvarende krav på goodwillerstatning.  

 Efter de foreliggende regnskabstal var virksomhedens goodwill, det vil sige,  

 det beløb virksomheden kunne være solgt for 400.000,- kr.. Ejeren har  

 endvidere til støtte for kravet henvist til at goodwillen efter en  

 skattemæssig beregning skulle ansættes til, og hvad goodwillen efter den  

 tidligere lejeretlige praksis skulle fastsættes til.
Byfornyelsesselskabet DANMARK S.M.B.A. har på vegne Århus kommune gjort  

 gældende, at virksomheden ikke ville have været erhvervsbeskyttet, hvis der  

 havde været tale om et lejemål, idet den væsentligste del af kundegrundlaget  

 må antages at være »telefonkunder« eller faste kunder med kendte  

 adresser eller egentlige engangskunder.
Med hensyn til den subsidiære og mest  

 subsidiære påstand har århus kommune dels henvist til principperne i  

 lejelovens § 91 og til, at det må antages, at ingen køber ville have givet  

 400.000,- kr. for en sådan glarmestervirksomhed, og dels gjort gældende, at  

 det er en forudsætning for, at kommunen overhovedet skal yde erstatning, at  

 det må anses godtgjort, at ejeren har lidt et tab.
Som sagen er oplyt har  

 ejeren ikke godtgjort, at han har lidt eller kommer til at lide et tab,  

 endsige af den angivne størrelse.
Taksationskommissionen udtaler Efter det oplyste vil sagen være at behandle i overensstemmelse med  

 reglerne i bekendtgørelse af lov om byfornyelser og boligforbedring nr. 498  

 af 28. juli 1990 kapitel 4, og i medfør § 36, stk. 5, tillige i  

 overensstemmelse med lov om offentlige veje, herunder § 51, samt tillige i  

 overensstemmelse med principperne i lejelovens §§ 88-91.
 Taksationskommissionen finder, at den omhandlede glarmestervirksomheds  

 stedlige forbliven i ejendommen har været af ret væsentlig betydning og værdi  

 for virksomheden.
 Som følge heraf findes ejeren i henhold til byfornyelsesloven og  

 princippet i lejelovens § 89 at have krav på erstatning for eventuelt mistet  

 goodwill i forbindelse med den påtvungne fraflytning.
 Erstatningen for mistet goodwill findes passende - og i overensstemmelse  

 med sædvanlig boligretspraksis - at kunne fastsættes til 1-års  

 nettofortjeneste beregnet efter gennemsnittet af de sidste 3 års  

 skatteregnskaber, men alene beregnet af den del af sagsøgerens  

 nettofortjenste, der vedrører kunder, som sagsøgeren mister på grund af den  

 påtvungne fraflytning.
 Som sagen er oplyst, kan det ikke med fornøden sikkerhed afgøres, hvor  

 mange kunder sagsøgeren mister og dermed hvor stor nettoindtægt han mister  

 pr. år.
 Det må antages, at nogle af sagsøgerens kunder er engangskunder.
 Det må endvidere antages, at sagsøgeren mister en ukendt del af sin  

 kundekreds og bevarer en anden ukendt del af kundekredsen, fordi han har  

 etableret en ny glarmestervirksomhed inden for en begræsnet afstand af få  

 kilomester fra den tidligere glarmestervirksomhed, omend nu i et  

 industrikvarter og ikke som tidligere i udkanten af et forretningskvarter.
Taksationskommissionsmedlemerne B.
Breum og Niels Jensen udtaler:
 Ejeren har ikke tilvejebragt oplysninger om de enkelte faste kunders  

 bopæl/arbejdsplads, og om den hidtidige nettofortjenste for så vidt angår de  

 enkelte faste kunder, bortset fra, at han har oplyst at en af hans kunder er  

 Århus Universitet, og at hans årlige nettofortjeneste hidrørende fra denne  

 kunde måske har andraget omkring 80.000,- kr..
 Det kan ikke på nogen måde bebrejdes ejeren, at han ikke ved hjælp af sin  

 samling af udstedte fakturaer har tilvejebragt de nævnte oplysninger, men på  

 den anden side må det bevismæssigt komme ham til skade, at han ikke har gjort  

 det, eftersom taksationskommissionen i mangel af eksakte oplysninger er nødt  

 til at »skønne« på det foreliggende grundlag.
 Som sagen er oplyst finder vi, at ejeren i ikke ubetydeligt omfang har  

 mulighed for at bevare sin kundekreds, hvorved bemærkes, at der ikke ses at  

 være holdepunkter for at antage, at ejeren mister f.eks. Århus Universitet  

 som kunde eller mister andre gode kunder, som bor/arbejder nærmere  

 virksomhedens nye adresse end virksomhedens gamle adresse.
 Efter de foreliggende oplysninger finder disse to kommissionsmedlemmer, at  

 erstatningen for mistet goodwill i dette tilfælde passende kan fastsættes til  

 100.000,- kr.
 Kommissionsmedlem Hans Lunde udtaler:
Flytningen af virksomheden medfører i meget væsentlig omfang, at  

 virksomheden skifter karakter fra en håndværksvirksomhed til en mere  

 industrielt præget virksomhed.
Den nye virksomhed må antages i det mindste  

 for halvdelens vedkommende at være etableret ved køb af en bestående  

 virksomhed.
Herudover finder jeg det ubetænkeligt efter besigtigelsen og  

 efter de afgivne forklaringer at lægge til grund, at ejeren mister mindst  

 halvdelen af sin hidtidige kundekreds.
På denne baggrund finder jeg, at  

 erstatningen for mistet goodwill bør fastsættes til 200.000,- kr.
 Alle kommissionsmedlemmer udtaler:
 Da kommissionens afgørelse forudsætter at ejeren i vidt omfang bevarer sin  

 kundekreds i Århus midtby, træffes der ikke bestemmelse om tilbagebetaling af  

 erstatningen for det tilfælde, at ejeren inden for kortere eller længere tid  

 påny flytter virksomheden tilbage til Århus C.
 Der findes ikke grundlag for at tilkende ejeren en højere forrentning end  

 den i lov om offentlige veje § 63 omhandlede, det vil sige 1% mere end  

 nationalbankens diskonto pr. den 1. april 1990, hvorved bemærkes, at  

 byfornyelsesloven ikke ses at indeholde bestemmelser om forrentning, og at  

 der ikke ses at tilkomme ejeren højere forrentning f.eks. efter renteloven  

 end efter lov om offentlige veje § 63, som normalt gælder for  

 taksationssager.
 Renter tilkendes fra den 1. april 1990 i overensstemmelse med parternes  

 påstande derom.
 Det pålægges Byfornyelsesselskabet DANMARK S.M.B.A. på Århus kommunes  

 vegne at betale sagsomkostninger til ejeren med 10.000,- kr.
 Der afsiges kendelse i overensstemmelse med flertallets votum, jfr. foran.
 Thi bestemmes:
 Byfornyelsesselskabet DANNMARK S.M.B.A. på Århus kommunes vegne skal til  

  Ivan  Rosendal  Sørensen uden unødigt ophold betale i erstatning for mistet  

 goodwill vedrørende glarmesterforretningen Holbergsgade 6-8, Århus C,  

 100.000,- kr., tillige med en årlig rente, der udgør 1% mere en den diskonto,  

 der er fastsat af Danmarks Nationalbank pr. den 1. april 1990, til betaling  

 sker.
 Byfornyelsesselskabet DANNMARK S.M.B.A. på vegne Århus kommune skal til  

 ejeren  Ivan  Rosendal  Sørensen uden unødigt ophold betale sagsomkostninger  

 med 10.000,- kr.
Byfornyelsesselskabet DANNMARK S.M.B.A. skal endvidere betale de med  

 kommissionssagens behandling forbundne omkostninger efter opgørelse fra  

 taksationskommissionens formand. ........................ B.
Breum  

 kommissionsformand Udskriftens rigtighed bekræftes.
Taksationskommissionen for Århus amts sydlige kreds Strandvejen 19, 8400 Ebeltoft den 5. april 1991 Helle Sørensen ass.
