 Forskrifterne er udfærdiget i medfør af § 11, stk. 2, i lov nr. 98 af 12.  

 marts 1980 om skibes sikkerhed m.v., jfr. industriministeriets bekendtgørelse  

 nr. 362 af 5. august 1980 om fastsættelse af tekniske forskrifter om skibes  

 bygning og udstyr m.v.
Generelt Disse forskrifter, som er baseret på Skibstilsynets meddelelser F,  

 Forskrifter for bygning og udstyr m.v. for mindre erhvervsfartøjer, udbygger  

 bestemmelserne deri og skal derfor anses som en overbygning til disse regler.
 De i det efterfølgende anvendte numre refererer til de i Meddelelser F  

 anvendte.
3. Syn og prøver Hele det pågældende afsnit udgår og erstattes af følgende:
3.10 Synsterminer Efter det lovpligtige 1. hovedsyn skal fartøjer underkastes periodisk  

 hovedsyn med mellemrum af højst 48 måneder regnet fra sidste hovedsyn.
3.20 Prøver I forbindelse med 1. hovedsyn:
 For første fartøj af en ny konstruktion/serie foretages endvidere:
 En opretning fra intervaller på ca. 10 grader vil blive anset som  

 tilfredsstillende.
5. Stabilitet Hele det pågældende afsnit udgår og erstattes af følgende:
5. Stabilitet og flydeevne 5.10 Intakt stabilitet Der skal udføres beregninger, der påviser, at de for skibe på 20 BRT og  

 derover i »Retningslinier for fiskeskibes stabilitet« gældende  

 kriterier med følgende ændringer og tilføjelser er opfyldt.
Stabiliteten skal  

 være positiv til 180 grader.
Der skal udarbejdes lastekonditioner for let  

 skib samt alle forekommende operative konditioner, herunder overisning.
De  

 stabilitetsoplysninger, der udarbejdes til førerens brug, skal i tillæg til  

 de i retningslinierne angivne oplysninger også omfatte en angivelse af  

 rulningstiden for hver af de beregnede konditioner.
 Der foretages krængningsprøve for hvert enkelt fartøj.
 Der skal foretages en supplerende undersøgelse af stabilitetsforholdene  

 ved anvendelse af anerkendte »vejrkriterier«, eksempelvis de  

 »russiske kriterier«.
5.20 Flydeevne Flydeevnen, der skal beregnes for den for tilfældet mest ufordelagtige  

 lastekondition, skal beregnes på basis af konkrete permeabiliteter og skal  

 sikres ved anvendelse af faste, godkendte opdriftsmidler.
Flydeevnen skal  

 være tilstrækkelig til at sikre, at skibet med samtlige rum under dækket åbne  

 til søen flyder i en opret stilling med et minimumsfribord på 76 millimeter  

 og ikke trimmer mere fremover, end at reserveopdriftsvolumenet foran for  

 flydecenteret er mindst lige så stort som reserveopdriftsvolumenet agter  

 herfor.
Usymmetrisk fyldning må ikke kunne forekomme, og eventuelle  

 krydsfyldningsanordninger skal være selvvirkende, og en udligning skal ske  

 inden for et tidsinterval, der ikke overstiger 2 minutter.
Under udligningen  

 må krængningen på intet tidspunkt overstige 7 grader.
5.30 Lækstabilitet Ved anvendelse af en anerkendt beregningsmetode skal der ved en af  

 direktoratet anerkendt institution foretages beregninger, der godtgør, at  

 fartøjet i beskadiget stand i sluttilstanden har en metacenterhøjde på  

 minimum 0,30 m.
 Der skal som forudsætning for beregningerne regnes med følgende  

 skadestilfælde:
 Sluttilstanden skal være opnået inden for et tidsinterval på 2 min. regnet  

 fra det tidspunkt, da styrehuset blev vandfyldt.
6. Indretning af opholdsrum Hele det pågældende afsnit udgår og erstattes af følgende:
6.10 Redningsrum og styrehus Der skal arrangeres adgang for båre til redningsrum, hvor der skal  

 forefindes mulighed for passende placering og fastgørelse.
Skarpe hjørner og  

 kanter må undgås i størst mulig udstrækning, og hvor dette er uundgåeligt,  

 skal der anbringes en polstring.
Håndgreb skal opsættes langs alle gangveje,  

 og hvor der ikke forefindes siddemuligheder.
 Siddepladser i redningsrum skal være forsynet med seler.
 Fastgørelsespunkter for livliner skal opsættes, hvor det er nødvendigt.
 Det elektriske system for lys skal være således indrettet, at der kan  

 arrangeres »natlys«.
 Der skal til føreren monteres en stol, der er justerbar.
 Der skal arrangeres mekanisk ventilation til redningsrum og styrehus med  

 min. 15 luftskift pr. time.
 Afkast kan arrangeres som naturlig ventilation.
 Opvarmning må kun foregå ved elektrisk energi og/eller motorkølevand.
 I styrehusfronten skal mindst 2 af vinduerne være forsynet med  

 vinduesviskere.
 Det skal ved anvendelse af varmetråde eller andet arrangement sikres, at  

 de to nævnte ruder samt mindst en siderude i hver side er frost- og dugfri.
 Styrehuset skal være selvlænsende.
 Der skal så vidt muligt arrangeres adgang til styrehus udefra gennem  

 dørsluse.
 Hvis der arrangeres fast udkigsplads, skal der etableres talerør til  

 styrehuset.
6.20 Storesrum Rum, der anvendes til opbevaring af grej af enhver art, indrettes med  

 hylder med slingreribber og pauner med hængslede lemme, der skal kunne sikres  

 i lukket stilling.
 7. Generelle bestemmelser for arrangement m.v.
7.10 Styrearrangement 7.19 Tilføjes som nyt punkt.
Styremaskinen skal være hydraulisk virkende og forsynet med to stempler,  

 der hver for sig skal være dimensioneret til sammen og hver for sig at kunne  

 dreje roret.
Der skal arrangeres separat krafforsyning fra en fælles  

 servopumpe til hver cylinder.
Som reservestyring skal der indbygges manuelt  

 betjent pumpe i styresøjlen.
Endvidere skal rorstammen føres vandtæt op  

 gennem dæk for påsætning af en nødrorpind af passende længde.
 Cross-over ventiler for det hydrauliske system for anvendelse af  

 nødstyring placeres i styrehus.
7.30 Rorarrangement 7.31 Følgende tilføjes:
 Ved dimensioneringen af ror og rorstammen skal fartøjets største hastighed  

 (V) forøges til det dobbelte af den i forbindelse med projekteringen  

 beregnede.
7.60 Skanseklædning 7.61 Følgende tilføjes:
 Der må ikke arrangeres skanseklædning.
7.80 Fortøjningsbeslag 7.81 Følgende tilføjes:
 Der skal forefindes mindst 2 stk. fortøjningsbeslag samt kraftig pullert  

 for og 2 stk. agter samt slæbekrog eller andet arrangement beregnet til  

 slæbning agter.
 7.83 Udgår og erstattes af følgende:
 Hvert beslag skal sammen med sin befæstigelse kunne optage et horisontalt  

 træk i længderetningen på mindst 1,3 x P.
8. Bestemmelser for »heldækkede« fartøjer 8.10 Skodder 8.11 Udgår og erstattes af følgende:
 Der skal arrangeres dobbelsskrog i størst muligt omfang samt forpeakskod,  

 maskinrumsskod og skod mellem styremaskinrum og maskinrum.
 Skodder skal udføres vandtætte.
 8.12 Følgende tilføjes:
 Hvis der arrangeres luge i nævnte skodder, skal de udføres vandtætte og  

 være forsynet med påskriften »Skal holdes lukket i søen, må kun åbnes  

 ved passage«.
8.50 Vinduer Hele det pågældende afsnit udgår og erstattes af følgende:
 Vinduesarealerne skal begrænses til det absolut nødvendige, og der må ikke  

 forekomme lysåbninger til rum under dæk.
 Der skal anvendes hærdet glas eller lignende materiale med tilsvarende  

 styrke og egenskaber.
 Glastykkelserne i mm må ikke være mindre end det, som angives i  

 efterfølgende tabel:
 Vinduer skal isættes i faste rammer, som udføres i en styrke og med  

 befæstigelser, der svarer til det dobbelte af normal standard.
8.60 Ventilationsåbninger 8.61 Følgende tilføjes:
 Det skal sikres, at det ved placeringen af ventilationsåbningerne og  

 eventuelt ved anvendelse af vandfælder og automatisk virkende lukkemidler  

 undgås, at der trænger vand ind i fartøjet.
 10. Ankerudrustning m.v.
 10.21 Følgende tilføjes:
 Der skal forefindes 2 ankre, der skal være af en type, der er beregnet til  

 lægt vand og sandbund.
 Det største af ankrene skal placeres i klys eller på slidske, således at  

 det er klar til udsætning og indhaling.
Udsætningen og indhivningen af hovedankeret skal foregå ved anvendelse af  

 et hydraulisk spil, der kan betjenes fra styrehuset.
Det skal desuden være  

 muligt at foretage manuel betjening af spillet.
11. Fremdrivningsmaskineri 11.10 Generelle bestemmelser Følgende tilføjes:
 Ved fremdrivningsanlæg forstås fremdrivningsmotor, gear, propelleraksel,  

 propeller, startudstyr, manøvreudstyr, brændstofsystem, kølesystem,  

 smøresystem, overvågningsudstyr og øvrigt nødvendigt udstyr for at sikre  

 fremdriften.
 11.13 Tilføjes som nyt punkt.
 Fremdrivningsanlæg skal kunne arbejde kontinuerligt ved gentagne rulninger  

 indtil 140 grader (70 grader til hver side) og med et trim på 20 grader.
11.20 Motorrum 11.21 Følgende tilføjes:
 Fremdrivningsmotor, gear, startsystem, brændstofsystem, kølesystemer,  

 smøresystemer samt nødvendigt udstyr for sikker fremdrift skal installeres i  

 et særskilt rum.
11.30 Fremdrivningsmotor 11.31 Følgende tilføjes:
 Fartøjet skal være forsynet med mindst to fremdrivningsanlæg.
 Udfald af et fremdrivningsanlæg må ikke kunne hindre fortsat fremdrift og  

 manøvreevne.
 BB og SB fremdrivningsanlæg skal i princippet være identiske.
 11.33 Udgår og erstattes af følgende:
 Der må ikke anvendes brændstof med et flammepunkt på under 60 grader C.
 11.37 Tilføjes som nyt punkt.
 Hvis fremdrivningsmotoren er direkte eller indirekte kølet ved saltvand  

 (kølkøling undtaget), skal det godtgøres, at motoren ved normal ydelse kan  

 køre i mindst 5 min. uden salt-kølevand.
11.40 Propeller og propelleraksler Hele det pågældende afsnit udgår og erstattes af nyt punkt.
11.41 Propeller og aksler skal være dimensioneret i overensstemmelse med  

 et anerkendt klassifikationsselskabs gældende regler, svarende til mellemste  

 isklasse.
Propellerne skal være anbragt i »semidyser«.
11.80 Isolering 11.82. Udgår og erstattes af følgende:
 Alle trykolierør og slanger skal være afskærmet.
11.90 Ventilation af motorrum 11.99 Tilføjes som nyt punkt.
 Ventilationssystemet skal være udført med et effektivt arrangement, der  

 automatisk lukker for ventilationsafkast under krængning udover 70 grader.
12. Motorrumsinstallationer 12.10 Startsystem 12.11 Følgende tilføjes: Start, stop og regulering af maskinanlæggene skal  

 kunne foretages fra styrepladsen.
 12.13 Udgår og erstattes af følgende:
 Alle motorer skal være således indrettet, at igangsætning sker ved  

 anvendelse af elektrisk energi.
 12.14 Udgår og erstattes af følgende:
 Der skal for hvert fremdrivningsanlæg findes mindst 2 af hinanden  

 uafhængige akkumulatorbatterier, der hurtigt og let ved fast arrangement  

 (omskiftelige kabler tillades ikke) kan tilsluttes såvel start- som  

 ladearrangement, og som hver især er i stand til uden fornyet opladning at  

 levere energi til 6 starter.
 12.15 Følgende tilføjes:
Hvert fremdrivningsanlæg skal være udstyret med et automatisk virkende  

 ladeapparat.
Startbatterierne i et fremfrivningsanlæg skal ved hjælp af en  

 omskifter kunne oplades fra et andet fremdrivningsanlæg.
12.40 Brændstoftanke 12.47 Følgende tilføjes:
 Brændstoftankes udluftningsarrangement skal hindre, at der slipper olie ud  

 i tilfælde af kæntring.
12.50 Brændstofsystem Afsnittet tilføjes følgende:
 Hvert fremdrivningsanlægs brændstofbeholdning skal være størst mulig, dog  

 mindst til 20 timers drift ved 100 procents belastning.
 Interne ledninger imellem brændstoftanke hørende til samme  

 fremdrivningsanlæg kan tillades.
 Pumpning af brændselsolie fra et fremdrivningsanlæg til et andet må kun  

 kunne foretages ved hjælp af en håndpumpe.
 Sugerøret i tanken skal være placeret således, at tanken kun kan tømmes  

 ned til 100 mm over fremdrivningsanlæggets normale sugning.
 12.52 Udgår og erstattes af følgende:
 Der må ikke forefindes fjernbetjente hurtiglukkerventiler i  

 brændstofsystemet.
 12.59 Følgende tilføjes:
 Der skal forefindes et arrangement til hindring af luftdannelse i  

 brændstofsystemet.
12.60 Udstødssystem Der skal forefindes et arrangement til hindring af vandindtrængning i  

 udstødsrøret.
12.70 Kølevandssystem og søforbindelser Tilføjes som nye punkter.
 12.78 Kølevandspumper skal være selvansugende.
 12.79 Systemer for indirekte køling skal være forsynet med et passende  

 antifrostudstyr.
14. Gasanlæg Afsnittet udgår og erstattes af følgende:
14.10 Generelt 14.11 Gasinstallationer må ikke forefindes.
15. Brandslukning 15.10 Brandslukningsudstyr.
 Afsnittet udgår og erstattes af følgende:
 15.11 Der skal forefindes mindst 2 godkendte ABC-ildslukkere, hver på  

 mindst 6 kg, for hvert fremdrivningsanlæg.
 15.12 Ildslukkerne skal være ophængt ved nedgangen til motorrummene.
 15.13 I redningsrum skal der desuden forefindes 1 godkendt ABC-ildslukker  

 på mindst 6 kg, anbragt umiddelbart inden for indgangen.
 15.14 For hvert motorrum skal der være installeret et fast halon-anlæg med  

 tilhørende automatisk brandmeldeanlæg.
 Afsnit 19, 20 og 21. Fartsområder og udrustning.
 De nævnte afsnit udgår og erstattes af de »Særlige bestemmelser«  

 side 11, 12 og 13.
Afsnit 26, 27, 28, 29, og 30. Konstruktion De nævnte afsnit udgår og erstattes af følgende:
 Ved dimensionering af skroget, overbygninger m.v. skal reglerne fra et af  

 de anerkendte klassifikationsselskaber benyttes, idet det dog skal  

 forudsættes, at den dimensionerede belastningsfaktor fordobles, og at de  

 krævede prøver udføres i overensstemmelse hermed.
 Opdriftsmidler, der indgår i skrogets opdrift, skal være af en godkendt  

 type og skal fortrinsvis være anbragt i lukkede rum.
Særlige bestemmelser for redningsfartøjer Navigering m.v.
 Foruden de for et lastskib over 20 tons i indenrigs fart foreskrevne  

 midler til navigering m.v. skal et kystredningsfartøj være forsynet med  

 følgende:
a.
Et radarapparat af egnet type.
b.
Et egnet ekkolod.
c.
Et elektronisk stedbestemmelsesudstyr egnet til navigering i  

 kystfarvande, f.eks.
Decca-navigator.
d.
Mindst to egnede lyskastere til brug ved eftersøgnings- og  

 redningsoperationer om natten.
e.
En dagsignallampe.
 f. »Den internationale signalbog« med tilhørende flag samt  

 »Samling af Maritime Standardudtryk«.
g.
En egnet kikkert.
h.
Mindst 2 orange røgsignaler og 6 hvide stjerneraketter til visning af  

 de i Skibstilsynets meddelelser »B«, kap.
V,§ 16, litra a, anførte  

 signaler for søredningsenheder.
i.
Om natten kan kystredningsfartøjet, når det er i aktion, foruden de i  

 de internationale søvejsregler foreskrevne lanterner vise et blåt blinkende  

 lys.
 Redningsudstyr m.v.
 Foruden et redningsudstyr, der er foreskrevet for et lastskib over 20 tons  

 i indenrigs fart, skal et kystredningsfartøj være forsynet med følgende  

 redningsmidler:
a.
Udover redningsflåder, krævet i § 297 i bekendtgørelse nr. 173 af 21.  

 maj 1965, skal medføres redningsflåder i et sådant omfang, at  

 kystredningsfartøjet i alt medfører godkendte redningsflåder til samtlige  

 ombordværende personer i hver side af fartøjet.
 Redningsflåderne skal anbringes i borde, klar af lønning og rækværk på  

 ramper, der hælder 20 grader mod borde.
 Redningsflåderne må ikke være forsynet med hydrostatisk udløserrelæ.
b.
Hver ombordværende redningsmand skal være forsynet med en egnet  

 redningsdragt.
c.
Der skal medføres yderligere 6 godkendte faldskærmssignaler og 6  

 godkendte, røde håndblus, ialt 12 af hver.
Signalerne skal udskiftes ved  

 første lejlighed efter udløbet af 4 år, regnet fra fabrikationsdatoen.
Særligt udstyr a.
Kystredningsfartøjet skal i hver side være forsynet med en  

 redningszone, hvori gelænder kan åbnes for at lette reddedes ombordstigning.
I redningszonen skal der kunne udhænges et egnet entringsnet, der, når  

 udhængt, rækker fra dækket til mindst 1 meter under vandlinien.
Den nederste  

 del af entringsnettet skal være forsynet med ballast, således at den synker  

 under vandoverfladen.
 Redningszonen, dækket ved redningszonen, samt vandet rundt om  

 redningszonen skal kunne belyses.
b.Kystredningsfartøjet skal være effektivt affendret.
Affendringen skal  

 imødegå, at fartøjet lider overlast, når det løber langs siden af et andet  

 skib i hårdt vejr på åbent hav.
c.
Kystredningsfartøjet skal være forsynet med et slæbearrangement.  

 Slæbekrogen og dens anbringelse skal opfylde bestemmelserne herom i  

 »Skibstilsynets Meddelelser« nr. 209. Slæbekrogen skal være anbragt  

 så langt foran for hækken, at redningsfartøjet bevarer sine styreegenskaber  

 under bugsering.
d.
Fartøjet skal være forsynet med en effektiv megafon.
e.
Der skal forefindes to ca. 4 meter lange bådshager, samt en ca. 4 meter  

 lang stage forsynet med en passende ring ca. 50 cm i diameter.
f.
Til brug ved ombordtagning fra vandet af livløse personer skal fartøjet  

 være udrustet med et egnet hejsemiddel.
g.
Der skal medføres et godkendt linekastningsapparat med 4 projektiler og  

 4 liner.
Projektilerne skal fornys ved første lejlighed fra  

 fabrikationsdatoen.
h.
Fartøjet skal medføre kasteliner, fortøjningsudstyr og slæbetrosser i  

 nødvendigt omfang.
i.
Til brug ved overføring af personer, pumpeudstyr m.v. mellem et  

 forulykket skib og redningsfartøjet eller til brug ved helikopteroperationer,  

 skal medføres en egnet flåde eller egnet båd.
 Lægemidler m.v.
a.
Redningsfartøjet skal medføre medicin og lægemidler m.v. i henhold til  

 tillæg 1 til nærværende forskrifter.
b.
Der skal medføres en hejsebåre af egnet type.
c.
Der skal medbringes et passende antal uldne tæpper eller lignende til  

 brug for reddede personer.
d.
Der skal forefindes mulighed for tilberedning af varme drikke eller  

 varm suppe til reddede personer.
Radioudstyr Et kystredningsfartøj skal være udrustet med følgende radioudstyr:
a.
Et Simplex mellembølgeradiotelefonianlæg med kunstantenne (200 watt  

 P.E.P.) b.
To maritime VHF-anlæg.
c.
Et fuldatomatisk bilradiotelefonanlæg.
d.
Et bærbart VHF-anlæg med mindst tre kanaler (6 og 16 samt en  

 havnetjenestekanal).
e.
En mellembølgepejler med 2182 kHz (pejleren bør have fast indstilling  

 på eller let kunne indstilles på 2182 kHz).
f.
En maritim VHF-pejler med 121.5 MHz (flyfrekvens).
 Nævnte udstyr skal strømforsynes fra skibets reservestrømforsyning eller  

 strømforsynes på en sådan måde, at strømforsyningen sikres bedst muligt.
Særlige bestemmelser a.
Alt maskineri, herunder elektriske komponenter og udstyr, skal kunne  

 fungere under og efter en 360 grader rulning.
Alt skal være fast anbragt og  

 forsvarligt fastgjort under hensyntagen til de påvirkninger, fartøjet kan  

 forventes udsat for.
b.
Al udrustning skal være anbragt i dertil indrettede skabe, aflukker  

 eller holdere, og ingen udrustning må være anbragt løst om bord.
c.
Uden på alle skabe og aflukker for udrustning samt ved holdere skal  

 være anbragt skilte, der på hensigtsmæssig måde fortæller, hvilke  

 udrustninger der findes i skabet, eller hvilken udrustningsdel holderen er  

 bestemt for.
d.
Ingen udrustning må stuves i maskinrum eller styremaskinrum.
e.
Betjeningsforskrifter for maskineri, udrustning m.v. skal forefindes om  

 bord.
f.
Et kystredningsfartøj skal males i stærk synlig farve.
Straffebestemmelse Overtrædelse af foreskrifterne kan i medfør af § 28 i lov om skibes  

 sikkerhed m.v. straffes med bøde eller hæfte.
Ikrafttræden Forskrifterne træder i kraft den 1. september 1984.
