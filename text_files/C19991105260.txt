Vejledning om indførelse af nye  

 behandlinger i sundhedsvæsenet I.
Indledning Sundhedsstyrelsen finder anledning til at redegøre  

 for lovgivningens bestemmelser i relation til ibrugtagning af nye  

 behandlinger, herunder hvornår der bør foreligge en formaliseret  

 videnskabelig forsøgsplan og  ske anmeldelse til det videnskabsetiske  

 komitésystem.
Af Lægelovens krav om omhu og  

 samvittighedsfuldhed kan udledes, at evt. ændringer i  

 behandlingsprincipper skal ske på et fagligt forsvarligt grundlag og  

 på baggrund af fornøden information til patienterne og disses  

 samtykke.
Hensynet til den enkelte patient  kan ikke i en konkret  

 behandlingssituation tilsidesættes af andre hensyn, heller ikke  

 videnskabelige hensyn til at opnå ny viden til gavn for fremtidens  

 patienter.
Lov om et videnskabsetisk komitésystem m.v.  

 fastsætter, at  der skal ske en videnskabsetisk komitévurdering  

 af forskning/forsøg, hvori mennesker indgår, før  

 forskning/forsøg kan iværksættes.
For  

 lægemiddel-afprøvninger gælder herudover særlige  

 regler efter Lægemiddelloven, hvilket falder uden for denne  

 vejlednings rammer.
Sundhedsvæsenet befinder sig i en konstant  

 omstillingsproces pga. den videnskabelige og teknologiske udvikling.
I den  

 kliniske enhed (sygehusafdeling, praksis m.v.) afspejler dette sig bl.a. i,  

 at behandlingsprincipper justeres eller at nye behandlinger indføres.  

 Dette forudsætter en ofte kompliceret afvejning af teoretisk rationale,  

 kontrollerede videnskabelige undersøgelser og kliniske erfaringer, set  

 i lyset af de faglige og teknologiske ressourcer man råder over i den  

 kliniske enhed.
Det er bl.a. kendetegnende for god klinisk praksis, at  

 etablerede behandlingsmetoder løbende underkastes en kritisk vurdering  

 og erstattes af andre i de tilfælde, hvor fagligt veldokumenterede og  

 bedre alternativer findes.
Sådanne overvejelser kan falde forskelligt  

 ud, afhængig af faglig fortolkning og vægtning af videnskabelig  

 dokumentation og kliniske erfaringer.  Endvidere vil overvejelsen ofte  

 gå på at indføre noget nyt, som endnu ikke er  

  dokumenteret at være bedre, men hvor den foreliggende dokumentation  

 med varierende styrke indicerer, at dette er tilfældet.
En evt.  

 ibrugtagning får herved et vist, uundgåeligt  

 forsøgsmæssigt islæt.
Hvor der er tale om  

 væsentlige, principielle ændringer i behandlingspraksis,  

 bør der i sådanne situationer ske en videnskabelig formalisering  

 af fremgangsmåden.
Sundhedsstyrelsen har udarbejdet nedenstående  

 retningslinjer for, hvorledes nye behandlinger kan tages i brug under  

 overholdelse af lovgivningens krav.
Dette sker på baggrund af  

 drøftelser med Den Centrale Videnskabsetiske Komité,  

 Sundhedsministeriet og Forskningsministeriet.
II.
Hvornår indførelse af en ny behandling bør ske  

 i et formaliseret forsknings-/forsøgsregi og  anmeldes til det  

 videnskabsetiske komité-system II.a   Problemstilling med eksempler Ved indførelse af en behandling, hvor man  

 ønsker at opnå ny viden om behandlingens værdi - viden som  

 vil kunne generaliseres uden for den kliniske enheds eget regi - tales om et  

 hypoteseafprøvende og generelt videnserhvervende formål.  

  Aktiviteten falder dermed ind under lovgivningens forsøgsbegreb.
 Det vil i de fleste tilfælde ikke volde vanskelighed  

 at afgøre, om  ibrugtagning af en ny behandling falder ind under det  

 videnskabelige forsøgsbegreb med  anmeldelsespligt til den  

 videnskabsetiske komité,  eksempelvis, hvor det drejer sig om et helt  

 nyt behandlingsprincip, som ikke er klinisk prøvet af andre, men  

 støttes af resultater fra grundforskning eller teknologisk udvikling.  

 Eller hvor en behandling er prøvet og dokumenteret af andre, men hvor  

 der alligevel for at belyse særlige problemstillinger gås frem  

 efter en på forhånd udarbejdet protokol for på systematisk  

 måde at sammenligne behandlingen med en anden behandling.
For eksempel vil en kirurgisk afdeling ibrugtage en ny  

 teknik, som andre har udviklet, til operation for lyskebrok.
Det er allerede  

 videnskabeligt dokumenteret, at metoden er forbundet med en meget lav  

 hyppighed af brokrecidiv.
Der foreligger imidlertid ikke en direkte  

 videnskabelig sammenligning mellem den nye metode og den, der hidtil har  

 været i brug i afdelingen.
Man beslutter at foretage sin egen  

 prospektive sammenligning som et led i indførelse af den nye metode.  

 Fordelingen sker eksempelvis ved lodtrækning, og der foretages på  

 systematisk måde observationer med henblik på at henføre  

 behandlingsforskelle til de opnåede resultater.
Det planlagte  

 forsøg er begrundet i kravene til at teste en hypotese og  

 således ikke i hensynet til den konkrete patient.  Her er det  

 indiskutabelt, at dette først skal vurderes og godkendes af den  

 videnskabsetiske komité.
Der vil imidlertid også forekomme mindre klare  

 situationer.
Dette problem illustreres af, at nogle taler om en  

  "gråzone":  Der indføres noget nyt, fordi dette fagligt  

 vurderes som formentligt bedre end den hidtidige praksis, men der er  

 utilstrækkelig klinisk dokumentation - reelt lader man det komme an  

 på en prøve.
Ibrugtagningen sker uden for et formaliseret  

 forsøgsregi og anmeldes derfor ikke.
I sådanne situationer  

 tilsiger forsøgsbegrebet efter Sundhedsstyrelsens opfattelse, at  

 afdelingen burde have anvendt et formaliseret og dermed anmeldelsespligtigt  

 forskningsregi.
Eksempelvis sker der en væsentlig udvidelse af  

 indikationen for en bestemt endoskopisk teknik.
Man har hidtil undgået  

 at anvende den hos en bestemt patientkategori af begrundet frygt for  

 væsentligt øget komplikationsrisiko hos disse patienter.
Det  

 vurderes efter nøje overvejelse, at indgrebet nu i kraft af bedre  

 rutine kan udføres på en sådan måde, at grundlaget  

 for den hidtidige reservation formentlig ikke længere er til stede.
Man  

 tænker sig på et senere tidspunkt at foretage en retrospektiv  

 opgørelse, som kan bekræfte eller afkræfte dette, og  

 publicere resultaterne heraf.
Men man iværksætter ikke et  

 prospektivt forsøgsregi og finder derfor ikke grundlag for at anmelde  

 fremgangsmåden.
Reelt tester man her en hypotese, og opnår en ny  

 viden, som ville kunne generaliseres ud over afdelingens eget regi.
Det  

 afgørende er ikke, at det prospektive forskningsdesign kan  

 undværes, men at der er et væsentligt element af faglig  

 usikkerhed angående behandlingens fordele og ulemper sammenlignet med  

 det alternativ, man ellers ville have tilbudt patienten.
Hvis der er et  

 sådant væsentligt usikkerhedselement,  sker der reelt ved den nye  

 metodes anvendelse en hypotesetestning, og  erfaringerne vil være  

 generaliserbare uden for afdelingens regi.
Dette kan efterfølgende  

 føre til berettiget kritik af fremgangsmåden.
En patient vil  

 forståeligt kunne føle at have været genstand for  

 forsøg.
Der bør  i sådanne situationer altid fra starten  

 ske en videnskabelig formalisering af fremgangsmåden og dermed  

 anmeldelse til den videnskabsetiske komité.
I fortolkningen af publicerede kliniske  

 undersøgelser vil der næsten altid indgå et induktivt  

 element, d.v.s. undersøgelsens resultater overføres i et vist  

 omfang fra ét køn til det andet, fra én etnisk gruppe  

 til andre, fra én aldersgruppe til en anden (eksempelvis fra voksne  

 til store børn), etc.  Uden dette element af generalisering ville der  

 ikke kunne ske reel praktisk udnyttelse af andres erfaringer.
Omvendt  

 bør man, som ovenstående eksempel viser, være  

 opmærksom på, om generaliseringen evt. er så  

 vidtgående, at den reelt fører til testning af en ny hypotese.  

 Man må således gøre sig klart, om det i princippet kunne  

 være en publikationsværdig nyhed, hvis den anlagte fortolkning  

 (generalisering af andres fund) efterfølgende i lyset af de kliniske  

 erfaringer blev underbygget.
II.b   Patienten som "mål" og som "middel" Hvor der foreligger et - implicit eller eksplicit -  

 hypoteseafprøvende og vidensgenererende element i relation til valg af  

 behandlingsmetode, bliver patienten i relation til behandlingen ikke blot et  

 "mål", men også et "middel", nemlig et middel til opnåelse  

 af ny viden.
Der er således ikke - specielt ikke set med patientens  

 øjne - et klart og entydigt sammenfald mellem patientens konkrete  

 interesse i et godt behandlingsresulat og lægens interesse i  

 behandlingens anvendelse.
Det er dette, som nødvendiggør en  

 videnskabsetisk vurdering af fremgangsmåden, og dermed at  

 fremgangsmåden formaliseres og anmeldes.
II.c   Kriterier for indførelse af ny behandling i formelt  

 forsøgsregi På baggrund af ovenstående principielle  

 overvejelser, som man i den kliniske enhed altid bør gøre sig i  

 relation til indførelse af ny behandling, kan der peges på nogle  

 enkle regler for, hvornår man bør  formalisere ibrugtagningen af  

 en ny behandling i en videnskabelig protokol, som skal anmeldes til det  

 videnskabsetiske komitésystem:
i Hvor der ikke foreligger kontrollerede  

 undersøgelser eller overbevisende kliniske erfaringer, som  

 fører til, at behandlingen fagligt må anses for dokumenteret  

 bedre end det eksisterende alternativ.
 Hvis sådanne undersøgelser eller kliniske  

 erfaringer ikke foreligger, vil   erfaringerne i den kliniske enhed med den  

 nye behandling på de valgte indikationer, såfremt de blev gjort  

 systematisk op, selvsagt repræsentere original ny viden, som kan  

 generaliseres ud over afdelingens egne rammer.
i Hvor der i relation til den nye behandlings  

 indførelse iværksættes andre undersøgelser eller  

 procedurer, end det fagligt skønnes indiceret for opnåelse af  

 det bedst mulige behandlingsresultat og forsvarlig efterkontrol af  

 helbredstilstanden Eksempelvis hvor patienter indkaldes til ekstra  

 kontrolundersøgelser herunder prøvetagning eller udfyldelse af  

 skemaer, uden at der findes indikation for dette i patientens egen  

 situation.
i I tvivlstilfælde kan der rettes henvendelse  

 til den lokale videnskabsetiske komité.
III.
Hvornår indførelse af en ny behandling ikke  

 kræver et formaliseret forsknings-/forsøgsregi og derfor ikke  

 skal anmeldes til det videnskabsetiske komitésystem III.a   Problemstilling Hvor et velbegrundet fagligt skøn tilsiger, at en  

 ny behandling er dokumenteret bedre end det eksisterende alternativ,  

 repræsenterer behandlingens ibrugtagning hverken implicit eller  

 eksplicit en hypoteseafprøvning, og der genereres ikke original ny  

 viden.
Der er derfor ikke grund til at formalisere indførelsen af den  

 nye behandling i et videnskabeligt regi.
Det faglige valg og den tilgrundliggende faglige  

 skønsudøvelse bygger på afvejning af foreliggende  

 videnskabelig o.a. evidens.  Dette sker under ansvar for lægelovens  

 bestemmelser om omhu og samvittighedsfuldhed, og det faglige skøn vil  

 kunne efterprøves efter sundhedsfaglige kriterier Valg af behandling kan - også selvom den faglige  

 begrundelse er i orden -  i nogle tilfælde efterfølgende vise  

 sig uhensigtsmæssig fx på grund af uforudset mange komplikationer  

 eller mindre succesrate, end det måtte forventes.
Heraf følger  

 nødvendigheden af en god kvalitetskontrol To væsentlige elementer er derfor: det faglige  

 beslutningsgrundlag og den faglige opfølgning (kvalitetskontrol).
III.b   Vedr. beslutningsgrundlaget God klinisk praksis omkring ibrugtagning af nye  

 behandlinger uden for forskningsregi er bl.a. kendetegnet ved, at en  

 række elementer i varierende grad indgår i grundlaget for og  

 proceduren omkring en behandlings indførelse.
Det drejer sig om i En faglig afvejning, på baggrund af foreliggende  

 dokumentation, af den påtænkte nye behandlings forudseelige  

 fordele og ulemper/risici for patienterne sammenlignet med fordele og  

 ulemper/risici ved afdelingens hidtidige behandling i En afklaring af indikationerne for den nye behandling  

 (fx in- og/eller eksklusionskriterier) i En vurdering af den kliniske enheds faglige,  

 ressourcemæssige og organisatoriske forudsætninger i relation til  

 de krav, som den nye behandling stiller i En vurdering af, om der er behov for at  

 iværksætte særlige foranstaltninger i den kliniske enhed,  

 eksempelvis uddannelse/praktisk træning af sundhedspersoner, justering  

 af arbejdsgange, eller om der er behov for justeringer i samarbejdet med  

 andre afdelinger/specialer omkring behandlingen i En vurdering af  hvilke kliniske parametre der ville  

 være egnede til at belyse, om det går patienterne, som det  

 forventes i den kliniske enhed i En stillingtagen til, i hvilket omfang der skal ske  

 systematisk opfølgning/kontrol af tilstanden hos patienterne (intern  

 kvalitetskontrol) Eksempel: På et sygehus har man hidtil opereret for  

 cerebronasale fistler med rhinolikvorré (forårsaget af defekter  

 i basis cranii) via frontobasal kraniotomi.
Der er bl.a. risiko for  

 infektion, postoperativ blødning, beskadigelse af hjernens pandelap og  

 betydelig risiko for samsidigt evt. dobbeltsidigt tab af lugtesans.  I de  

 seneste år har flere udenlandske afdelinger publiceret resultater af et  

 langt mindre omfattende indgreb, som anvender ekstrakraniel, endonasal adgang  

 med en høj succesrate og minimal komplikationsfrekvens.  Fagligt  

 vurderes det nye alternativ på den baggrund at være dokumenteret  

 bedre end afdelingens hidtidige praksis.
 Det vurderes endvidere, at den fornødne tekniske  

 rutine er tilstede, idet man gennem flere år har anvendt endoskopisk  

 endonasal teknik ved operation for bihulelidelser.
 Overgangen til den nye behandling forudsætter  

 endvidere et nært samarbejde mellem den neurokirurgiske og den  

 oto-rhino-laryngologiske afdeling, hvorfor behandlingsprincipper og praktiske  

 rutiner udformes og planlægges i en arbejdsgruppe med  

 repræsentanter for begge afdelinger.
Endelig besluttes det at kontrollere operationsresultatet  

 endoskopisk flere gange postoperativt indtil 12 måneder efter  

 operationen, herunder med komplikations-registrering.
Som standard for  

 vurdering af resultater og komplikationer vælges resultaterne af en  

 større publiceret serie, hvor de faglige og ressourcemæssige  

 forudsætninger og indikationsstillelsen vurderes at ligne afdelingens  

 egne forudsætninger og valg af indikationer.
 Efter Sundhedsstyrelsens opfattelse tilsiger god klinisk  

 praksis, at de faglige overvejelser angående sådanne  

 væsentlige og principielle ændringer i behandlingspraksis  

 nedfældes i et beslutningsnotat, som opbevares i  den kliniske enhed  

 (afdeling, praksis m.v.).
III.c   Vedr. kontrol af behandlingens kvalitet En kvalitetskontrol sigter ikke på at opnå ny  

 viden om behandlingens værdi, men afprøver den kliniske enheds  

 funktion.  Dette betyder, at den opnåede viden som hovedregel ikke vil  

 være generaliserbar ud over den kliniske enheds egne rammer.
Hvis den  

 faglige vurdering af metodens fordele bekræftes, er dette ikke i sig  

 selv original ny viden.  Der bør i relation til væsentlige,  

 principielle ændringer i behandlingspraksis altid  

 iværksættes en kvalitetskontrol.
 En god kvalitetskontrol bygger på:
i Et valg af egnede målbare standarder for kvalitet  

 (resultatparametre, komplikationsparametre) i En opfølgning af den enkelte patient, hvor de  

 valgte kvalitetsmål afspejles i En systematik for dataregistrering, som muliggør  

 evaluering af resultater for hele gruppen af patienter i En løbende sammenligning mellem den kliniske  

 enheds resultater og de opstillede kvalitetsmål fx hyppighed af en  

 bestemt komplikation i En analyse af årsagerne til evt. fundne  

 afvigelser mellem egne erfaringer og de opstillede mål i En relevant reaktion.
Hvis resultaterne er  

 dårligere end forventet, drages de  relevante faglige konsekvenser - om  

 fornødent ophøres med behandlingen Som hovedregel kræver kvalitetskontrol ikke, at der  

 i relation til den enkelte patient foretages andre undersøgelser m.v.,  

 end det der alene tilsiges ud fra et hensyn til god behandling,  

 opfølgning og efterbehandling af patienten.
IV.
Særlige behandlingssituationer En læge kan i en konkret situation anvende en ny behandling hos en  

 patient, hvor  formålet er at give patienten den efter lægens  

 vurdering bedste behandling i den konkrete situation.
Denne vurdering  

 udøves under lægens ansvar efter lægelovens bestemmelser  

 om omhu og samvittighedsfuldhed og forudsætter et særligt  

 indgående informeret samtykke.
Et sådant individuelt  

 behandlingsforsøg kan også omfatte behandlinger hvor det  

 faglige og videnskabelige erfaringsgrundlag er spinkelt, hvilket eksempelvis  

 kan komme på tale, hvor andre behandlinger har været  

 prøvet eller må undlades af særlige grunde - evt. som en  

 sidste udvej.
I disse situationer skal der ikke ske anmeldelse til den  

 videnskabsetiske komité, jf. her at det af bemærkningerne til  

 Lov om et videnskabsetisk komitésystem fremgår, at der  

ikke skal ske anmeldelse af "forebyggelse, diagnostik og behandling i  

 konkrete situationer eller over for konkrete individer/patienter, hvor  

 formålet alene er at opnå en forbedring af disses  

 livskvalitet".
V.
Information og samtykke Ved anvendelse af nye behandlinger, såvel i  

 forskningsmæssigt regi, som uden for et sådant, er der en  

 skærpet informationspligt.
Der henvises i denne forbindelse til  

 Sundhedsstyrelsens vejledning af 16. september 1998 om information og  

 samtykke m.v. samt til Forskningsministeriets kommende  vejledning om  

 information og samtykke ved inddragelse af forsøgspersoner i  

 biomedicinske forskningsprojekter og om anmeldelse og bedømmelse af  

 forskningsprojekter i det videnskabsetiske komitésystem.
VI.
Sammenfatning I relation til væsentlige og principielle  

 justeringer af behandlingsprincipper i den kliniske enhed herunder  

 indførelse af en ny behandling, bør der altid ske en  

 overvejelse af følgende:
i Om dokumentationen for behandlingens værdi er  

 tilstrækkelig, eller om der tillige indgår et væsentligt  

 vidensgenererende og hypoteseafprøvende element.
Hvis det  

 sidstnævnte er tilfældet, skal fremgangsmåden formaliseres  

 som et videnskabeligt forsøg, der skal anmeldes til den  

 videnskabsetiske komité. Afgørende er således, om der  

 foreligger kontrollerede undersøgelser eller overbevisende kliniske  

 erfaringer, som fører til, at den nye behandling fagligt må  

 anses for dokumenteret bedre end den gamle.
i I det faglige skøn skal der indgå overvejelse  

 af den kliniske enheds faglige og ressourcemæssige forudsætninger  

 for at implementere det nye og iværksættelse af fornødne  

 foranstaltninger fx vedrørende optræning, arbejdsgange,  

 samarbejde mellem specialer/afdelinger.
i Ved indførelse af en ny behandling skal der  

 iværksættes hensigtsmæssig kvalitetskontrol.
En  

 kvalitetskontrol sigter ikke på at opnå ny viden om behandlingens  

 værdi, men tester den kliniske enheds funktion.
Der skal derfor ikke  

 ske anmeldelse til den videnskabsetiske komité.
i Hvor en kvalitetskontrol viser, at den kliniske enheds  

 resultater afviger fra de opstillede mål, skal der drages de  

 fornødne faglige konsekvenser heraf.
i I konkrete, individuelle behandlingssituationer kan en  

 uprøvet eller utilstrækkeligt dokumenteret behandling fortsat  

 anvendes, hvor denne patients tarv tilsiger det, uden at dette kræver  

 formaliseret forsøgsregi.
Dette sker under lægens ansvar efter  

 lægeloven.
