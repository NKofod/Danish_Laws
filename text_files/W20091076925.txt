Ankestyrelsens principafgørelse 234-09 om arbejdsskade - erhvervssygdom - passiv rygning - lungekræft Resume:
 Ankestyrelsen afviste at anerkende lungekræft som følge af passiv rygning som enerhvervssygdom.
 Ankestyrelsen har behandlet to sager om anerkendelse af lungekræft som følge af passiv rygning.
 I sag nr. 1havde udsættelsen for passiv rygning ikke været tilstrækkeligt langvarig.
 Isag nr. 2havde den daglige udsættelse i det meste af perioden ikke været tilstrækkelig stor.
 I begge sager var lungekræften opstået kort tid efter relevant udsættelse for passiv rygning.
 Love:
Lov om arbejdsskadesikring - lovbekendtgørelse nr. 848 af 7. september 2009 - § 5 og § 7 Bekendtgørelser:
Arbejdsskadestyrelsens bekendtgørelse nr. 94 af 4. februar 2009 om fortegnelse over erhvervssygdomme - Sagsfremstilling:
Sag nr. 1 (j.nr.: 1213669-09) En mand havde været udsat for passiv rygning i perioden 1966-1970, hvor han arbejdede i et relativt lille rum sammen med 4-5 rygere.
I perioden 1970-1993 røg alle hans kolleger, men der var tale om store rum, som var ventilerede.
Han var dog udsat for passiv rygning i frokoststuen og under ugentlige møder.
I perioden 2000-2005 var han udsat for passiv rygning, idet kollegerne røg i hans arbejdsrum, når de holdt pauser.
 Manden var ikke selv ryger.
 Manden fik konstateret lungekræft i 2008.
 Arbejdsskadestyrelsen traf den 10. juni 2009 afgørelse om afvisning af anerkendelse af sygdommen efter fortegnelsen over erhvervssygdomme samt afslag på forelæggelse for Erhvervssygdomsudvalget.
 Afgørelse:
 Ankestyrelsen afviste at anerkende lungekræft som følge af passiv rygning.
Ankestyrelsen vurderede, at den daglige udsættelse for passiv rygning ikke havde været så stor, at det kunne være årsag til lungekræften.
Ankestyrelsen lagde vægt på, at udsættelsen for passiv rygning ikke havde varet hele dagen.
 Lungekræft som følge af passiv rygning er omfattet af fortegnelsen over erhvervssygdomme, men efter medicinsk dokumentation skal der være tale om en massiv daglig udsættelse for passiv rygning gennem mange år.
 Der skal desuden gå cirka 10 år fra udsættelsen for passiv rygning, til lungekræften bryder ud.
 Ankestyrelsen kom således til samme resultat som Arbejdsskadestyrelsen.
