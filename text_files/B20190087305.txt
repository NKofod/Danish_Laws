Bekendtgørelse om ændring af bekendtgørelse om gebyr for autorisation m.v. af visse sundhedspersoner § 1 I bekendtgørelse nr. 241 af 11. marts 2010 om gebyr for autorisation m.v. af visse sundhedspersoner, som ændret ved bekendtgørelse nr. 953 af 26. juni 2018 og bekendtgørelse nr. 1621 af 18. december 2018, foretages følgende ændringer:
 1. I § 1 indsættes efter stk. 4:
 »Stk. 5. Styrelsen for Patientsikkerhed opkræver et gebyr på kr. 1.155,00 for meddelelse af autorisation som ambulancebehandler, jf. § 70 c, stk. 1, i lov om autorisation af sundhedspersoner og om sundhedsfaglig virksomhed.
Stk. 6. Styrelsen for Patientsikkerhed opkræver et gebyr på kr. 1.380,00 for meddelelse af tilladelse til at betegne sig som ambulancebehandler med særlig kompetence eller paramediciner, jf. § 70 d, stk. 1 og 2, i lov om autorisation af sundhedspersoner og om sundhedsfaglig virksomhed.« 2. I § 1, stk. 3, indsættes efter nr. 12 som nyt nummer:
 »13) optometrist, jf. lovens § 68, stk. 2,«.
 Nr. 13-15 bliver herefter nr. 14-16.
§ 2 Bekendtgørelsen træder i kraft den 28. august 2019.
