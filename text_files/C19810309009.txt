 I henhold til § 9 i arbejdsministeriets bekendtgørelse nr. 212 af 11. maj  

 1978 fører arbejdsdirektøren tilsyn med kassernes anvisnings-/ og  

 henvisningsvirksomhed i overensstemmelse med reglerne i § 88 i lov om  

 arbejdsformidling og arbejdsløshedsforsikring m.v.
 Tilsynet omfatter kassens administration af de regler for  

 formidlingsvirksomheden, som er foreskrevet i cirkulære om samarbejde mellem  

 AF og de anerkendte arbejdsløshedskasser, der har opnået ret til anvisning af  

 /henvisning til arbejde af ledige medlemmer (AF-cirkl. nr. 161/78, AK-cirkl.  

 nr. 53/78 af 23. juni 1978), og cirkulære om formidlingsarbejdet i  

 arbejdsløshedskasser, der har fået tilladelse til at anvise/henvise ledige  

 medlemmer (AF-cirkl. nr. 44/80, AK-cirkl. nr. 12/80 af 29. februar 1980).
 Tilsynet administreres dels som et centralt tilsyn og dels som et  

 regionalt tilsyn.
 Til brug for det centrale tilsyn skal arbejdsformidlingskontorerne hvert  

 år indberette en statistik over omfanget af kassernes formidlingsvirksomhed.
 Ved særlig skrivelse skal regionskontorerne endvidere fremsende en årlig  

 redegørelse over erfaringerne fra samarbejdet med kasser, der medvirker ved  

 formidlingen af ledige medlemmer.
 Endelig indgår klager, der i henhold til bekendtgørelsens § 10 indberettes  

 for arbejdsdirektøren, som et led i det centrale tilsyn.
 Det regionale tilsyn udøves af arbejdsformidlingskontorerne i forbindelse  

 med det tilsyn, der iøvrigt føres med kassernes administration af  

 arbejdsløshedsforsikringen.
P.
D.
V.
