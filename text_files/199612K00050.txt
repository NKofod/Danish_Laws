Nr LSF 50 Forslag til Lov om søfartsuddannelse Fremsat af erhvervsministeren (Mimi Jakobsen) den 30. oktober 1996 Vedtaget ved tredjebehandling den 18. december 1996 Lov nr. 16 af 13/01/1997 Kapitel 1 Lovens område § 1. Loven omfatter uddannelse af:
 1) Navigatører.
 2) Enhedsmandskab.
 3) Skibskokke, cateringpersonale m.fl.
 4) Fiskere.
Uddannelsessteder § 2. Erhvervsministeren bemyndiges til at oprette skoler,  

 øvelsesskibe, skoleskibe og kurser til gennemførelse af de i § 1 nævnte  

 uddannelser.
 Stk. 2. Uddannelsen kan endvidere ske på andre skoler,  

 øvelsesskibe, skoleskibe eller kurser, der godkendes af Søfartsstyrelsen.
 Driften af skoler m.v.
 § 3. Søfartsstyrelsen forestår driften af de skoler,  

 øvelsesskibe, skoleskibe og kurser, der oprettes af erhvervsministeren, samt  

 de skoleskibe, som staten ejer eller lejer til brug for søfartsuddannelsen.
 Stk. 2. Til driften af skoler, øvelsesskibe, skoleskibe eller  

 kurser godkendt i henhold til § 2, stk. 2, kan der ydes tilskud fra staten,  

 såfremt der efter erhvervsministerens skøn er tilstrækkeligt behov for  

 vedkommende undervisning.
 Stk. 3. Søfartsstyrelsen fastsætter regler om betaling for  

 aflæggelse af eksamen for fritidssejlere og regler om betaling for eksamen.
Tilsyn med undervisning § 4. Søfartsstyrelsen fører tilsyn med undervisningen på de i § 2  

 nævnte skoler, øvelsesskibe, skoleskibe og kurser.
Søfartens uddannelsesråd § 5. Erhvervsministeren nedsætter et uddannelsesråd for  

 søfartsuddannelserne.
Rådet består af en af ministeren udnævnt formand samt  

 et antal medlemmer, der omfatter repræsentanter for de interesserede  

 organisationer inden for søfart og fiskeri.
Erhvervsministeren udnævner  

 medlemmerne af rådet efter indstilling af de pågældende organisationer.  

 Endvidere kan ministeren tilforordne repræsentanter for Søfartsstyrelsen,  

 skolernes forstandere, lærere samt de studerende.
Stk. 2. Uddannelsesrådet afgiver udtalelse i spørgsmål, der af  

 erhvervsministeren forelægges rådet vedrørende søfartsuddannelse.
Udtalelse  

 fra rådet skal indhentes i spørgsmål om væsentlige ændringer i  

 søfartsuddannelsen.
Rådet kan selv optage uddannelsesspørgsmål til behandling  

 og afgive indstilling herom til ministeren.
 Stk. 3. Erhvervsministeren fastsætter rådets forretningsorden.
Kapitel 2 Uddannelse af navigatører § 6. Forberedelse til eksaminer, der foreskrives aflagt af  

 navigatører i handels- og fiskeskibe, afholdes på navigations- og  

 skipperskoler, der indstiller de studerende til de nautiske eksaminer.
Stk. 2. Søfartsstyrelsen fastsætter under iagttagelse af bindende  

 internationalt vedtagne bestemmelser regler om 1) adgang til at blive optaget på navigations- og skipperskolerne, 2) undervisningens tilrettelæggelse, indhold og omfang, herunder hvilke  

 fag der skal undervises i som forberedelse til de enkelte eksaminer, og 3) eksamensordninger.
 § 7. Søfartsstyrelsen fastsætter nærmere bestemmelser om  

 forberedelse og indstilling til prøver og eksaminer for fritidssejlere.
 § 8. Søfartsstyrelsen nedsætter en eksamenskommission bestående af  

 en formand og mindst 3 medlemmer, som alle skal have bestået  

 skibsførereksamen og normalt have gjort tjeneste som navigatør i  

 handelsflåden i mindst 2 år.
 Stk. 2. Medlemmer af eksamenskommissionen må ikke være ansat ved  

 eller være medlem af bestyrelsen af skoler eller kurser, der forbereder til  

 de i § 6 omhandlede eksaminer.
 Stk. 3. Eksamenskommissionen forestår udarbejdelsen af  

 eksamensopgaver, afholdelse af eksaminer og udstedelse af eksamensbeviser.
 § 9. Søfartsstyrelsen beskikker censorer.
 Stk. 2. En lærer eller forstander må ikke være censor for  

 eksaminander, der har fået undervisning ved den skole, hvor læreren eller  

 forstanderen er ansat.
Uddannelse af enhedsmandskab § 10. Skoleuddannelsen for enhedsmandskab afholdes på  

 søfartsskoler eller skoleskibe, der er oprettet af erhvervsministeren eller  

 godkendt af Søfartsstyrelsen.
Stk. 2. Søfartsstyrelsen fastsætter regler om 1) adgang til at blive optaget på søfartsskole eller skoleskib, 2) betaling for ophold på søfartsskole og skoleskib, 3) undervisningens indhold, tilrettelæggelse og varighed og 4) vilkårene for, at uddannelsen kan anses for gennemført med  

 tilfredsstillende resultat.
 Uddannelse af skibskokke, cateringpersonale m.fl.
§ 11. Uddannelsen af skibskokke foregår ved et kursus, der er  

 godkendt af Søfartsstyrelsen.
Uddannelsen afsluttes med en prøve.
Stk. 2. Søfartsstyrelsen fastsætter regler om 1) adgang til at blive optaget på det i stk. 1 nævnte kursus, 2) undervisningens indhold, tilrettelæggelse og varighed og 3) afholdelse af den i stk. 1 nævnte prøve.
 Stk. 3. Der kan efter Søfartsstyrelsens bestemmelse afholdes  

 sikkerhedskurser og andre foreskrevne kurser for cateringpersonale m.fl.
Uddannelse af fiskere § 12. Skoleuddannelsen for fiskere afholdes på skoler, der er  

 oprettet af erhvervsministeren eller godkendt af Søfartsstyrelsen.
Stk. 2. Søfartsstyrelsen fastsætter regler om 1) adgang til at blive optaget på fiskeruddannelsen, 2) betaling for skoleophold, 3) undervisningens indhold, tilrettelæggelse og varighed og 4) vilkårene for, at uddannelsen kan anses for gennemført med  

 tilfredsstillende resultat.
Forsøgsundervisning og efteruddannelse § 13. Søfartsstyrelsen kan oprette forsøgsundervisning samt efter-  

 eller videreuddannelseskurser for søfartsområdet.
 Stk. 2. Søfartsstyrelsen skal sikre, at der oprettes sådanne  

 specialkurser, som i henhold til bestemmelserne i lov om skibes besætning er  

 obligatoriske for tjeneste i visse skibe.
 Stk. 3. Erhvervsministeren kan fastsætte regler om betaling for  

 deltagelse i de i stk. 2 nævnte specialkurser.
Kapitel 3 Understøttelse af eleverne § 14. Erhvervsministeren fastsætter regler om understøttelse fra  

 staten til elever på skoler, skoleskibe og kurser, der omfattes af loven.
Ulykkesforsikring § 15. Såfremt der under et togt med et skoleskib eller  

 øvelsesskib, der drives af Søfartsstyrelsen, overgår eleverne  

 ulykkestilfælde, kan der udredes erstatning fra staten efter reglerne i lov  

 om forsikring mod følger af arbejdsskade, uanset at de pågældende ikke  

 omfattes af loven.
Det samme gælder med hensyn til ulykker, der indtræffer  

 under brandkurser, der etableres af Søfartsstyrelsen.
Uddannelse af lærere § 16. Søfartsstyrelsen fastsætter regler om de uddannelsesmæssige  

 krav, der må stilles til lærere ved de skoler og kurser, der omfattes af  

 denne lov.
Søfartsstyrelsen kan oprette eller godkende særlige kurser for  

 læreruddannelse.
Bemyndigelses- og klagebestemmelser § 17. Henlægger erhvervsministeren sine beføjelser efter loven til  

 Søfartsstyrelsen, kan ministeren fastsætte regler om klageadgangen, herunder  

 at klager ikke kan indbringes for højere administrativ myndighed.
 Ikrafttræden m.v.
 § 18. Loven træder i kraft dagen efter bekendtgørelsen i  

 Lovtidende.
 Stk. 2. Lov om søfartsuddannelse, jf. lovbekendtgørelse nr. 236 af  

 23. april 1993, ophæves.
 Stk. 3. De i medfør af lov om søfartsuddannelse, jf.  

 lovbekendtgørelse nr. 236 af 23. april 1993, udstedte regler forbliver i  

 kraft, indtil de ophæves eller afløses af regler udstedt i medfør af denne  

 lov.
 § 19. Loven gælder ikke for Færøerne og Grønland.
Oprindeligt fremsat forslag Kapitel 1 Lovens område § 1. Loven omfatter uddannelse af:
 1) Navigatører.
 2) Enhedsmandskab.
 3) Skibskokke, cateringpersonale m.fl.
 4) Fiskere.
Uddannelsessteder § 2. Erhvervsministeren bemyndiges til at oprette skoler,  

 øvelsesskibe, skoleskibe og kursus til gennemførelse af de i § 1 nævnte  

 uddannelser.
 Stk. 2. Uddannelsen kan endvidere ske på andre skoler,  

 øvelsesskibe, skoleskibe eller kursus, der godkendes af Søfartsstyrelsen.
 Driften af skoler m.v.
 § 3. Søfartsstyrelsen forestår driften af de skoler, øvelsesskibe,  

 skoleskibe og kursus, der oprettes af erhvervsministeren, samt de skoleskibe,  

 som staten ejer eller lejer til brug for søfartsuddannelsen.
 Stk. 2. Til driften af skoler, øvelsskibe, skoleskibe eller kursus  

 godkendt i henhold til § 2, stk. 2, kan der ydes tilskud fra staten, såfremt  

 der efter erhvervsministerens skøn er tilstrækkeligt behov for vedkommende  

 undervisning.
 Stk. 3. Søfartsstyrelsen fastsætter regler om betaling for  

 aflæggelse af eksamen for fritidssejlere og regler om betaling for eksamen.
Tilsyn med undervisning § 4. Søfartsstyrelsen fører tilsyn med undervisningen på de i § 2  

 nævnte skoler, øvelsesskibe, skoleskibe og kursus.
Søfartens uddannelsesråd § 5. Erhvervsministeren nedsætter et uddannelsesråd for  

 søfartsuddannelserne.
Rådet består af en af ministeren udnævnt formand samt  

 et antal medlemmer, der omfatter repræsentanter for de interesserede  

 organisationer inden for søfart og fiskeri.
Erhvervsministeren udnævner  

 medlemmerne af rådet efter indstilling af de pågældende organisationer.  

 Endvidere kan ministeren tilforordne repræsentanter for Søfartsstyrelsen,  

 skolernes forstandere, lærere samt de studerende.
Stk. 2. Uddannelsesrådet afgiver udtalelse i spørgsmål, der af  

 erhvervsministeren forelægges rådet vedrørende søfartsuddannelse.
Udtalelse  

 fra rådet skal indhentes i spørgsmål om væsentlige ændringer i  

 søfartsuddannelsen.
Rådet kan selv optage uddannelsesspørgsmål til behandling  

 og afgive indstilling herom til ministeren.
 Stk. 3. Erhvervsministeren fastsætter rådets forretningsorden.
Kapitel 2 Uddannelse af navigatører § 6. Forberedelse til eksaminer, der foreskrives aflagt af  

 navigatører i handels- og fiskeskibe, afholdes på navigations- og  

 skipperskoler, der indstiller de studerende til de nautiske eksaminer.
 Stk. 2. Søfartsstyrelsen fastsætter under iagttagelse af bindende  

 internationalt vedtagne bestemmelser regler om:
1) adgang til at blive optaget på navigations- og skipperskolerne, 2) undervisningens tilrettelæggelse, indhold og omfang, herunder hvilke  

 fag, der skal undervises i som forberedelse til de enkelte eksaminer, og 3) eksamensordninger.
 § 7. Søfartsstyrelsen fastsætter nærmere bestemmelser om  

 forberedelse og indstilling til prøver og eksaminer for fritidssejlere.
 § 8. Søfartsstyrelsen nedsætter en eksamenskommission bestående af  

 en formand og mindst 3 medlemmer, som alle skal have bestået  

 skibsførereksamen og normalt have gjort tjeneste som navigatør i  

 handelsflåden i mindst 2 år.
 Stk. 2. Medlemmer af eksamenskommissionen må ikke være ansat ved  

 eller være medlem af bestyrelsen af skoler eller kurser, der forbereder til  

 de i § 6 omhandlede eksaminer.
 Stk. 3. Eksamenskommissionen forestår udarbejdelsen af  

 eksamensopgaver, afholdelse af eksaminer og udstedelse af eksamensbeviser.
 § 9. Søfartsstyrelsen beskikker censorer.
 Stk. 2. En lærer eller forstander må ikke være censor for  

 eksaminander, der har fået undervisning ved den skole, hvor læreren eller  

 forstanderen er ansat.
Uddannelse af enhedsmandskab § 10. Skoleuddannelsen for enhedsmandskab afholdes på  

 søfartsskoler eller skoleskibe, der er oprettet af erhvervsministeren eller  

 godkendt af Søfartsstyrelsen.
 Stk. 2. Søfartsstyrelsen fastsætter regler om:
1) adgang til at blive optaget på søfartsskole eller skoleskib, 2) betaling for ophold på søfartsskole og skoleskib, 3) undervisningens indhold, tilrettelæggelse og varighed, og 4) vilkårene for, at uddannelsen kan anses for gennemført med  

 tilfredsstillende resultat.
 Uddannelse af skibskokke, cateringpersonale m.fl.
§ 11. Uddannelsen af skibskokke foregår ved et kursus, der er  

 godkendt af Søfartsstyrelsen.
Uddannelsen afsluttes med en prøve.
 Stk. 2. Søfartsstyrelsen fastsætter regler om:
1) adgang til at blive optaget på det i stk. 1 nævnte kursus, 2) undervisningens indhold, tilrettelæggelse og varighed, og 3) afholdelse af den i stk. 1 nævnte prøve.
 Stk. 3. Der kan efter Søfartsstyrelsens bestemmelse afholdes  

 sikkerhedskurser og andre foreskrevne kurser for cateringpersonale m.fl.
Uddannelse af fiskere § 12. Skoleuddannelsen for fiskere afholdes på skoler, der er  

 oprettet af erhvervsministeren eller godkendt af Søfartsstyrelsen.
 Stk. 2. Søfartsstyrelsen fastsætter regler om:
1) adgang til at blive optaget på fiskeruddannelsen, 2) betaling for skoleophold, 3) undervisningens indhold, tilrettelæggelse og varighed, og 4) vilkårene for, at uddannelsen kan anses for gennemført med  

 tilfredsstillende resultat.
Forsøgsundervisning og efteruddannelse § 13. Søfartsstyrelsen kan oprette forsøgsundervisning samt efter-  

 eller videreuddannelseskurser for søfartsområdet.
 Stk. 2. Søfartsstyrelsen skal sikre, at der oprettes sådanne  

 specialkurser, som i henhold til bestemmelserne i lov om skibes besætning er  

 obligatoriske for tjeneste i visse skibe.
 Stk. 3. Erhvervsministeren kan fastsætte regler om betaling for  

 deltagelse i de i stk. 2 nævnte specialkurser.
Kapitel 3 Understøttelse af eleverne § 14. Erhvervsministeren fastsætter regler om understøttelse fra  

 staten til elever på skoler, skoleskibe og kursus, der omfattes af loven.
Ulykkesforsikring § 15. Såfremt der under et togt med et skoleskib eller  

 øvelsesskib, der drives af Søfartsstyrelsen, overgår eleverne  

 ulykkestilfælde, kan der udredes erstatning fra staten efter reglerne i  

 arbejdsskadeforsikringsloven, uanset at de pågældende ikke omfattes af loven.  

 Det samme gælder med hensyn til ulykker, der indtræffer under brandkursus,  

 der etableres af Søfartsstyrelsen.
Uddannelse af lærere § 16. Søfartsstyrelsen fastsætter regler om de uddannelsesmæssige  

 krav, der må stilles til lærere ved de skoler og kursus, der omfattes af  

 denne lov.
Søfartsstyrelsen kan oprette eller godkende særlige kursus for  

 læreruddannelse.
Bemyndigelses- og klagebestemmelser § 17. Henlægger erhvervsministeren sine beføjelser efter loven til  

 Søfartsstyrelsen, kan ministeren fastsætte regler om klageadgangen, herunder  

 at klager ikke kan indbringes for højere administrativ myndighed.
 Ikrafttræden m.v.
 § 18. Loven træder i kraft dagen efter bekendtgørelsen i  

 Lovtidende.
 Stk. 2. Lov om søfartsuddannelse, jf. lovbekendtgørelse nr. 236 af  

 23. april 1993, ophæves.
 Stk. 3. De i medfør af lov om søfartsuddannelse, jf.  

 lovbekendtgørelse nr. 236 af 23. april 1993, udstedte regler forbliver i  

 kraft, indtil de ophæves eller afløses af regler udstedt i medfør af denne  

 lov.
 § 19. Loven gælder ikke for Færøerne og Grønland.
Bemærkninger til lovforslaget Almindelige bemærkninger Den foreslåede lov om søfartsuddannelse afløser lov nr. 70 af 15. marts  

 1967 om søfartsuddannelse som ændret senest ved lov nr. 1058 af 23. december  

 1992. Der er alene tale om en modernisering, og forslaget medfører således  

 ikke i sig selv ændringer i søfartsuddannelserne.
 Forslaget bringer lovteksten i overensstemmelse med de faktiske forhold,  

 idet man i de seneste år som følge af udviklingen inden for søfart i samråd  

 med erhvervets parter har udstedt uddannelsesbekendtgørelser på grundlag af  

 lovens forsøgsparagraf.
 Søfartsuddannelserne danner sammen med praktikkrav grundlaget for  

 udstedelse af de sønæringsbeviser, man i henhold til besætningsloven skal  

 være i besiddelse af for at kunne gøre tjeneste i visse stillinger om bord i  

 skibe.
Lovforslaget dækker alle de eksisterende uddannelser til navigatør,  

 enhedsmandskab, skibskok og fisker - men ikke maskinmester, der er reguleret  

 i lov om maskinmesteruddannelse.
Navigatøruddannelser omfatter i denne  

 forbindelse eksaminer til henholdsvis skibsfører, sætteskipper, kystskipper,  

 fiskeskipper og fritidssejler.
Søfartens erhvervsuddannelser sker på søfartsskoler, skoleskibe,  

 skipperskoler og navigationsskoler, der enten er statsinstitutioner,  

 selvejende institutioner med 100% statstilskud eller privatejede  

 institutioner med varierende statstilskud.
Maskinmesteruddannelsen sker på  

 maskinmesterskoler, der er selvejende institutioner med 100% statstilskud.  

 Fritidssejleruddannelserne foregår i vidt omfang i aftenskoleregi og modtager  

 ikke tilskud fra Erhvervsministeriet.
 Strukturen i alle søfartsuddannelserne blev i årene 1988 til 1991  

 gennemgribende omlagt og moderniseret.
 Lov om maskinmesteruddannelsen blev således ændret i 1988 fra at indeholde  

 detaljerede krav til at være en rammelov, hvor de af den tekniske udvikling  

 dikterede nødvendige ændringer kan foretages administrativt af  

 Søfartsstyrelsen i samråd med Uddannelsesrådet for Maskinmesteruddannelsen.  

 Det har ikke været nødvendigt - trods en række justeringer af uddannelsens  

 indhold - at foretage lovændringer inden for dette område siden 1988.
 I forbindelse med modernisering af navigatøruddannelserne har det været  

 nødvendigt at anvende lovens § 19 om forsøgsuddannelse, der siden har dannet  

 lovgrundlaget for disse uddannelser.
 Der har således været et behov for en modernisering af uddannelsesloven,  

 men man har afventet resultatet af revisionen af STCW-konventionen,  

 vedtagelsen af STCW-F konventionen og senest betænkning nr. 1312 af marts  

 1996 (»Funder-udvalgets« betænkning) »En fremtid for dansk  

 skibsfart«.
Revisionen af STCW konventionen og vedtagelsen af STCW-F konventionen  

 nødvendiggjorde ikke ændringer i gældende uddannelseslov.
Imidlertid findes  

 det formålstjenligt, bl.a. i forbindelse med gennemførelsen af  

 uddannelsesforslagene i »Funder-udvalgets« betænkning, at  

 modernisere loven, således at den ligesom lov om maskinmesteruddannelse kan  

 gøre det lettere fremover at tilpasse uddannelserne til erhvervets behov.  

 Samtidig er der tilstræbt en regelforenkling på området.
Høring Forslaget har været sendt til høring hos Dansk Arbejdsgiverforening,  

 Danmarks Rederiforening, Bilfærgernes Rederiforening, Rederiforeningen af  

 1895, Rederiforeningen for Mindre Skibe, DSB Rederi A/S, Hotel-, Restaurant-  

 & Fritidserhvervenes Arbejdsgiverforening, Amtsrådsforeningen i Danmark,  

 Kommunernes Landsforening, Danmarks Fiskeriforening, Skibsværftsforeningen,  

 Landsorganisationen i Danmark, Dansk Navigatørforening,  

 Radiotelegrafistforeningen af 1917, Maskinmestrenes Forening,  

 Specialarbejderforbundet i Danmark, Sømændenes Forbund i Danmark, Metal  

 Søfart, Dansk Sø-Restaurations Forening, Restaurations- og  

 Bryggeriarbejderforbundet, Specialarbejderforbundet i Danmark (Hanstholm  

 Afdeling), Fiskernes Forbund, Søsportens Brancheforening, Dansk Sejlunion,  

 Finansrådet, Statsministeriet, Finansministeriet, Udenrigsministeriet,  

 Justitsministeriet, Miljø- og Energiministeriet, Undervisningsministeriet,  

 Indenrigsministeriet, Skatteministeriet, Forsvarsministeriet,  

 Trafikministeriet og Landbrugs- og Fiskeriministeriet.
Erhvervsøkonomiske, miljømæssige, statsfinansielle og administrative  

 konsekvenser Lovforslaget har hverken erhvervsøkonomiske, miljømæssige,  

 statsfinansielle eller administrative konsekvenser.
Forholdet til EU retten I bilaget til Rådets direktiv 94/58/EF af 22. november 1994 om  

 minimumsuddannelsesniveauet for søfartserhverv indgår dele af  

 STCW-konventionen.
Det forventes, at Europa-Kommissionen i nær fremtid  

 forelægger Rådet et ændringsforslag til direktivet 94/58/EF med henblik på at  

 indarbejde de nyligt vedtagne ændringer af STCW-konventionen i EU retten.  

 Gennemførelsen vil ske ved administrative forskrifter, jf. bl.a.  

 lovforslagets § 6, stk. 2.
Bemærkninger til lovforslagets enkelte bestemmelser Til § 1 Loven omfatter ikke som tidligere uddannelse af hovmestre og  

 radioekspedienter.
Besætningernes størrelse på danske skibe har medført, at  

 der i praksis ikke foreskrives hovmestre.
Radioekspedientuddannelsen til  

 handelsskibe har ikke siden 1990 været afviklet som en selvstændig uddannelse  

 som radiotelegrafist men alene som en integreret del af  

 navigatøruddannelserne.
Til § 2 Bestemmelsen svarer med enkelte redaktionelle ændringer til gældende lovs  

 § 2, stk. 1 og 2.
Til § 3 Ad stk. 1. Bestemmelsen svarer med enkelte redaktionelle ændringer  

 til gældende lovs § 4.
 Ad stk. 2 og 3. Bestemmelsen svarer til gældende lovs § 2, stk. 3  

 og 4, dog er ordet »yachtskippereksaminer« erstattet af  

 »eksamen for fritidssejlere«.
Til § 4 Bestemmelsen svarer til gældende lovs § 3.
Til § 5 Bestemmelsen svarer stort set til gældende lovs § 5, idet den dog er  

 formuleret som den tilsvarende bestemmelse i § 7 i lov nr. 350 af 1. juli  

 1988 om uddannelse af maskinmestre.
Til §§ 6 og 7 Bestemmelserne erstatter den detaljerede opremsning i gældende lovs §§ 6  

 og 11 om navigatøreksaminer og om krav om optagelse på navigations- og  

 skipperskoler m.v.
 I lyset af behovet siden 1990 med vagtofficerseksamenen - og nu en  

 eventuel ændring af uddannelsesstrukturen som følge af anbefalingerne i  

 betænkning nr. 1312 af marts 1996 (»Funder-udvalgets« betænkning)  

 »En fremtid for dansk skibsfart« - foreslås det alene at angive de  

 overordnede rammer for søfartsuddannelserne i loven, således at  

 Søfartsstyrelsen i samråd med redernes og de søfarendes organisationer i  

 Søfartens Uddannelsesråd kan justere uddannelsernes indhold og struktur i  

 takt med erhvervets behov, uden at dette kræver lovændringer.
Til § 8 og § 9 Bestemmelsen vedrørende eksamenskommissionen er moderniseret i forhold til  

 gældende lovs § 7.
Til § 10 Bestemmelsen erstatter gældende lovs § 12. Betegnelsen  

 »enhedsmandskab« er anvendt i stedet for »skibsassistent«  

 i overensstemmelse med betegnelsen anvendt i forslag til lov om skibes  

 besætning.
Man vil således i fremtiden i samråd med erhvervets parter nemmere  

 kunne tilpasse uddannelserne eller etablere helt nye uddannelser i det  

 omfang, der måtte vise sig at være behov herfor, uden hensyn til tidligere  

 anvendte betegnelser.
Varigheden af skoleuddannelsen er som følge heraf ikke  

 længere fastsat i loven.
Til § 11 Bestemmelsen svarer til gældende lovs §§ 15 og 16, dog kan der i fremtiden  

 afholdes sikkerhedskurser og andre foreskrevne kurser for cateringpersonale.
Til § 12 Efter etablering af en egentlig 2 årig uddannelse til erhvervsfisker i  

 1994 er rammebestemmelserne for denne uddannelse nu medtaget i loven.
Til § 13 Bestemmelsen svarer til gældende lovs § 19, dog er der i stk. 2 nu en  

 præcisering af, at Søfartsstyrelsen alene skal sikre oprettelse af de  

 omhandlede kurser, og ikke nødvendigvis selv skal tilbyde dem på egne skoler.
Til §§ 14, 15, 16 og 17 Bestemmelserne svarer til gældende lovs §§ 20, 21, 22 og 22 a.
Skriftlig fremsættelse (30. oktober 1996) Erhvervsministeren (Mimi Jakobsen):
 Herved har jeg den ære for det høje Ting at fremsætte:
 Forslag til lov om søfartsuddannelse.
(Lovforslag nr.
L 50).
Forslaget er en modernisering af den gældende lov om søfartsuddannelse,  

 der er fra 1967. Forslaget har afventet ændringerne til den internationale  

 konvention om uddannelse af søfarende, om sønæring og om vagthold, den  

 såkaldte STCW-konvention.
Disse ændringer, som blev vedtaget i 1995 i IMO,  

 medfører imidlertid ikke ændringer i de danske søfartsuddannelser.
 I efteråret 1995 blev det såkaldte "Funder-udvalg" nedsat.  

 Udvalget fik til opgave at fremkomme med forslag, der kunne sikre en fortsat  

 handelsflåde af betydning under dansk flag og med danske søfarende om bord.  

 Lovforslaget gør det muligt at gennemføre de anbefalinger om fælles  

 grunduddannelse for rederiansatte dæks- og maskinaspiranter, som var  

 indeholdt i betænkningen fra "Funder-udvalget".
Forslaget er udformet som en rammelov, hvilket gør det lettere at tilpasse  

 uddannelserne til erhvervets behov og til nye internationale krav.
En sådan  

 tilpasning vil i overensstemmelse med den praksis, der er på området, blive  

 gennemført i tæt samarbejde med erhvervets parter.
 Forslaget fremsættes sammen med forslag til en ny besætningslov og forslag  

 til lov om ændring af sømandsloven og søloven.
 Idet jeg i øvrigt henviser til bemærkningerne til lovforslaget, skal jeg  

 hermed anbefale lovforslaget til Folketingets velvillige og hurtige  

 behandling.
