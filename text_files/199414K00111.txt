Nr BTL 111 Betænkning over Forslag til lov om ændring af færdselsloven   

 Nr L 111 1994-95, 1. samling Afgivet af Retsudvalget Afgivet: 19950328 Udvalget har behandlet lovforslaget i nogle møder og har herunder stillet  

 spørgsmål til trafikministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de af mindretallet stillede  

 ændringsforslag.
 ÆndringsforslagAf et mindretal (FP):
 Til § 1 1) Nr. 1 udgår.
 2) Nr. 19 udgår.
Bemærkninger Til nr. 1 Der findes fortsat et stort antal jernbaneoverskæringer, der er  

 hævet i niveau i forhold til vejen, hvilket alt andet lige betyder, at en  

 bil, der holder ved en jernbaneoverskæring, nemt risikerer at blænde  

 modkørende, hvilket ikke er særligt hensigtsmæssigt.
 Indtil alle jernbaneoverskæringer er lagt i niveau med vejen, bør  

 bestemmelsen fastholdes.
Til nr. 2 Med ændringsforslaget fastholdes nuværende praksis.
Der sker  

 således ikke en opdeling af kørekort til motorcykel efter motorcyklens  

 ydeevne.
Til gengæld fastholdes kravet om, at kørekort til motorcykel med  

 sidevogn fortsat kræver særlig køreprøve.
 Det forekommer urimeligt, at man skal til en ny køreprøve, når man enten  

 har haft motorcykelkørekort i 2 år eller er fyldt 21 år, for at kunne køre på  

 »store« motorcykler.
 Hvis man vil styrke trafiksikkerheden, gøres det bedre ved at forbedre  

 køreundervisningen, således at en person, der har erhvervet kørekort til  

 motorcykel, fra starten af er uddannet til at håndtere selv store  

 motorcykler.
 Desuden er grænsen mellem små og store motorcykler sat latterligt lavt.
Det er ikke nogen naturlov, at man er bedre til at køre på de større  

 motorcykler, fordi man er fyldt 21 år.
I stedet for at fokusere så meget på  

 aldersgrænser var det bedre, om uddannelsen blev styrket og så lade  

 udstedelsen af kørekort være afhængig af den enkeltes kvalifikationer.  

 Mindretallet så i den forbindelse gerne kravene til beståelse af køreprøve  

 skærpet.
