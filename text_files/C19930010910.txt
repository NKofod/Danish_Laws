Til politiet Cirkulæreskrivelse om ændring af Justitsministeriets cirkulæreskrivelse  

 nr. 96 af 19. juni 1991 om reglerne for generhvervelse af førerretten inden  

 frakendelsestidens udløb.
 Ved cirkulæreskrivelse nr. 96 af 19. juni 1991 anmodede man politiet om at  

 henvise domfældte spritbilister, der ønsker at generhverve førerretten efter  

 færdselslovens § 132, stk. 2, til kriminalforsorgens lokale afdeling, der  

 ville yde vejledning om de behandlingsformer, der forventes at kunne  

 tilvejebringe den nødvendige dokumentation i relation til § 132, stk. 2.
 På baggrund af den hidtidige domspraksis med hensyn til kravene til  

 behandlingens indhold har kriminalforsorgen imidlertid besluttet, at  

 kriminalforsorgens afdelinger alene kan forventes at yde vejledning med  

 hensyn til lokale behandlingstilbud til alkohomisbrugere, hvorimod  

 afdelingerne ikke kan yde direkte vejledning om, hvilke behandlingsformer,  

 der kan forventes at føre til tidligere generhvervelse af førerretten, jf.  

 vedlagte skrivelse af 23. april 1992 til kriminalforsorgens afdelinger.
Domfældte spritbilister, der ønsker vejledning om mulighederne for at  

 generhverve førerretten efter færdselslovens § 13, stk. 2, kan derfor ikke  

 længere henvises til vejledning hos Kriminalforsorgen.
Punkt III, 2, afsnit 3  

 og 4 i Justitsministeriets cirkulæreskrivelse nr. 96 af 19. juni 1991 ophæves  

 derfor.
 Såfremt politiet ikke ser sig i stand til at yde domfældte spritbilister  

 vejledning om mulighederne for generhvervelse af førerretten efter  

 færdselslovens § 132, stk. 2, må de pågældende henvises til at rette  

 henvendelse til en advokat el.lign.
Med venlig hilsen Vibeke R. von Stemann Til kriminalforsorgens afdelinger Hermed sendes ændret vejledning vedrørende lov nr. 278 af 8. maj  

 1991.
 Ændringen vedrører kriminalforsorgens forpligtelse til at vejlede om  

 behandlingsindhold i forbindelse med ansøgning om generhvervelse af førerret.
 De hidtidige domstolskendelser udviser så markante forskelle og afvigelser  

 fra kriminalforsorgens forsøgsordning overfor spiritusbilister, at en  

 vejledning i henhold til denne ordnings retningslinier har vist sig uholdbar.
Afdelingerne må derfor fremover indskrænke vejledningsforpligtelsen til en  

 oplysning om eksisterende behandlingstilbud - uden at indgive klienten  

 forventning om, at en bestemt behandlingsform kan give sikkerhed for en  

 positiv domstolsafgørelse. ********* Samtidig sendes kopi af 3 retskendelser og uddrag af »Rigsadvokaten  

 informerer«, nr. 51 1992 til orientering.
 5. kontor er fortsat meget interesseret i at modtage  

 kopi af domstolskendelser, som afdelingerne måtte blive bekendt med.
 E.B.
Lisbeth Hansen Til kriminalforsorgens afdelinger.
 Vejledning vedrørende lov nr. 278 af 8. maj 1991 om ændring af  

 færdselsloven.
 Mulighed for generhvervelse af førerretten inden frakendelsestidens udløb.
1 Loven, der trådte i kraft den 1. juli 1991, giver domstolene mulighed  

 for at tilbagegive visse spriritusbilister førerretten, når halvdelen af  

 frakendelsestiden er udløbet.
Det drejer sig om bilister med  

 frakendelsestider på 3 år eller derover (dog ikke frakendelse for bestandig),  

 som i mindst 1 1/2 år forud for sagens indbringelse for retten har overholdt  

 en kontrolleret behandling mod misbrug af alkohol.
 2 Ansøgning, vedlagt fornøden dokumentation, indgives til politiet,  

 hvorefter anklagemyndigheden indbringer spørgsmålet om generhvervelse for  

 domstolene.
 3 Det påhviler ansøgeren at fremskaffe den fornødne dokumentation for  

 gennemførelse af det kontrollerede behandlingsforløb.
 4 Kriminalforsorgens afdelinger forventes at yde vejledning m.h.t. lokale  

 behandlingstilbud til alkoholmisbrugere.
 Da det er domstolene, der vurderer, om lovens krav til forudgående  

 behandling er opfyldt, kan afdelingerne ikke yde direkte vejledning om,  

 hvilke behandlingsformer der kan forventes at føre til tidligere  

 generhvervelse af førerretten.
 Spørgsmål om beregning af frakendelsestider mv. forelægges  

 anklagemyndigheden eller henvises til advokatbistand.
 5 I tilfælde, hvor tilsynsklienter ønsker at udnytte muligheden for at  

 ansøge om generhvervelse inden frakendelsestidens udløb, forudsættes det, at  

 kriminalforsorgen er klienten behjælpelig med at dokumentere den gennemførte  

 behandling overfor domstolene.
 Hvis klienten har mulighed for at ansøge om generhvervelse kort tid efter  

 tilsynets udløb, kan kriminalforsorgens afdelinger indgå aftale med klienten  

 om frivillig kontakt/kontrol af fortsat behandling.
 E.B.
