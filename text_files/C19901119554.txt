 Hermed sendes et antal eksemplarer af direktoratets cirkulære af dags dato  

 om lægeundersøgelse mv. ved indsættelse i kriminalforsorgens anstalter og  

 arresthusene.
Cirkulæret er udarbejdet på grundlag af en indstilling fra  

 Justitsministeriets udvalg vedrørende den sundhedsmæssige betjening af  

 kriminalforsorgens klientel.
Ifølge denne indstilling foreslås bestemmelsen  

 om obligatorisk lægeundersøgelse umiddelbart efter indsættelsen ophævet.
I  

 stedet pålægges det institutionerne at sikre, at lægen eller sygeplejersken  

 fører en samtale med den indsatte snarest muligt efter indsættelsen, således  

 at det kan vurderes, om der er behov for en egentlig lægeundersøgelse.
 Det bemærkes, at cirkulærets regler ikke berører de indsattes adgang til  

 efter egen anmodning at blive fremstillet for lægen/sygeplejersken.
 Det fremgår af § 6 i lov om embedslægeinstitutioner mv., at  

 embedslægeinstitutionens læger skal behandle de indsatte i arresthusene inden  

 for amtsrådskredsen, hvor der ikke er ansat arrest- eller fængselslæge eller  

 fastsat anden særlig ordning.
 Uanset at bestemmelsen om de obligatoriske lægeundersøgelser ved  

 indsættelse i arresthus er ophævet, forudsætter direktoratet, at en  

 lægeundersøgelse, der foretages af embedslægeinstitutionen i henhold til  

 cirkulærets § 2, honoreres efter de hidtil gældende takster for profylaktiske  

 undersøgelser, jf. senest direktoratets skrivelse af 16. juni 1989 til  

 arrestinspektørerne.
 Følgende bestemmelser ophæves:
 Justitsministeriets cirkulæreskrivelse af 28. marts 1952, pkt. 3-6,  

 angående gennemførelse af en almindelig lægeundersøgelse af de i arresthusene  

 indsatte personer.
 Direktoratets skrivelse af 26. februar 1971 om speciallægebistand i  

 arresthusene.
 Cirkulæret og denne følgeskrivelse vil blive udsendt til optagelse i  

 Kriminalforsorgens Cirkulæresamling og regelsamlingerne for de indsatte.
E.
B.
