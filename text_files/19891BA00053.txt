Nr BSF 53 Forslag til folketingsbeslutning om en mere fremadrettet og effektiv  

 bedriftssundhedstjeneste Fremsat af Tommy Dinesen (SF) Aage Frandsen (SF) Lilli Gyldenkilde (SF)  

 Ole Henriksen (SF) Birgitte Husmark (SF) Stillinger (SF) Ebba Strange (SF) den 23. januar 1990 Det pålægges regeringen sammen med de berørte parter at tage initiativ til en sammenlægning af de BST-centre, der er for små, og som ikke har kapacitet til at udføre det arbejde, som de er pålagt ifølge arbejdsmiljøloven.
 Formålet med sammenlægningen er at styrke bedriftssundhedstjenestens  

 faglige niveau, bl.a. gennem bedre muligheder for at tilbyde bistand i  

 forbindelse med valg af ny teknologi og planlægning af ny produktion.
Bemærkninger til forslaget Der findes i dag ca. 60 BST-centre spredt ud over hele landet.
Nogle  

 centre har en rimelig størrelse med en bred tværfaglig gruppe af ansatte.  

 Andre centre formår ikke at leve op til en af hensigterne bag indførelse af  

 BST-centrene, nemlig at hjælpe virksomhedernes interne sikkerhedsarbejde.
Da størrelsen af BST-centrene hænger uløseligt sammen med, hvor mange  

 arbejdstagere der er tilknyttet centrene, siger det sig selv, at de centre,  

 der har for få tilsluttede arbejdstagere, ikke har mulighed for at ansætte en  

 bred tværfaglig stab med den nødvendige ekspertise.
Den indbyrdes  

 konkurrence, som finder sted mellem centrene, har i en del tilfælde medført,  

 at BST-centre underbyder hinanden med hensyn til, hvad det koster at være  

 tilknyttet centret.
Bl.a. har det nystartede BST i Nyborg på denne måde fået  

 tilknyttet arbejdsgivere langt væk fra centrets hjemsted med den alvorlige  

 konsekvens, at arbejdspladserne så godt som ingen gavn får af tilslutningen.
 Kort sagt har nogle arbejdsgivere således set muligheden for at tilslutte  

 sig et såkaldt »discount-BST« beliggende langt fra selve  

 virksomheden med den forhåbning ikke at få besøg af centrets ansatte.
I 1986 kom den sidste rapport fra Socialforskningsinstituttet og Institut  

 for Arbejdsmiljø ved Danmarks Tekniske Højskole, nemlig  

 »Bedriftssundhedstjenesten og virksomhederne« af Hans Dunkert, Inge  

 Mærkedahl, Carl Nørregaard og David Bunnage.
I denne rapport fremgår det helt  

 klart, at BST lider af alvorlige mangler.
F.eks. er en del af centrene for  

 små, og baggrunden herfor er bl.a., at den godkendelsespraksis, der benyttes,  

 når et BST-center bliver oprettet, opererer med en for lille  

 minimumsnormering.
Ligeledes satte regeringen i 1983 tilslutningen af nye brancher til  

 BST-centrene i stå ved en beslutning af den daværende arbejdsminister.
Dette  

 betød, at centrene forblev for små med utilstrækkelig kapacitet.
Et beslutningsforslag fra SF (nr.
B 63) fra folketingsåret 1986-87 om en  

 ændret og styrket bedriftssundhedstjeneste fik en positiv modtagelse af et  

 flertal i Folketinget.
Herefter er der igen sket en tilvækst i antallet af  

 arbejdstagere til centrene, men stadig væk er der for mange små centre.
SF's  

 beslutningsforslag omhandlede bl.a. et forslag om, at BST-centrene efter 1990  

 skulle have 4.000 tilsluttede arbejdstagere, ligesom der skulle være mindst 4  

 heltidsansatte i hvert center, for at centrene skulle kunne fungere  

 nogenlunde tilfredsstillende, således at de kunne leve op til  

 formålsparagraffen i bekendtgørelse nr. 889 fra 1987 om  

 bedriftssundhedstjeneste, hvori det nævnes (i § 1), at »formålet med en  

 bedriftssundhedstjeneste er at forebygge arbejdsmiljøskader, herunder  

 arbejdsulykker, erhvervssygdomme og nedslidning ved at bekæmpe påvirkninger i  

 arbejdet, som fysisk eller psykisk virker skadeligt, samt fremme de ansattes  

 sikkerhed og sundhed både fysisk og psykisk«.
 Det kan naturligvis diskuteres, hvor mange tilsluttede arbejdstagere der  

 skal være, og hvor mange heltidsansatte et center skal have for at fungere  

 efter hensigten; men med ca. 10 års erfaringsgrundlag er det vel på tide at  

 tage kritikken af centrenes nytteværdi og størrelse op til en nyvurdering.
Virksomhedernes forskellighed og divergerende arbejdsområder gør det  

 indlysende, at en vis størrelse og tværfaglighed er en selvfølge.
Bl.a.  

 stiller teknologiens betydning på de fremtidige arbejdspladser og løsningen  

 af konkrete tekniske foranstaltninger store krav til de ansatte inden for  

 BST.
Ydermere kræves meget kendskab til de arbejdsmiljøproblemer, som  

 fremtiden vil bringe; f.eks. vil alenearbejde og psykisk arbejdsmiljø stille  

 specielle krav til løsningsmodeller på de enkelte virksomheder.
 Som det fremgår af målsætningen i arbejdsmiljølovens formålsparagraf (§  

 1), bør det »tilstræbes at skabe et sikkert og sundt arbejdsmiljø, der  

 til enhver tid er i overensstemmelse med den tekniske og sociale udvikling i  

 samfundet, samt grundlag for, at virksomhederne selv kan løse sikkerheds- og  

 sundhedsspørgsmål med vejledning fra arbejdsmarkedets organisationer og  

 vejledning og kontrol fra arbejdstilsynet«.
 I forbindelse med tilslutningen af flere brancher til  

 bedriftssundhedstjenesten har der vist sig et naturligt ønske om at samle  

 ressourcerne på færre enheder, da det vil give de tilsluttede - og meget  

 forskellige - brancher og virksomheder bedre muligheder for at opnå  

 kvalificeret ekspertise ved rådgivning/projektering, eksempelvis i  

 forbindelse med etablering af nye virksomheder.
 I forbindelse med tilslutningen fra flere brancherhar der også vist sig et  

 ønske om, at de nye brancher bliver repræsenteret i bestyrelserne for  

 BST-centrene, bl.a. fordi de i forvejen tilknyttede brancher ikke ønsker at  

 afgive deres bestyrelsesposter.
