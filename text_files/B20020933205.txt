Meddelelser fra Søfartsstyrelsen A.  

 Arbejdsmiljø i skibe.
Kapitel IX C   Undersøgelser,  

 sygdomsbehandling og skibsmedicin Afsnit C	Beskyttelses- og  

 førstehjælpsudstyr i visse fiskeskibe Regel  

 1	Anvendelse 1	Bestemmelserne i dette afsnit gælder for  

 fiskefartøjer, der i nedennævnte områder driver fiskeri  

 med bundslæbende redskaber eller med garn fast placeret på  

 havbunden:
Område A Begrænset af:
 Meridianerne 18° 30' øst og 20° 00' øst,  

 samt breddeparallellerne 55° 50' nord og 56° 40' nord.
Område B Begrænset af:
 Meridianerne14° 30' øst og 16° 30' øst, samt  

 breddeparallellerne 54° 50' nord og 55° 30' nord.
Område C Begrænset af:
 Meridianerne 10° 00' øst og 10° 20' øst,  

 samt breddeparallellerne 54° 45' nord og 54° 52' nord.
Regel  

 2	Beskyttelsesudstyr 1	Fiskefartøjer, der driver fiskeri som  

 anført i regel 1, skal være forsynet med følgende  

 beskyttelsesudstyr:
 .1	Et åndedrætsværn (helmaske med  

 påskruet filter) og tilhørende reservefilter pr. påbegyndt  

 antal af 3 besætningsmedlemmer. Åndedrætsværn og  

 filtre skal være godkendt af Søfartsstyrelsen eller anden  

 EU-søfartsmyndighed.
 .2	Et par butylgummihandsker af mindst 36 cm  

 længde til hvert besætningsmedlem.
Regel  

 3	Førstehjælpsudstyr 1	Fiskefartøjer, der driver fiskeri som  

 anført i regel 1, skal endvidere pr. påbegyndt antal af 3  

 besætningsmedlemmer være forsynet med et  

 gas-førstehjælpsudstyr bestående af:
.1	5 stk. tungespatler, .2	4 pakker à 10 g sygevat, .3	3 flasker à 100 ml af en opløsning af  

 5 pct. dikloramin i diklorethan, eller 3 flasker a 100 ml af en 5 pct.  

 opløsning af 1,3-diklor-5,5-dimethylhydantoin i diklorethan.
Flaskerne  

 mærkes tydeligt »Gasrensevæske« og sammensætningen angives, .4	3 pulverspray à 50 g af en fint pulveriseret  

 blanding af klorkalk og magnesiumoxid, fremstillet på et indhold af 25  

 pct. aktiv klor.
Dåsen skal være mærket »Antigaspudder« og  

 sammensætningen angives, .5	1 flaske med 75 ml af en opløsning af  

 kobbersulfat.
Flasken skal være mærket »Antifosforvæske« og  

 skal endvidere være med påtrykt brugsanvisning, .6	1 eksemplar af pjecen »Fiskeri og krigsgas,  

 forholdsregler og førstehjælp. 1986« udgivet af  

 Erhvervsministeriet.
Regel 4	Yderligere  

 førstehjælpsudstyr i område C Når der i område C drives fiskeri som  

 anført i regel 1, skal førstehjælpsudstyret yderligere  

 pr. påbegyndt antal af 3 besætningsmedlemmer bestå af 10  

 injektionssprøjter med påmonteret kanyle (autoinjector)  

 indeholdende injektionsvæske svarende til 2,0 mg atropinsulfat og 220  

 mg obidoximklorid pr. sprøjte.
Injektionssprøjterne skal  

 være forsynet med brugsanvisning.
Regel 5	Udstyrets  

 opbevaring Åndedrætsværn og filter skal  

 opbevares i en egnet beholder, og førstehjælpsudstyret skal  

 opbevares i en kasse mærket »gas-førstehjælpsudstyr«.
Det  

 samlede udstyr skal anbringes på et let tilgængeligt sted i  

 skibet, som er tilstrækkeligt beskyttet mod fugt, kulde og varme.
Regel 6	Skibsførerens  

 pligter Skibsføreren skal sørge for, at udstyret  

 udskiftes senest på den udløbsdato, som er påmærket  

 de enkelte udstyrsdele, og at udstyret ved fiskeri som anført i regel  

 1 er komplet.
