Nr LSF 42 Forslag til Lov om forhøjelse af hædersgaver Fremsat af Bruno Jerup (EL) Søren Søndergaard (EL) Tommy Dinesen (SF)  

 Villy Søvndal (SF) Arne Melchior (CD) Peter Duetoft (CD) Pia Kjærsgaard (DF)  

 Poul Nødgaard (DF) den 23. oktober 1997 § 1. De beløb, som oprindelig er fastsat som hædersgaver i henhold  

 til de love, der er anført under nr. 1-4, forhøjes med 1400 pct., dvs. til  

 12.000 kr. årligt.
 1) Lov nr. 93 af 20. marts 1940 om udbetaling af hædersgaver til danske  

 sømænd og fiskere og deres efterladte, som ændret ved lov nr. 384 af 9.  

 august 1945 og lov nr. 67 af 3. marts 1948.
 2) Lov nr. 378 af 10. juli 1940 om udbetaling af hædersgaver til  

 efterladte efter faldne og til sårede den 9. april 1940.
 3) Lov nr. 383 af 9. august 1945 om visse hædersgaver til danske søfarende  

 og fiskere og deres efterladte.
 4) Lov nr. 475 af 1. oktober 1945 om erstatning til besættelsestidens  

 ofre, jf. lovbekendtgørelse nr. 136 af 23. februar 1995, som senest ændret  

 ved lov nr. 223 af 25. marts 1997.
 Stk. 2. Tilsvarende forhøjelse foretages af hædersgaver til sårede  

 og efterladte efter faldne den 29. august 1943 og af understøttelse, der ydes  

 i anledning af ulykkestilfælde på søen som følge af krigsbegivenhederne  

 1914-18.
§ 2. Såfremt en modtager af hædersgave tillige har ret til pension  

 efter § 14, stk. 1, 2 eller stk. 3, nr. 1, i lov om social pension, forhøjes  

 hædersgaven med yderligere 1.800 kr. årligt.
Forhøjelsen tilkommer ikke en  

 efterladt ægtefælle, til hvem en hædersgave er overgået ved ægtefællens død,  

 medmindre pågældende selv har ret til pension efter § 14, stk. 1, 2 eller  

 stk. 3, nr. 1, i lov om social pension.
En modtager af hædersgave, der har  

 ret til forhøjelsen på 1.800 kr. årligt, bevarer denne ret efter overgang til  

 at modtage folkepension efter det fyldte 67. år.
 § 3. Loven træder i kraft dagen efter bekendtgørelsen i Lovtidende  

 og har virkning fra og med den 1. januar 1998.
 Stk. 2. Samtidig ophæves lov nr. 223 af 25. marts 1997 om  

 forhøjelse af hædersgaver.
Bemærkninger til lovforslaget I finanslovforslaget for 1998 er der afsat 46,9 mio. kr. til udbetaling i  

 henhold til lovbekendtgørelse nr. 136 af 23. februar 1995, som senest ændret  

 ved lov nr. 223 af 25. marts 1997. Dette beløb svarer til 6897  

 hædersgavemodtagere.
Lovforslaget indebærer en merudgift på ca. 35,8 mio. kr.
Lovforslaget indebærer, at hædersgavebeløbet forhøjes fra et tilllæg på  

 750 pct. af det oprindelige beløb på 800 kr. om året til et tillæg på 1400  

 pct. af dette beløb, svarende til 12.000 kr. årligt.
Lovforslaget indebærer,  

 at det beløb, som udbetales fremover, bliver på niveau med realværdien af det  

 beløb, som blev udbetalt i 1945.
 De 800 kr. pr. år i 1945 svarede til ca. 10 pct. af en faglært arbejders  

 løn i København. 12.000 kr. skattefrit pr. år som foreslået i lovforslaget  

 svarer også til ca. 10 pct. af en faglært arbejders løn i København i dag.  

 Forslagsstillerne finder det rimeligt, at man genindfører det oprindelige  

 niveau for hæder for den gruppe personer, som Danmark skylder mere, end der  

 kan betales med penge, men som fortjener en god behandling.
Lovforslaget er en delvis genfremsættelse af lovforslag nr.
L 164, jf.  

 tillæg A 2043, FF 2748, 3522, 4973 og 5497 (folketingsåret 1994-95) og  

 lovforslag nr.
L 87, jf. tillæg A 2335, FF 1440, 3545, 6102 og 6451  

 (folketingsåret 1995-96).
Skriftlig fremsættelse Bruno Jerup (EL):
 Som ordfører for forslagsstillerne tillader jeg mig herved at fremsætte:
 Forslag til lov om forhøjelse af hædersgaver.
(Lovforslag nr.
L 42).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
