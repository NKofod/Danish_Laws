 I henhold til § 2, stk. 3, nr. 1, og § 35 a, i lov om styrelse af højere  

 uddannelsesinstitutioner, jf. lovbekendtgørelse nr. 161 af 17. marts 1987,  

 samt til § 1, stk. 1, og § 3 a, i lov om adgangsregulering ved videregående  

 uddannelser, jf. lovbekendtgørelse nr. 742 af 31. oktober 1986, fastsættes:
Kapitel 1 Adgangsgrundlag (betingelser med hensyn til eksamen m.v.) Kapitel 2 Optagelsesområder Kapitel 3 Særlige bestemmelser om optagelse under  

 adgangsbegrænsning Kapitel 4 Fremgangsmåden ved ansøgning og optagelse Kapitel 5 Klage, dispensation m.v.
 Kapitel 6 Ikrafttræden m.v.
Adgangsgrundlag (betingelser med hensyn til  

 eksamen m.v.) § 1.  Ved uddannelserne på Roskilde og Aalborg  

 universitetscentre optages ansøgere, som har bestået en af følgende eksaminer  

 m.v.:
 1. Studentereksamen (herunder færøsk  

 studentereksamen).
 2. Højere forberedelseseksamen (herunder færøsk og  

 grønlandsk højere forberedelseseksamen).
 3. Højere handelseksamen.
4. Afsluttende eksamen fra et universitet, et  

 universitetscenter, Danmarks Tekniske Højskole, Danmarks Ingeniørakademi,  

 Danmarks Farmaceutiske Højskole, tandlægehøjskolerne, Den Kgl.
Veterinær og  

 Landbohøjskole eller fra teknika, den almene erhvervsøkonomiske eksamen, det  

 erhvervsøkonomiske diplomstudium, den erhvervssproglige afgangseksamen, den  

 erhvervssproglige diplomprøve, lærereksamen, socialrådgivereksamen, eksamen  

 som fysioterapeut eller ergoterapeut, eksamen fra Danmarks Biblioteksskole  

 eller afgangsbevis fra arkitektskolen på Det Kgl.
Akademi for de Skønne  

 Kunster eller Arkitektskolen i Århus.
5. Eksamen m.v. fra et fremmed land, som Danmark har  

 truffet aftale med om gensidig anerkendelse af eksaminer m.v., der a. er sammenlignelige med en dansk adgangsgivende eksamen, jf. nr. 1-3, b. er ligestillet med en dansk adgangsgivende eksamen, jf. nr. 1-3.
 6. Udenlandsk eksamen, som Danmark i øvrigt har  

 anerkendt som ligestillet med en dansk adgangsgivende eksamen, jf. nr. 1-3.
 Stk. 2.  Ved optagelse på grundlag af stk. 1, nr. 5 og  

 6, kan centret forlange en prøve i dansk bestået inden optagelsen.
 § 2.  Ved de teknisk-naturvidenskabelige uddannelser  

 på Aalborg Universitetscenter optages der endvidere  ansøgere, som har  

 bestået en af følgende eksaminer m.v.:
 1. Folkeskolens udvidede afgangsprøve i dansk,  

 regning/matematik, fysik/kemi, og folkeskolens afgangsprøve i tysk og engelsk  

 eller har tilsvarende uddannelsesbaggrund med tillæg af prøver i fagene  

 matematik, fysik, kemi, biologi og geografi som ved matematisk  

 studentereksamen.
 2. Adgangseksamen til teknika.
 Stk. 2.  Ved de samfundsvidenskabelige uddannelser på  

 Aalborg Universitetscenter  optages endvidere  ansøgere, som har  

 bestået prøver ved højere forberedelseseksamen (herunder færøsk og grønlandsk  

 højere forberedelseseksamen) i fællesfagene dansk, engelsk, samfundsfag og  

 matematik med karakteren 6 eller derover i hvert af fagene.
 Stk. 3.  Ved musikuddannelserne på Aalborg  

 Universitetscenter  optages der endvidere  ansøgere, som har  

 gennemgået Nordjysk Musikkonservatoriums forskole.
§ 3.  Ved de teknisk-naturvidenskabelige  

 uddannelser på Aalborg Universitetscenter  kræves, at studerende med 1. sproglig studentereksamen, 2. højere forberedelseseksamen uden tilvalg i fagene  

 matematik og fysik og 3. højere handelseksamen inden et år efter optagelsen  

 består supplerende prøver i fagene matematik og fysik på hf-tilvalgsniveau,  

 med karakteren 6 eller derover i det omfang fagene ikke eller kun delvis er  

 dækket af den adgangsgivende eksamen.
Centret kan i særlige tilfælde  

 dispensere herfra.
 Stk. 2.  Tilsvarende krav som efter stk. 1 kan stilles  

 til studerende, der optages efter § 1, stk. 1, nr. 4, 5 og 6, samt § 2, stk.  

 1, hvis fagene ikke eller kun delvis er dækket af den forudgående eksamen.
 § 4.  Centrene kan ved særlig tilladelse give adgang  

 for ansøgere på andet grundlag end de eksaminer m.v., der er anført i §§ 1 og  

 2 (jf. dog kapitel 3 om optagelse under adgangsbegrænsning), som skønnes at  

 have de nødvendige forudsætninger for at gennemføre uddannelsen.
 Stk. 2.  Tilladelse efter stk. 1 kan betinges af, at  

 ansøgeren før optagelsen - eller inden en vis tid efter og eventuelt inden  

 uddannelsen begyndes - består en eller flere supplerende prøver.
 Stk. 3.  En tilladelse efter stk. 1 omfatter kun den  

 pågældende uddannelse på det pågældende universitetscenter.
Optagelsesområder § 5.  Undervisningsministeriet, Direktoratet for de  

 Vidergående Uddannelser fordeler hvert år uddannelserne på optagelsesområder  

 på Roskilde og Aalborg universitetscentre.
§ 6.  Undervisningsministeren fastsætter hvert år  

 antallet af optagelsespladser ved hvert optagelsesområ-  

 de/overbygningsbegrænsning, jf. stk. 2, på grundlag af, dels udtalelser fra  

 centrene og de faglige landsudvalg hver for sit område, dels foreliggende  

 arbejdsmarkedsprognoser for langvarigt uddannede.
Der kan herudover  

 fastsættes et antal optagelsespladser inden for eller uden for  

 optagelsestallene eller det kan bestemmes, at der ikke fastsættes  

 optagelsestal for specielle kategorier af ansøgere, som kan optages på  

 uddannelsernes senere trin.
Stk. 2.  Hvis kapacitetsforhold eller andet begrunder  

 det, kan direktoratet inden for det samlede antal pladser godkende - eller  

 efter forhandling med vedkommende center fastsætte - et højeste antal  

 optagelsespladser særskilt for den enkelte overbygningsuddannelse (det  

 enkelte fag) Stk. 3.  Direktoratet kan fastsætte særlige regler om  

 begrænset adgang til overbygningsuddannelserne ved centrene.
§ 7.  Optagelse sker ved et optagelsesområde.
Om  

 overbygningsbegrænsning henvises til § 16.
Særlige bestemmelser om optagelse under  

 adgangsbegrænsning § 8.  Hvis antallet af ansøgere, der kan optages efter  

 kapitel 1, et år overstiger antallet af optagelsespladser ved et  

 optagelsesområde, opdeles pladserne i 3 grupper for de ansøgerkategorier, der  

 er angivet i §§ 9, 10 og 13. Undervisningsministeren fastsætter hvert år  

 gruppernes størrelse.
 Stk. 2.  Hvis antallet af optagelsespladser i gruppe II  

 eller gruppe III ikke kan besættes fuldt ud med ansøgere i vedkommende  

 ansøgerkategori, flyttes de overskydende optagelsespladser til gruppe I.
 § 9.  Optagelsespladserne i gruppe I  tildeles  

 efter faldende optagelseskvotient ansøgere med de eksaminer m.v., der er  

 nævnt i § 1, stk. 1, nr. 1-3, 5 b og 6, der ikke har kandidateksamen eller  

 magisterkonferens fra en højere uddannelsesinstitution, jf. § 13. Ved de  

 teknisk-naturvidenskabelige uddannelser på Aalborg Universtetscenter tildeles  

 pladserne endvidere ansøgere, der er nævnt i § 2, stk. 1.
Stk. 2.  Optagelseskvotienten er gennemsnittet af de  

 karakterer der medregnes ved opgørelse af, om den adgangsgivende eksamen er  

 bestået, jf. dog stk. 3. For at eksamensgennemsnittet skal kunne anvendes som  

 optagelseskvotient, må der normalt ikke være overført mere end 3 fag uden  

 karakterer fra anden uddannelse på eksamensbeviset.
Gennemsnittet beregnes  

 med 1 decimal.
Ansøgere med en udenlandsk eksamen indplaceres i  

 kvotientrækkefølgen efter en vurdering af resultatet ved den adgangsgivende  

 eksamen, jf. nærmere § 15.
 Stk. 3.  For ansøgere med adgangsgrundlag efter § 2,  

 stk. 1, nr. 1, beregnes optagelseskvotienten som et gennemsnit af  

 karaktererne ved den aflagte prøve/eksamen og et gennemsnit af karaktererne  

 ved suppleringskurserne.
 § 10.  Optagelsespladserne i gruppe II  

  tildeles ansøgere, som har det adgangsgrundlag, der er nævnt i § 9, stk. 1,  

 uden at være optaget gennem gruppe I, og som desuden har fået godkendt mindst  

 9 måneders erhvervsarbejde efter reglerne i denne paragraf og i § 19.  

 Tildeling sker efter faldende optagelseskvotient.
 Stk. 2.  Optagelseskvotienten er gennemsnittet af  

 karaktererne ved den adgangsgivende eksamen multipliceret med en faktor efter  

 følgende skala: Godkendt erhvervsarbejde, jf. stk. 3:
 Stk. 3.  Erhvervsarbejde godkendes således:
a.
Erhvervsarbejde i mindst 30 timer om ugen godkendes med det antal  

 måneder, som erhvervsarbejdet har varet.
b.
Erhvervsarbejde fra 15 til 29 timer om ugen godkendes med halvdelen af  

 det antal måneder, som erhvervsarbejdet har varet under forudsætning af, at  

 der indgår en arbejdsperiode på mindst 12 sammenhængende måneder.
 Timetallet kan beregnes som et gennemsnit over en periode på indtil 4  

 uger.
 Stk. 4.  Erhvervsarbejdet skal iøvrigt opfylde følgende  

 betingelser:
1. Erhvervsarbejdet skal være aflønnet i form af penge  

 eller naturalløn.
Arbejde som selvstændig erhvervsdrivende godkendes som  

 erhvervsarbejde.
 2. Erhvervsarbejdet skal ligge forud for den 1. juli i  

 ansøgningsåret.
 3. Arbejdets art, perioden, antallet af ugentlige  

 timer og aflønningen skal være dokumenteret.
 Stk. 5.  I erhvervsarbejdet kan indgå:
 1. Aftjent værnepligt.
 2. Dokumenterede arbejdsløshedsperioder i følgende  

 omfang, jf. stk. 3.
3. Deltagelse i et godkendt kursus på en  

 folkehøjskole, husholdningsskole eller et tilsvarende kursus, herunder også  

 kurser i udlandet af mindst 16 ugers sammenhængende varighed.
Der kan højst  

 medregnes 16 uger ialt.
Deltagelse i kurset skal dokumenteres.
 Stk. 6.  Erhvervsarbejde som led i et formaliseret  

 uddannelsesforløb kan ikke godkendes, jf. dog stk. 8.
Stk. 7.  Ansøgerne kan ikke få godkendt erhvervsarbejde,  

 som de har haft samtidig med, at de kvalificerede sig til den adgangsgivende  

 eksamen, medmindre de var fyldt 20 år på arbejdstidspunktet.
Dette gælder dog  

 ikke deltagere i aftenstudenterkurser, enkeltfagskurser til højere  

 forberedelseseksamen, handelsskolernes statskontrollerede enkeltfagskurser og  

 lignende.
Stk. 8.  Ved de teknisk-naturvidenskabelige uddannelser  

 på Aalborg Universitetscenter kan optagelsespladserne i gruppe II også  

 tildeles ansøgere som har fået godkendt 18 måneders studierelevant  

 erhvervsarbejde i overensstemmelse med reglerne herom i bekendtgørelse om  

 optagelse ved ingeniøruddannelserne på Danmarks Tekniske Højskole, Danmarks  

 Ingeniørakademi og teknika.
Om beregning og dokumentation henvises til  

 bestemmelserne om optagelse ved ingeniøruddannelserne.
Ved beregning af  

 optagelseskvotienten er multipliceringsfaktoren 1.18 jf. stk. 2.
 § 11.  Direktoratet kan fastsætte regler om, at  

 ansøgere, der ikke er blevet optaget på deres først prioriterede  

 optagelsesområde kan få tilsagn om at blive optaget ved dette det følgende  

 optagelsesår gennem gruppe II, jf. § 10.
 § 12.  Hvis flere ansøgere har samme  

 optagelseskvotient, og de ikke alle kan optages inden for antallet af  

 optagelsespladser i gruppe I eller II, optages en ældre ansøger før en yngre.
§ 13.  Optagelsespladserne i gruppe III  

  tildeles følgende ansøgere  (om ansøgere, der ikke er danske  

 statsborgere, henvises til § 14 1. Basisuddannelserne på Roskilde Universitetscenter og de  

 teknisk-naturvidenskabelige uddannelser på Aalborg Universitetscenter:
a.
Ansøgere, der har fået særlig tilladelse efter § 4 (dispensater).
b.
Ansøgere med kandidateksamen eller magisterkonferens fra en højere  

 uddannelsesinstitution.
 c. Øvrige ansøgere med adgangsgrundlag efter § 1, stk. 1, nr. 4, som ikke  

 samtidig har en af de eksaminer m.v., der er nævnt i § 1, stk. 1, nr. 1-3,  

 eller - for Aalborg Universitetscenter - § 2, stk. 1.
d.
Ansøgere med udenlandsk eksamen efter § 1, stk. 1, nr. 5 a.
e.
Ansøgere af den kategori, der er angivet i § 9, stk. 1, som ikke er  

 optaget gennem gruppe I eller II, og som vil være fyldt 25 år inden den 1.  

 september i det år, hvor optagelse søges, hvis de efter centrets vurdering  

 har kvalificeret sig ved aktiviteter ud over den adgangsgivende eksamen.
 2. De humanistiske uddannelser på Aalborg Universitetscenter:
a.
Ansøgere, der har fået særlig tilladelse efter § 4 (dispensater).
b.
Ansøgere med kandidateksamen eller magisterkonferens fra en højere  

 uddannelsesinstitution.
 c. Øvrige ansøgere med adgangsgrundlag efter § 1, stk. 1, nr. 4, som ikke  

 samtidig har en af de eksaminer, der er nævnt i § 1, stk. 1, nr. 1-3.
d.
Ansøgere, som har gennemgået Nordjysk Musikkonservatoriums forskole,  

 jf. § 2, stk. 3.
e.
Ansøgere med udenlandsk eksamen efter § 1, stk. 1, nr. 5 a.
f.
Ansøgere af den kategori, der er angivet i § 9, stk. 1, som ikke er  

 optaget gennem gruppe I eller II, og som vil være fyldt 25 år inden den 1.  

 september i det år, hvor optagelse søges, hvis de efter centrets vurdering  

 har kvalificeret sig ved aktiviteter ud over den adgangsgivende eksamen.
 3. De samfundsvidenskabelige uddannelser på Aalborg  

 Universitetscenter:
a.
Ansøgere med adgangsgrundlag efter § 2, stk. 2.
b.
Ansøgere, der har fået særlig tilladelse efter § 4 (dispensater).
c.
Ansøgere med kandidateksamen eller magisterkonferens fra en højere  

 uddannelsesinstitution.
 d. Øvrige ansøgere med adgangsgrundlag efter § 1, stk. 1, nr. 4, som ikke  

 samtidig har en af de eksaminer, der er nævnt i § 1, stk. 1, nr. 1-3, og § 2,  

 stk. 2.
e.
Ansøgere med udenlandsk eksamen efter § 1, stk. 1, nr. 5 a.
f.
Ansøgere af den kategori, der er angivet i § 9, stk. 1, som ikke er  

 optaget gennem gruppe I eller II, og som vil være fyldt 25 år inden den 1.  

 september i det år, hvor optagelse søges, hvis de efter centrets vurdering  

 har kvalificeret sig ved aktiviteter ud over den adgangsgivende eksamen.
 Stk. 2.  Hvis antallet af ansøgere, der kan optages  

 efter stk. 1, overstiger antallet af optagelsespladser i gruppe III, optages  

 der blandt ansøgerne efter centrets bestemmelse.
 Stk. 3.  Selv om antallet af ansøgere, der kan optages  

 efter stk. 1, ikke overstiger antallet af optagelsespladser i gruppe III,  

 optages de ansøgere, der er nævnt i stk. 1, nr. 1, litra b og d, nr. 2, litra  

 b og e, og nr. 3, litra c og e efter centrets bestemmelse.
 § 14.  Ansøgere, der ikke er danske statsborgere,  

 optages sådan:
 1. Gruppe I-II:
a.
Ansøgere med dansk eksamen efter § 1, stk. 1, nr. 1-3 og § 2, stk. 1.
b.
Ansøgere med udenlandsk eksamen efter § 1, stk. 1, nr. 5 b og 6, hvis  

 deres lands statsborgere i henhold til traktat har ret til at blive optaget  

 på lige fod med danske statsborgere (visse EF-statsborgere under nærmere  

 betingelser). Har ansøgerne også kandidateksamen eller magisterkonferens fra  

 en højere uddannelsesinstitution, optages de dog gennem gruppe III.
 2. Gruppe III: Øvrige adgangsberettigede ansøgere.
 Stk. 2.  Direktoratet kan fastsætte. at ansøgere uden  

 dansk statsborgerskab (under adgangsbegrænsning) kun kan optages  ved et  

 optagelsesområde eller vælge bestemte uddannelser eller fag,  hvis   

  de enten er ligestillet med danske efter traktat, jf. stk. 1, nr. 1, litra  

 b, eller har særlig tilknytning til Danmark (ud over eventuelt ophold for at  

 tage adgangsgivende eksamen), jf. nærmere § 15. Er der fastsat sådan  

 begrænsning, kan studerende uden dansk statsborgerskab, der er optaget ved  

 andre uddannelser, kun skifte til den pågældende uddannelse/det pågældende  

 fag, hvis de angivne betingelser er opfyldt.
Stk. 3.  Selv om der er ubesatte optagelsespladser i  

 gruppe III, kan der (under adgangsbegrænsning) kun optages et samlet antal  

 ansøgere uden dansk statsborgerskab i grupperne I, II og III, der ikke  

 overstiger 10 pct. af det samlede antal optagelsespladser ved  

 optagelsesområdet.
De ansøgere, der er nævnt i stk. 1, nr. 1, litra b, (visse  

 EF-statsborgere) og ansøgere, som er omfattet af §§ 7 og 8 i udlændingeloven  

 (flygtninge), medregnes ikke i de 10 pct.
§ 15.  Centrene nedsætter sammen med de andre  

 institutioner under den koordinerede tilmelding, som har tilsvarende  

 bestemmelser, et fælles nævn.
Nævnet bedømmer udenlandske eksaminer,  

 indplacerer udenlandske eksaminer efter § 1, stk. 1, nr. 5 b og 6, og  

 vurderer ikke-danske ansøgeres tilknytning til Danmark.
§ 16.  Er der overbygningsbegrænsning inden for et  

 optagelsesområde, jf. § 6, stk. 2, gives der ved optagelse på centret  

 forhåndstilsagn svarende til antallet af pladser på overbygningen (hver  

 overbygning) direkte til ansøgere til denne efter de bestemmelser, der gælder  

 om optagelse på optagelsesområdet.
I forbindelse med  

 overbygningsbegrænsningen bestemmes det, om og i hvilket omfang sådanne  

 pladser kan besættes, som bliver ledige ved, at forhåndstilsagn ikke  

 benyttes.
 Stk. 2.  Direktoratet kan for den enkelte begrænsede  

 overbygning godkende - eller efter forhandling med vedkommende center  

 fastsætte - andre regler end reglerne i stk. 1.
Fremgangsmåden ved ansøgning og optagelse § 17.  Der optages studerende ved centrene een gang om  

 året, pr. 1. september.
Direktoratet kan tillade, at der optages studerende  

 to gange om året, pr. 1. september og 1. februar.
Direktoratet kan bestemme,  

 at de optagne fordeles på flere studiestarttidspunkter.
Direktoratet  

 fastsætter nærmere regler om denne fordeling.
 Stk. 2.  Optagelse sker ved hvert center særskilt for  

 hvert optagelsesområde ved dette.
Stk. 3.  Der foretages en koordinering af tilmeldings-  

 og optagelsesproceduren ved centrene og andre videregående  

 uddannelsesinstitutioner.
Direktoratet fastsætter særlige regler herom.
Særlige ansøgnings- og svarfrister § 18.  Følgende ansøgere skal inden den 15.  

 marts  i det år, hvor optagelse søges, indsende en foreløbig ansøgning  

 til vedkommende center med redegørelse og dokumentation for deres  

 kvalifikationer:
a.
Ansøgere, der søger om adgang ved særlig tilladelse efter § 4  

 (dispensater).
b.
Ansøgere med udenlandsk eksamen efter § 1, stk. 1 nr. 5 og 6.
c.
Ansøgere, som har dansk adgangsgrundlag, men som ikke har dansk  

 statsborgerskab eller er ligestillede med danske statsborgere, jf. § 14,  

hvis  de søger optagelse ved et optagelsesområde (en uddannelse), for  

 hvilken der er fastsat begrænsning efter § 14, stk. 2.
 Stk. 2.  Inden udgangen af maj giver det eller de  

 pågældende centre ansøgerne meddelelse om, enten at de ikke kan optages på  

 det foreliggende grundlag, eller at de anses for kvalificerede (har  

 adgangsgrundlag) til den pågældende uddannelse, men at optagelse afhænger af  

 de særlige regler, der gælder om optagelse, når der er flere ansøgere end  

 optagelsespladser, jf. kapitel 3.
 Forhåndsgodkendelse af erhvervsarbejde m.v.
§ 19.  Ansøgerne skal have erhvervsarbejde og  

 eventuelt højskoleophold m.v., jf. § 10, godkendt, inden ansøgning om  

 optagelse sendes til universitetscentrene.
Ansøgning om godkendelse skal  

 indsendes til Københavns, Aarhus eller Odense Universitet eller til Aalborg  

 Universitetscenter.
Fristen for ansøgning om forhåndsgodkendelse er 1. juni,  

 men når der foreligger særlige forhold i forbindelse med overskridelse af  

 fristen, kan godkendelsesinstitutionerne behandle en anmodning om godkendelse  

 efter denne frist.
Godkendelse gives ved en godkendelsesattest, der også  

 omfatter eventuelt tidligere godkendt erhvervsarbejde og eventuelt  

 højskoleophold m.v.. Institutionen afgiver svar senest den 22. juni.
Stk. 2.  Erhvervsarbejdet og eventuelt højskoleophold  

 m.v. skal dokumenteres over for universitetet/centret som angivet i § 10,  

 stk. 4, nr. 3 og stk. 5, nr. 3. Eventuelle tidligere udstedte  

 godkendelsesattester vedlægges.
Godkendelse for arbejde m.v. i juni måned kan  

 ske på grundlag af en foreløbig dokumentation, endelig dokumentation kan  

 kræves fremlagt senere.
 Stk. 3.  Når erhvervsarbejde og eventuelt højskoleophold  

 m.v. en gang er godkendt, kan godkendelsesattesten anvendes ved ansøgning om  

 optagelse de følgende år ved institutioner under den koordinerede tilmelding.
Stk. 4.  Ansøgere til de teknisk-naturvidenskabelige  

 uddannelser på Aalborg Universitetscenter kan  også få studierelevant  

 erhvervsarbejde godkendt efter § 10, stk. 8. Anmodning herom indsendes enten  

 til Aalborg Universitetscenter eller til Københavns Teknikum inden den 1.  

 juni.
Om dokumentation m.v. gælder bestemmelserne i bekendtgørelse om  

 optagelse ved ingeniøruddannelserne på Danmarks Tekniske Højskole, Danmarks  

 Ingeniørakademi og teknika.
Godkendelse gives ved en godkendelsesattest.  

 Ansøgerne kan få godkendt alment erhvervsarbejde efter § 10, af Aalborg  

 Universitetscenter eller Københavns Teknikum samtidig med godkendelse af  

 studierelevant erhvervsarbejde efter § 10, stk. 8.
Almindelig ansøgningsfrist § 20.  Ansøgere skal i det år, hvor optagelse søges,  

 indsende et særligt ansøgningsskema til det center, de søger optagelse ved.  

 Ansøgningsskemaet skal være centret i hænde inden den 1. juli kl.  

 12.00.  Søges der optagelse ved flere optagelsesområder ved vedkommende  

 center, skal der angives en prioritering af ønskerne på ansøgningsskemaet.  

 Ansøgere, der søger optagelse ved optagelsesområder ved begge centre eller  

 ved et center og ved andre uddannelsesinstitutioner under den koordinerede  

 tilmelding, skal indsende et ansøgningsskema til hver af de pågældende  

 uddannelsesinstitutioner.
Der skal på hvert ansøgningsskema angives en  

 prioritering af alle de ønskede optagelsesområder/begrænsede overbygninger  

 ved de søgte institutioner.
Det højeste antal optagelsesområder/begrænsede  

 overbygninger, der kan søges af den enkelte ansøger, skal fremgå af  

 skemaerne.
 Stk. 2.  Med ansøgningsskemaet indsendes dels  

 dokumentation for adgangsgrundlaget (særlig tilladelse efter § 4,  

 eksamensbeviser m.v.),dels et eksemplar af godkendelsesattesten efter § 19.  

 Der må kun medsendes een godkendelsesattest, jf. § 19, stk. 1.
Stk. 3.  Dokumentation for adgangsgrundlaget indsendes i  

 kopi.
Hvis optagelse søges flere steder, skal dokumentation sendes til alle  

 institutionerne.
Original dokumentation kan kræves forevist efter optagelsen.
Stk. 4.  Sammen med ansøgningsskema og dokumentation  

 indsendes et særskilt prioriteringsskema  til den højst prioriterede  

 uddannelsesinstitution.
Prioriteringsskemaet skal indeholde samme oplysninger  

 om prioritering af de ønskede optagelsesområder og institutioner som  

 ansøgningsskemaet, jf. stk. 1. Prioriteringsskemaet skal indsendes, selv om  

 ansøgeren kun søger om optagelse ved een uddannelsesinstitution eller eet  

 optagelsesområde.
 Stk. 5.  Ansøgningsskemaer, prioriteringsskemaer og  

 vejledningsmateriale udleveres af uddannelsesinstitutionerne.
Svarfrist § 21.  Senest den 28. juli giver universitetscentrene  

 meddelelse til de ansøgere, der optages ved centret.
 Stk. 2.  Til de ansøgere, der ikke kan optages ved nogen  

 af de søgte optagelsesområder, sender sekretariatet for den koordinerede  

 tilmelding (Tilmeldingssekretariatet) meddelelse herom.
 Sygeeksamen m.v.
§ 22.  Ansøgere, der skal til sygeeksamen,  

  eller ansøgere, der afslutter eksamen i eksamensterminen ved optagelsen, men  

 som ikke ved ansøgningsfristens udløb har modtaget deres endelige  

 eksamensbevis, skal indsende ansøgnings- og prioriteringsskemaer inden for  

 fristen i § 20, stk. 1, med en foreløbigt beregnet eksamenskvotient.
Sådanne  

 ansøgere får ikke svar inden for fristen i § 21, men skal snarest efter  

 sygeeksamen m.v. indsende eksamensbeviset til den eller de søgte  

 institutioner.
Ansøgerne optages derefter på det højest prioriterede  

 optagelsesområde m.v., hvor ansøgere med tilsvarende optagelseskvotient og  

 alder kunne optages.
Sådanne ansøgere kan optages uden for det fastsatte  

 antal optagelsespladser.
Optagelse på ledige pladser § 23.  Optagelsespladser, der er ledige pr. 28. juli,  

 kan søges indtil 15. august uanset ansøgningsfrister.
Universitetscentrene er  

 berettiget til at lukke for yderligere optagelse efter 15. august.
Stk. 2.  Ansøgere optages i den rækkefølge, hvori  

 ansøgningerne modtages.
Dog betragtes alle ansøgninger, der er modtaget  

 senest 8. august, som modtaget samme dag.
 Stk. 3.  Kan ikke alle ansøgere optages, og er  

 ansøgningerne indkommet samme dag, optages en ældre ansøger før en yngre.
 Stk. 4.  Fra 15. august til 1. september kan  

 universtetscentrene optage ansøgere på ledige pladser, hvis det er foreneligt  

 med den planlagte undervisning m.v.
 Stk. 5.  Efter 1. september bør universitetscentrene kun  

 optage ansøgere på ledige pladser, hvis det skønnes, at ansøgeren kan følge  

 undervisningsplanen inden for normale tidsrammer.
 Klage, dispensation m.v.
§ 24.  Klager over et centers afgørelser i henhold til  

 denne bekendtgørelse indgives til det pågældende center.
Hvis en klage ikke  

 tages til følge, og klageren fastholder klagen, videresender centret klagen -  

 bilagt en udtalelse - til Direktoratet for de Videregående Uddannelser.
 Stk. 2.  Fristen for indgivelse af klager er 4 uger fra  

 den dag afgørelsen er meddelt den pågældende.
§ 25.  Direktoratet for de Videregående Uddannelser  

 kan dispensere fra bekendtgørelsens bestemmelser, når det findes begrundet i  

 usædvanlige forhold.
Der skal foreligge en indstilling fra vedkommende  

 center, inden der træffes afgørelse.
 Stk. 2.  Ansøgninger om dispensation skal, hvor det er  

 muligt, vedlægges dokumentation for de forhold, der anføres som  

 dispensationsgrund.
 Stk. 3.  Direktoratet kan tillade centrene at dispensere  

 fra bekendtgørelsens bestemmelser inden for nærmere angivne rammer.
 § 26.  Direktoratet kan som led i et forsøg fravige  

 denne bekendtgørelse.
 § 27.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 28.  Bekendtgørelsen omfatter ikke de  

 erhvervsøkonomiske specialstudier (HD) ved Aalborg Universitetscenter.
 § 29.  Bekendtgørelsen træder i kraft ved  

 bekendtgørelsen i Lovtidende og har virkning fra sommeroptagelsen 1987.
 Stk. 2.  Bekendtgørelse nr. 374 af 29. juli 1983 om  

 optagelse ved uddannelserne på Roskilde og Ålborg universitetscentre ophæves.
