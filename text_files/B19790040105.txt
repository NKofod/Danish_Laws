 I medfør af § 3, stk. 2, § 5, stk. 2, § 6, stk. 1, § 11, stk. 1, § 12,  

 stk. 2 og § 14 i lov nr. 296 af 8. juni 1978 om hyrekørsel fastsættes  

 følgende:
 Almindelig hyrekørsel.
 Bevillingsudstedelse m.v.
§ 1.  Bevilling til almindelig hyrekørsel gives efter  

 forudgående offentlig bekendtgørelse om, at en bevilling er ledig.
I  

 bekendtgørelsen skal de vilkår, der kan stilles for bevillingen i henhold til  

 lovens § 4, stk. 2, nr. 2 og 3 beskrives.
Bekendtgørelsen skal indeholde  

 opfordring til interesserede om inden en fastsat frist at indgive ansøgning  

 på en af kommunalbestyrelsen udfærdiget formular.
Ansøgningen skal være  

 ledsaget af en for den pågældende ansøger udstedt straffeattest samt eventuel  

 dokumentation for tidligere beskæftigelse inden for erhvervsmæssig  

 personbefordring.
 § 2.  Bevilling til almindelig hyrekørsel gives den  

 efter kommunalbestyrelsens skøn bedst kvalificerede ansøger, idet der her  

 bl.a. skal lægges vægt på den erfaring, den enkelte ansøger har erhvervet  

 gennem tidligere beskæftigelse som chauffør eller vognmand inden for  

 erhvervsmæssig personbefordring.
 Stk. 2.  Bevillingen er betinget af, at indehaveren  

 inden for en frist af 3 måneder fra datoen for udstedelsen foreviser  

 kommunalbestyrelsen registreringsattest for det køretøj, bevillingen skal  

 omfatte, jfr. § 3, stk. 1, samt dokumentation for, at han er tilsluttet et  

 bestillingskontor, medmindre han ikke har pligt til at være tilsluttet et  

 sådant kontor, jfr. § 17. Opfyldes betingelserne ikke rettidigt, bortfalder  

 bevillingen, og kommunalbestyrelsen underretter indehaveren samt det lokale  

 distriktstoldkammer herom.
 Stk. 3.  Bevilling kan nægtes på grund af ansøgerens  

 vandel, jfr. lovens § 7.
 Stk. 4.  Bevilling kan ikke gives til en ansøger, der er  

 indehaver af en bevilling i en anden kommune.
 § 3.  Bevillingen udfærdiges til den registrerede ejer  

 af motorkøretøjet, jfr. stk. 3.
Stk. 2.  Der kan gives samme ejer flere bevillinger.
I  

 så fald udfærdiges der en bevilling til hvert enkelt af de køretøjer, der  

 tilhører ham.
Stk. 3.  Een bevilling kan gives til to personer i  

 fællesskab, såfremt For en sådan bevilling gælder desuden de i § 5, stk. 3, og § 7, stk. 2,  

 nævnte vilkår.
§ 4.  Ved enhver bevillingsudstedelse tildeles der den  

 hyrevogn, bevillingen vedrører, et bevillingsnummer.
Bevillingsnummeret, der  

 består af det i bilag 1 for den pågældende kommune fastsatte områdenummer og  

 et af kommunalbestyrelsen fastsat løbenummer med en bindestreg imellem,  

 påføres bevillingen.
Stk. 2.  Ved ændring af bopæl påhviler det  

 bevillingshaveren inden 14 dage at oplyse kommunalbestyrelsen herom.
Ved  

 udskiftning af køretøj skal registreringsattesten med bevillingshaveren  

 registreret som ejer inden 14 dage efter attestens modtagelse, forevises  

 kommunalbestyrelsen.
Bevillingens udnyttelse § 5.  Bevillingen skal udnyttes af bevillingshaveren  

 personligt.
Den kan hverken helt eller delvist overgå til andre ved salg,  

 bortforpagtning, udleje, udlån, pantsætning, kreditorforfølgning, arv eller  

 på anden måde, jfr. dog lovens § 3, stk. 3.
 Stk. 2.  Om vilkår i øvrigt for bevillingens udnyttelse  

 gælder reglerne i lovens § 4, stk. 1 og 2, samt § 12, stk. 2.
 Stk. 3.  Hvor en bevilling gives til 2 personer i  

 fællesskab skal bevillingen indeholde vilkår om:
 Deponering, bortfald m.v.
§ 6.  Er bevillingshaveren på grund af sygdom eller  

 lignende i længere tid afskåret fra at udnytte sin bevilling, deponeres den  

 hos kommunalbestyrelsen.
Deponeringen kan ske i et tidsrum af indtil 3  

 måneder, der, når særlige grunde foreligger, kan forlænges af  

 kommunalbestyrelsen.
 Stk. 2.  Genoptager en bevillingshaver ikke sin  

 virksomhed inden udløbet af den i stk. 1 omhandlede frist, bortfalder  

 bevillingen.
§ 7.  En bevilling bortfalder ved bevillingshaverens  

 død.
Kommunalbestyrelsen kan dog tillade, at ægtefællen benytter bevillingen  

 i indtil 1 år.
Denne frist kan, når særlige grunde foreligger, forlænges af  

 kommunalbestyrelsen, dog kun med yderligere 6 måneder.
I øvrigt henvises til  

 lovens § 3, stk. 3.
 Stk. 2.  En bevilling givet til 2 personer i fællesskab  

 bortfalder, hvis fællesskabet mellem de 2 bevillingshavere ophører.
§ 8.  Ophører bevillingshaveren med at drive  

 virksomhed som hyrevognmand, skal bevillingen tillige med den i § 10, stk. 4,  

 omhandlede bevillingsnummerplade og det i § 11 omhandlede ejerkort straks  

 afleveres til kommunalbestyrelsen, der underretter det lokale  

 distriktstoldkammer om ophøret.
Det samme gælder, når en bevilling er  

 bortfaldet i henhold til §§ 6 og 7 eller tilbagekaldt i henhold til lovens §  

 8.
Hyrevognen, dens afmærkning, indretning og udstyr § 9.  En vogn kan kun godkendes til hyrekørsel, dersom  

 den ved standardtypegodkendelse er fundet egnet hertil eller er  

 standardtypegodkendt som hyrevogn.
 Stk. 2.  Reglerne herom fastsættes af ministeren for  

 offentlige arbejder efter forhandling med justitsministeren.
§ 10.  På en hyrevogn skal der være anbragt en  

 taglygte, som skal være tændt i lygtetændingstiden, når vognen søger hyre.  

 Taglygten må ikke kunne tændes, når taksametret er i funktion.
Lygten skal  

 fremad vise grønt lys uden at blænde og være forsynet med påskriften  

 »Taxi«, udført i bogstavshøjde på mindst 50 mm.
Den lysende flade  

 skal være mellem 185 og 300 kvadratcentimeter.
Viser lygten lys bagud, skal  

 det være rødt.
Ministeriet for offentlige arbejder kan tillade, at en  

 hyrevogn under udførelse af specielle kørselsopgaver kører uden taglygte,  

 hvis udførelsen af disse kørselsopgaver kræver særlig afmærkning i henhold  

 til anden lovgivning.
Stk. 2.  En hyrevogn skal bag forruden have et  

 rektangulært skilt med påskriften »Fri«, der skal benyttes, når  

 køretøjet søger hyre.
Skiltet skal i lygtetændingstiden være belyst, og det  

 skal fremad vise grønt lys, som ikke må blænde.
Skiltet må ikke benyttes og  

 ikke kunne belyses, når taksametret er i funktion.
Stk. 3.  En hyrevogn skal udvendig på begge sider (for-  

 eller bagdør) være forsynet med påskrift om navn og telefonnummer for det  

 bestillingskontor, ejeren er tilsluttet, eller hvis ejeren ikke er tilsluttet  

 et bestillingskontor, ejerens eller firmaets navn, adresse og/eller  

 telefonnummer.
Navn, adresse og telefonnummer skal udføres i en bogstavhøjde  

 på mellem 36 og 60 mm og en talhøjde på mellem 15 og 60 mm.
Påskriften skal  

 være i en farve, der tydeligt afviger fra køretøjets farve.
Påskriften skal  

 være direkte påført vognens karosseri, og må ikke udføres ved hjælp af  

 aftagelige skilte eller lignende.
Stk. 4.  Bag på taglygten skal der være anbragt en  

 bevillingsnummerplade, idet bevillingsnummeret skal vende bagud.  

 Bevillingsnummerpladen udleveres mod gebyr af kommunalbestyrelsen sammen med  

 bevillingen.
Bortkommer pladen, eller beskadiges den, kan en ny plade  

 udleveres af kommunalbestyrelsen mod et nyt gebyr.
Samtidig afleveres den  

 hidtil anvendte plade, for så vidt den ikke er bortkommet, i hvilket tilfælde  

 kommunalbestyrelsen afkræver skriftlig erklæring herom.
Indtil en ny plade  

 kan udleveres, skal der benyttes en erstatningsplade, der ligeledes udleveres  

 af kommunalbestyrelsen.
Er der i henhold til § 10, stk. 1, sidste punktum,  

 givet tilladelse til, at en hyrevogn kører uden taglygte, er det tilladt, at  

 vognen under udførelsen af de specielle kørselsopgaver ligeledes kører uden  

 bevillingsnummerplade.
Stk. 5.  Bevillingshaveren kan forbyde tobaksrygning i  

 vognen.
I så fald skal vognen være afmærket herom, både udvendig og indvendig  

 på en for publikum iøjnefaldende måde.
 Stk. 6.  En hyrevogn skal være forsynet med bagagebærer,  

 således at passagererne kan forlange enten 1 barnevogn eller 1 cykel  

 medbragt.
 § 11.  I hyrevognen skal der på et for publikum  

 iøjnefaldende sted være anbragt et kort, der angiver:
 Kortet udfærdiges af kommunalbestyrelsen mod forevisning af køretøjets  

 registreringsattest.
§ 12.  En hyrevogn, der i henhold til § 17 har pligt  

 til at være tilsluttet et bestillingskontor, skal være forsynet med  

 kommunikationsradio, der har forbindelse til samtlige bestillingskontorets  

 radiokanaler.
Det er ikke tilladt at installere tele- eller  

 radiokommunikation med forbindelse udenom bestillingskontoret.  

 Kommunalbestyrelsen kan i særlige tilfælde for eksempel til betjening af  

 lægekørsel og lignende gøre undtagelse herfra.
§ 13.  Hyrevognen skal være udstyret med taksameter.  

 Taksametret skal til enhver tid fungere korrekt og i overensstemmelse med de  

 gældende takster.
Det skal angive det indkørte beløb i kroner og øre og den  

 takst, hvortil det er stillet.
Disse angivelser skal uden vanskelighed kunne  

 aflæses af passagererne og være forsynet med belysning, som skal være tændt,  

 når vognen er hyret i lygtetændingstiden.
Taksametret skal endvidere angive:
Stk. 2.  Taksametret og dets forbindelse til vognen  

 (transmissionen) skal være kontrolleret og plomberet af en af statens  

 bilinspektion godkendt person.
Reglerne herfor fastsættes af ministeren for  

 offentlige arbejder.
Den senest udfærdigede taksameterattest skal til enhver  

 tid forefindes i vognen og på forlangende forevises for politiet.
Ved  

 udskiftning til anden dækstørrelse end den, der fremgår af  

 taksameterattesten, skal der indhentes ny taksameterattest.
Beskadigede  

 plomberinger skal omgående fornyes.
 Stk. 3.  Når et køretøj med taksameter fremstilles for  

 statens bilinspektion i forbindelse med registrering eller periodisk syn,  

 skal der samtidig forevises en ikke over 6 måneder gammel attest fra en i  

 medfør af stk. 2 godkendt person om, at taksametret og dets plombering er  

 kontrolleret.
Stk. 4.  Politiet kan til enhver tid foretage kontrol af  

 et taksameter og dets plombering.
I forbindelse hermed har føreren af  

 hyrevognen pligt til uden betaling at foretage en prøvekørsel over en rimelig  

 strækning.
Politiet og statens bilinspektion skal efter endt prøvekørsel  

 udstede kvittering, der angiver begyndelses- og sluttidspunktet for kørslen  

 og taksametrets udvisende.
Konstateres der fejl ved taksametret, kan politiet  

 forlange vognen sat ud af drift, indtil det ved en taksameterattest i henhold  

 til stk. 2 er konstateret, at fejlen er udbedret.
§ 14.  I enhver hyrevogn skal findes en trafikbog, der  

 på forlangende skal forevises og om fornødent udlånes til politiet.  

 Trafikbogen skal af kommunalbestyrelsen være godkendt til den pågældende  

 hyrevogn og være forsynet med kommunalbestyrelsens påtegning herom.
Der må  

 kun være een trafikbog i brug ad gangen, og det uanset om der er flere førere  

 af vognen.
Stk. 2.  Trafikbogen skal indeholde mindst 50  

 tredobbelte blade (stamblad og 2 kopier), der skal være forsynet med  

 fortløbende numre.
Hvor bevillingshaveren er tilsluttet et bestillingskontor,  

 skal hvert af de tredobbelte blade omfatte een førers vagt, jfr. bilag 2.  

 Hvor bevillingshaveren ikke er tilsluttet et bestillingskontor, må hvert af  

 de tredobbelte blade højst omfatte 1 døgn (kørselsperiode), idet navn,  

 fødselsår og -dato samt adresse på førerne af vognen skal være anført på  

 indersiden af trafikbogens omslag, jfr. bilag 3.
Stk. 3.  Trafikbogen skal indeholde oplysninger som  

 angivet i bilag 2 og 3. Oplysninger om tidspunkt - angivet med fire cifre -  

 for vagtens eller kørselsperiodens påbegyndelse samt om taksametrets  

 udvisende på dette tidspunkt skal være indført, forinden vagten eller  

 kørselsperioden påbegyndes.
Såfremt prisen for kørsel er beregnet på anden  

 måde end efter taksameter, skal begyndelsestidspunktet indføres i  

 trafikbogen, umiddelbart inden den pågældende kørsel påbegyndes, og  

 sluttidspunktet samt det indkørte beløb umiddelbart efter kørslens  

 afslutning, jfr. § 31. Oplysninger om eventuelle fejlture indføres straks  

 efter, at de er konstateret, og hvis vognen er tilsluttet et  

 bestillingskontor, anmeldt til dette, jfr. § 30, stk. 2. De øvrige  

 oplysninger indføres umiddelbart efter vagtens eller kørselsperiodens  

 afslutning.
Ved slutningen af en måned angives køretøjets kilometertællers  

 udvisende.
Stk. 4.  Trafikbogen skal føres fortløbende og tydeligt  

 med kuglepen på en sådan måde, at stamblad og kopier føres samtidigt.
Der må  

 ikke foretages rettelser.
Såfremt der skrives forkert på en side, eller en  

 side ved en fejltagelse overspringes, skal den forsynes med en skråstreg og  

 må ikke siden benyttes.
Af hvert tredobbelt blad opbevares stambladet i  

 trafikbogen, medens den ene kopi ved vagtens eller kørselsperiodens ophør  

 afleveres til bevillingshaveren.
Trafikbogen skal af bevillingshaveren  

 opbevares mindst 5 år regnet fra sidste indførsel og skal på forlangende  

 udlånes til politiet eller kommunalbestyrelsen.
 § 15.  Hyrevogne, der i henhold til § 17 har pligt til  

 at være tilsluttet et bestillingskontor, skal ved nyregistrering efter den 1.  

 april 1981 og senest inden den 1. april 1982 være udstyret med et  

 kontrolapparat, der registrerer, hvorvidt der under kørslen har været  

 passagerer i vognen (besatte kilometre).
 Stk. 2.  Reglerne om kontrolapparatets godkendelse og  

 funktion fastsættes af ministeren for offentlige arbejder.
§ 16.  Et eksemplar af de gældende takstbestemmelser,  

 som udleveres af kommunalbestyrelsen, skal findes i vognen og på forlangende  

 forevises for publikum.
Opslag herom skal findes på et for publikum  

 iøjnefaldende sted i vognen.
 Stk. 2.  Reglerne i stk. 1 gælder tilsvarende for det  

 kørselsreglement, som kommunalbestyrelsen kan udfærdige i henhold til lovens  

 § 6, stk. 3.
Bestillingskontorer § 17.  I kommuner, hvor antallet af bevillinger til  

 almindelig hyrekørsel er fastsat til 10 eller derover, påhviler det  

 bevillingshaverne, jfr. dog stk. 2 og 3, at oprette eller tilslutte sig et  

 bestillingskontor og deltage i de foranstaltninger til fremme af publikums  

 behørige betjening, som kommunalbestyrelsen i henhold til § 18, stk. 2,  

 pålægger bestillingskontoret at etablere.
De vilkår, der i henhold til den i  

 § 18, stk. 3, nævnte vedtægt gælder for tilslutningen til  

 bestillingskontoret, skal overholdes af bevillingshaverne.
Stk. 2.  Kommunalbestyrelsen kan midlertidigt eller for  

 et ubegrænset tidsrum fritage en bevillingshaver fra den i stk. 1 omhandlede  

 pligt, såfremt det er foreneligt med hensynet til publikums betjening.
I  

 kommuner med 20.000 indbyggere eller derover kan fritagelse dog kun ske,  

 såfremt bevillingshaveren i henhold til et herom i bevillingen fastsat  

 vilkår, jfr. lovens § 4, stk. 2, nr. 3, fortrinsvis skal betjene et bestemt  

 geografisk område, beliggende uden for en samlet bymæssig bebyggelse.
 Stk. 3.  Hvis de i medfør af stk. 2 givne fritagelser  

 omfatter et så stort antal bevillinger, at antallet af de øvrige bevillinger  

 til almindelig hyrekørsel i kommunen kommer under 10, bortfalder pligten i  

 henhold til stk. 1.
Stk. 4.  Enhver indehaver af en bevilling til almindelig  

 hyrekørsel, bortset fra de i stk. 2 nævnte, er berettiget til at blive  

 tilsluttet et bestillingskontor i den kommune, hvor bevillingen er udstedt,  

 mod at tilsvare en forholdsmæssig andel af de med etableringen og driften af  

 kontoret forbundne udgifter.
Det er ikke tilladt at være tilsluttet flere  

 bestillingskontorer i samme kommune.
Ved overgang til andet bestillingskontor  

 påhviler det bevillingshaveren inden 14 dage at oplyse kommunalbestyrelsen  

 herom samt aflevere dokumentation for optagelse i det ny bestillingskontor.
§ 18.  Til oprettelse og drift af et bestillingskontor  

 kræves godkendelse af kommunalbestyrelsen.
Kommunalbestyrelsen kan tillade,  

 at der oprettes flere bestillingskontorer i en kommune.
Der skal i så  

 tilfælde til hvert bestillingskontor være knyttet det antal vogne,  

 kommunalbestyrelsen bestemmer, dog mindst 10.
Stk. 2.  Godkendelsen er betinget af, at  

 bestillingskontoret Stk. 3.  Vilkårene for bevillingshaverens tilslutning  

 til bestillingskontoret skal findes i en vedtægt, udarbejdet i  

 overensstemmelse med den i bilag 4 indeholdte standardvedtægt.
Vedtægten skal  

 godkendes af kommunalbestyrelsen.
 Stk. 4.  De i stk. 2 og 3 indeholdte regler gælder også  

 for bestillingskontorer, godkendt i henhold til de hidtil gældende regler,  

 jfr. lovens § 12.
§ 19.  Såfremt antallet af vogne tilknyttet et  

 bestillingskontor i en kommune, hvor der er flere bestillingskontorer, kommer  

 under 10, bortfalder godkendelsen, idet bestillingskontoret dog har en frist  

 på 6 måneder til afvikling af virksomheden.
Denne frist kan ikke forlænges.
Stk. 2.  En godkendelse givet i henhold til § 18, stk.  

 1, kan tilbagekaldes af kommunalbestyrelsen efter reglen herom i lovens § 8,  

 jfr. dog stk. 3. Stk. 3. Hvis godkendelsen ikke udnyttes i et efter  

 kommunalbestyrelsens skøn rimeligt omfang, jfr. § 18, stk. 2, nr. 5, kan  

 kommunalbestyrelsen i stedet for at tilbagekalde godkendelsen i første omgang  

 lukke for tilgang af nye bevillingshavere til kontoret.
Kommunalbestyrelsens  

 afgørelse kan inden for en frist af 4 uger efter, at afgørelsen er meddelt  

 bestillingskontoret, hvilket skal ske ved anbefalet brev, indbringes for  

 ministeriet for offentlige arbejder.
§ 20  Hvor særlige geografiske hensyn taler derfor,  

 kan ministeriet for offentlige arbejder tillade, at bevillingshaverne i 2  

 eller flere tilgrænsende kommuner, der i henhold til § 17 har pligt til at  

 være tilsluttet et bestillingskontor, opretter eller tilslutter sig et for de  

 pågældende kommuner fælles bestillingskontor.
Det er dog en forudsætning  

 herfor, at kommunalbestyrelserne i de pågældende kommuner er enige om  

 fastsættelsen af:
 Stk. 2.  Godkendelse af bestillingskontoret i henhold  

 til § 18 og vilkårene herfor gives af kommunalbestyrelserne i fællesskab.
 § 21.  Bevillingshavere, som i henhold til § 17 ikke  

 har pligt til at være tilsluttet et bestillingskontor, kan af  

 kommunalbestyrelsen pålægges pligt til at deltage i en af kommunalbestyrelsen  

 godkendt fælles telefonvagtordning, der skal tilrettelægges således, at  

 bestilling af kørsel hurtigst muligt kan efterkommes på enhver tid af døgnet.
 Holdepladser m.v.
§ 22.  I kommuner med 20.000 indbyggere eller derover,  

 eller hvor der er oprettet bestillingskontor, skal kommunalbestyrelsen  

 oprette holdepladser for hyrevogne.
Antallet af holdepladser fastsættes af  

 kommunalbestyrelsen under hensyn til det stedlige behov.
I andre kommuner kan  

 kommunalbestyrelsen oprette holdepladser for hyrevogne.
 Stk. 2.  De i stk. 1 nævnte holdepladser må kun benyttes  

 af køretøjer, der anvendes til hyrekørsel i henhold til bevilling, som er  

 udfærdiget af kommunalbestyrelsen i den pågældende kommune, jfr. dog § 23.  

 Hvis der i kommunen er oprettet et eller flere bestillingskontorer, er det  

 endvidere en betingelse for at benytte holdepladserne, at køretøjet er  

 tilsluttet et bestillingskontor.
 Stk. 3.  Hvis en holdeplads er oprettet med henblik på  

 betjening af en fjerntrafikterminal, kan ministeriet for offentlige arbejder  

 gøre undtagelse fra det i stk. 2, 2. pkt. indeholdte krav.
§ 23.  Flere kommuner kan træffe aftale om, at enkelte  

 holdepladser i disse kommuner kan benyttes af hyrevogne, der er berettiget  

 til at anvende holdepladser i een af kommunerne.
Er holdepladsen oprettet med  

 henblik på betjening af en fjerntrafikterminal, og kan der ikke opnås enighed  

 blandt kommunerne om benyttelsen af pladsen, træffer ministeriet for  

 offentlige arbejder afgørelse herom.
 Stk. 2.  Hyrevogne, der kører i henhold til bevilling  

 udfærdiget af hyrevognsnævnet for Storkøbenhavn, kan benytte de her  

 omhandlede holdepladser overalt inden for de kommuner, der er nævnt i lovens  

 § 10.
 Stk. 3.  Er der i henhold til § 20 oprettet fælles  

 bestillingskontor for flere tilgrænsende kommuner, kan de hyrevogne, der er  

 tilsluttet dette kontor, benytte de her omhandlede holdepladser i enhver af  

 kommunerne.
 § 24.  Det er forbudt at standse uden for holdepladser  

 for at søge hyre, jfr. dog stk. 2.
 Stk. 2.  På steder, hvor det skønnes påkrævet, kan  

 politiet som en midlertidig foranstaltning regulere færdslen på en sådan  

 måde, at der reserveres plads for til- og frakørsel af hyrevogne.
 § 25.  Kommunalbestyrelsen kan efter forhandling med  

 politiet fastsætte nærmere regler om til-. og frakørsel på de enkelte  

 holdepladser.
 Førerens pligter m.v.
§ 26.  Føreren af en hyrevogn skal under kørslen  

 medbringe et kort med oplysninger om hans navn og forsynet med hans foto.  

 Kortet, der efter anmodning skal forevises passagererne og politiet,  

 udfærdiges af kommunalbestyrelsen mod forevisning af kørekort til  

 erhvervsmæssig personbefordring.
Kommunalbestyrelsen kan dog nægte at  

 udfærdige kortet, såfremt den pågældende ikke i fornødent omfang behersker  

 det danske sprog såvel mundtligt som skriftligt eller har kendskab til  

 centrale dele af områdets geografi.
 Stk. 2.  Kortet kan tilbagekaldes af  

 kommunalbestyrelsen, jfr. lovens § 8.
 § 27.  Det skal med friskiltet og i lygtetændingstiden  

 tillige ved at tænde vognens taglygte (frilygte) markeres, når vognen er  

 hyresøgende.
Stk. 2.  Føreren har pligt til at udføre hyrekørsel  

 inden for landets grænser med det antal passagerer, som vognen er godkendt  

 til at befordre, fra et hvilket som helst sted i den kommune, hvor  

 bevillingen er udstedt, hvis dette kan ske over land og faste  

 broforbindelser.
Er der i henhold til § 20 oprettet fælles bestillingskontor  

 for flere tilgrænsende kommuner, gælder pligten fra et hvilket som helst sted  

 i de pågældende kommuner.
 Stk. 3.  Føreren af en hyrevogn, der er tilsluttet et  

 bestillingskontor, må ikke uden om bestillingskontoret udføre bestillinger på  

 kørsel, hvor vognen skal afhente kunden på et bestemt sted.
Stk. 4.  Kørslen skal foregå uden ophold og af den  

 nærmeste vej til det sted, hvortil befordringen er forlangt.
Såfremt  

 passagereren anviser en anden vej, skal denne vej dog følges.
Under turen  

 skal føreren afsætte eller optage passagerer eller bagage efter passagerernes  

 anvisninger.
Betaling for kørslen § 28.  Maksimaltakster, herunder eventuelle takster  

 for timebetaling, samt eventuelle særlige tillæg til taksterne fastsættes af  

 kommunalbestyrelsen. § 29. Kørslen skal udføres med taksametret slået til,  

 jfr. dog § 30. For kørsel og ventetid i forbindelse hermed må ikke forlanges  

 højere betaling, end hvad taksametret viser med eventuelle tillæg godkendt af  

 kommunalbestyrelsen.
De i lovens § 5, stk. 2, nævnte hastende småforsendelser  

 uden ledsager skal altid udføres med taksametret slået til og efter de i § 28  

 nævnte takster for personbefordring.
Stk. 2.  Taksametret må kun være slået til, sålænge  

 vognen er hyret.
Bestilles en vogn til at møde på et bestemt sted, må  

 taksametret ikke slås til, før vognen befinder sig på stedet og til det  

 aftalte tidspunkt.
Opnås der ikke kørsel (fejltur) skal dette straks anmeldes  

 til bestillingskontoret, såfremt vognen er tilsluttet et sådant, og  

 dokumentationen herfor skal af bestillingskontoret opbevares i mindst 1  

 måned.
 Stk. 3.  Ved ethvert takstskifte, medens vognen er  

 hyret, skal taksametret straks indstilles på den nye takst, og passagererne  

 udtrykkeligt gøres opmærksom herpå.
§ 30.  Udføres kørslen som led i et større arrangement  

 med kunden, kan denne med det bestillingskontor, bevillingshaveren er  

 tilsluttet, eller hvis bevillingshaveren ikke er tilsluttet et  

 bestillingskontor, da med bevillingshaveren selv, indgå en skriftlig aftale  

 om betaling uden brug af taksameter for kørslen og ventetid i forbindelse  

 hermed.
Aftalen skal være indgået før kørslens påbegyndelse.
§ 31.  Betaling for andet end kørsel og ventetid må  

 kun forlanges for transport af bagage, som ikke kan anbringes inde i vognen,  

 samt for særlig assistance for eksempel i forbindelse med op- og nedbæring af  

 bagage.
Der må ikke herfor forlanges højere betaling end fastsat af  

 kommunalbestyrelsen.
Der må ikke forlanges drikkepenge.
Denne bestemmelse  

 gælder også for kørsel til bestemmelsessted uden for kommunen.
 Speciel hyrekørsel.
§ 32.  Bevilling begrænset til specielle  

 kørselsformål, jfr. lovens § 4, stk. 3, gives på grundlag af en vurdering af  

 behovet.
Ansøgningen, der skal indgives på en særlig formular, skal være  

 ledsaget af en for den pågældende ansøger udstedt straffeattest.
 Stk. 2.  Om bevillingsudstedelsen gælder i øvrigt  

 reglerne i § 2, stk. 3 og 4.
 Stk. 3.  Om bevillingens udnyttelse og de vilkår, der i  

 bevillingen skal eller kan stilles herfor, gælder reglerne i lovens § 4, stk.  

 3, samt § 5 i denne bekendtgørelse.
 Stk. 4.  Om bevillingens deponering, bortfald m.v.  

 gælder reglerne i §§ 6, 7 og 8.
 § 33.  For hyrevogne, der kører i henhold til en efter  

 § 32 udfærdiget bevilling, gælder reglerne i § 9.
Stk. 2.  De i stk. 1 nævnte hyrevogne må ikke være  

 forsynet med det i §§ 10, 11, 12 og 13 nævnte udstyr m.v.
Dette gælder  

 tillige de vogne, der kører i henhold til en bevilling udstedt i medfør af  

 lov nr. 363 af 13. juni 1973, og som har dispensation i henhold til § 11 i  

 bekendtgørelse nr. 501 af 7. september 1973.
 Straffebestemmelser.
 § 34.  Efter lovens § 11, stk. 2, straffes  

 overtrædelse af bestemmelserne i denne bekendtgørelses §§ 4, stk. 2, 5, stk.  

 1, 6, stk. 1, 8, 9, stk. 1, 2, 3, 4, og 6, 11, 12, 13, stk. 1, 2 og 4, 14,  

 15, 16, 17, stk. 1 og 4, 21, 22, stk. 2, 24, stk. 1, 26, 27, 29, 30, 31, 32,  

 stk.3 og 4, og 33 med bøde.
Ikrafttrædelsesbestemmelser § 35.  Lov nr. 296 af 8. juni 1978 om hyrekørsel  

 træder i kraft den 1. oktober 1979. Samtidig ophæves §§ 73-73e i  

 færdselsloven, som affattet ved lov nr. 363 af 13. juni 1973, og lov nr. 310  

 af 19. juni 1974, og § 69, stk. 1 og 4, sammenholdt med de nævnte  

 bestemmelser.
 Stk. 2.  Fra det i stk. 1 nævnte tidspunkt at regne  

 træder denne bekendtgørelse i kraft på nær § 9, stk. 1, og § 10, stk. 4, der  

 først træder i kraft den 1. april 1980. Fra det i stk. 1 nævnte tidspunkt  

 ophæves bekendtgørelse nr. 501 af 7. september 1973, undtagen §§ 7 og 8, stk.  

 5, 4., 5. og 7. pkt., der tillige med de i medfør af § 73 b, stk. 2 og 3, i  

 lov nr. 363 af 13. juni 1973 fastsatte bestemmelser om hyrevognes indretning,  

 først ophæves den 1. april 1980.
Ministeriet for offentlige arbejder, den  

 14. september 1979 Ivar Hansen /K.
Junge Pedersen Bilag 1 Områdenumre Bilag 4 Standardvedtægt for bestillingskontor A.
Obligatoriske bestemmelser, som skal have følgende udformning:
 1.
Bestillingskontorets navn er ------------------------- Bestillingskontorets hjemsted er -------------------------- kommune.
 2.
Enhver indehaver af en bevilling til almindelig hyrekørsel i ----------  

 kommune kan tilsluttes bestillingskontoret.
Dette gælder dog ikke, såfremt  

 bevillingshaveren i henhold til hyrekørselsbekendtgørelsen er fritaget for  

 pligten til at være tilsluttet et bestillingskontor, eller  

 kommunalbestyrelsen i henhold til bekendtgørelsen har lukket for tilgangen af  

 nye bevillingshavere til kontoret.
 Optagelsen er alene betinget af, at bevillingshaveren betaler en  

 forholdsmæssig andel af de med kontorets etablering og drift forbundne  

 udgifter.
 Samtidig med optagelsen i bestillingskontoret udleverer ledelsen et  

 eksemplar af denne vedtægt til bevillingshaveren.
 3.
 Såfremt en bevillingshaver ikke rettidig berigtiger sine  

 betalingsforpligtelser i henhold til vedtægten, forrentes restancen fra  

 forfaldsdagen at regne med ---- pct.
 Såfremt en bevillingshaver ikke inden ---- måneder efter påkrav ved  

 anbefalet brev har berigtiget restancen, kan ledelsen udelukke ham fra  

 kontoret.
 Ledelsen underretter straks kommunalbestyrelsen om udelukkelsen.
 4.
 Ledelsen kan ikke i andre tilfælde end i pkt. 3 nævnte træffe beslutning  

 om udelukkelse af en bevillingshaver fra kontoret.
 Er vognen ikke i forskriftsmæssig stand, kan ledelsen midlertidigt lukke  

 for radioforbindelsen til vognen, indtil denne på ny er bragt i  

 forskriftsmæssig stand.
 Bortset herfra kan ledelsen ikke ved at lukke for radioforbindelsen til en  

 bevillingshavers vogn eller på anden måde afskære bevillingshaveren fra  

 adgangen til på lige fod med de øvrige bevillingshavere i bestillingskontoret  

 at modtage bestillinger på hyrekørsel, der indgår til bestillingskontoret.
 5.
Udebliver en bevillingshaver uden lovligt forfald fra en vagt, undlader  

 han at deltage i eller medvirke til andre foranstaltninger, som  

 bestillingskontoret etablerer af hensyn til publikumsbetjeningen, eller  

 udviser han på anden måde ukollegial optræden, der er ødelæggende for  

 samarbejdet mellem de tilsluttede bevillingshavere, kan han, såfremt  

 forholdet ikke er af en sådan karakter, at det af myndighederne behandles som  

 en overtrædelse af hyrekørselslovgivningen, af kontorets ledelse idømmes en  

 bøde, der tilfalder kontoret.
Bødens størrelse fastsættes under hensyn til  

 forseelsens grovhed.
 Når der er pålagt en bevillingshaver en bøde, skal han have skriftlig  

 meddelelse herom, og bøden skal være betalt inden 14 dage efter meddelelsens  

 modtagelse, medmindre bevillingshaveren inden for dette tidsrum fremsætter  

 anmodning om at få sagen afgjort ved voldgift, jfr. pkt 6.
 Om ikke rettidig betaling af bøden gælder i øvrigt reglerne i pkt. 3.
 Kommunalbestyrelsen skal underrettes om bødepålægget.
 6.
Tvistigheder mellem bestillingkontorets ledelse og de tilsluttede  

 bevillingshavere afgøres ved voldgift, for så vidt afgørelsen ikke henhører  

 under kommunalbestyrelsens kompetence.
Det samme gælder tvistigheder mellem  

 de bestillingskontoret tilsluttede bevillingshavere indbyrdes.
En voldgiftsret nedsættes, når en part skriftligt over for den anden part  

 med tydelig angivelse af, hvad tvisten drejer sig om, fremsætter anmodning  

 herom.
I anmodningen udpeger han samtidig sin voldgiftsmand og opfordrer den  

 anden part til inden 8 dage at udpege sin voldgiftsmand.
 Voldgiftsretten består af 2 voldgiftsmænd, hvoraf hver af parterne vælge  

 1, samt af en af parterne i forening udpeget opmand, der skal være jurist.
 Parterne og de udpegede voldgiftsmænd skal uden ugrundet ophold og senest  

 14 dage efter, at der er fremsat anmodning om, at en tvist ønskes afgjort ved  

 voldgift, afholde et forberedende møde med henblik på valg af opmand.
Såfremt valg af opmand ikke kan gennemføres på grund af uenighed, udpeges  

 han af underretsdommeren i den retskreds, hvor bestillingskontoret har  

 hjemting.
For så vidt angår det storkøbenhavnske område, jfr. lov om rettens  

 pleje, § 9, stk. 2, udpeges opmanden dog af præsidenten for Sø- og  

 Handelsretten.
Har en part ikke udpeget sin voldgiftsmand inden 8 dage fra det tidspunkt,  

 hvor han af den anden part bliver opfordret hertil, kan denne anmode retten  

 herom.
De i foranstående stykke nævnte regler finder herved anvendelse.
Som voldgiftsmænd kan ikke vælges personer, der er part i sagen, eller i  

 øvrigt har en økonomisk interesse i sagens udfald, samt personer, der står i  

 et særligt afhængighedsforhold til parterne.
Det samme gælder personer i  

 bestillingskontorets ledelse, såfremt bestillingskontoret er part i sagen.
 Stedet for voldgiften er bestillingskontorets hjemsted.
 Voldgiftsretten fastsætter selv proceduren for sagens behandling.
 Enhver af de bestillingskontoret tilsluttede bevillingshavere har pligt  

 til at give møde for voldgiftsretten, når skriftlig tilsigelse foreligger.  

 Udebliver en skriftlig tilsagt part uden i forvejen at have anmeldt bevisligt  

 forfald, berører dette ikke voldgiftsrettens beslutningsdygtighed.
 Parterne er berettiget til at møde ved fuldmægtig og kan møde med en  

 advokat.
 Voldgiftsretten fastsætter voldgiftsmændenes og opmandens honorar samt  

 eventuelle rejseudgifter og diæter og afgør, hvorledes udgifterne ved dens  

 virksomhed og sagens omkostninger i øvrigt skal fordeles mellem parterne.
 Voldgiftsrettens afgørelse er endelig og kan ikke indbringes for  

 domstolene, jfr. dog lov om voldgift, §§ 6-7, og kan efter anmodning  

 fuldbyrdes af fogeden efter reglerne i lov om rettens pleje om  

 tvangsfuldbyrdelse af domme.
 7.
 Udtræden af kontoret sker ved udgangen af den måned, hvor  

 bevillingshaveren afleverer sin/sine bevillinger til --------------- kommune.
 I øvrigt kan udmeldelse af bestillingskontoret kun ske ved anbefalet brev  

 til kontoret med mindst ------- måneders forudgående varsel til ophør ved  

 regnskabsårets udgang.
 Bestillingskontoret underretter straks kommunalbestyrelsen om en  

 bevillingshavers udtræden af kontoret.
 8.
 Ved udtræden af kontoret påhviler det bevillingshaveren at fjerne  

 bestillingskontorets navn og eventuelle andre kendetegn fra sine vogne.
 Ved tilsidesættelse af denne forpligtelse, er kontoret berettiget til ved  

 umiddelbar fogedforretning at kræve nedlagt fogedforbud mod benyttelse af  

 kontorets navn og kendetegn.
B.
Herudover skal der findes bestemmelser om følgende forhold:
 1.
 Regler om betaling af bevillingshavernes andel i kontorets  

 etableringsudgifter, såfremt dette kræves, herunder om betalingsfrist og  

 eventuel tilbagebetaling ved udmeldelse m.v.
 2.
 Tilsvarende regler for betaling af bevillingshaverens andel i kontorets  

 driftsudgifter, herunder om a'conto-driftsbidrag.
 3.
 Regler om eventuel sikkerhedsstillelse for de økonomiske forpligtelser,  

 bevillingshaveren har over for kontoret i henhold til pkt. 2, samt regler om  

 tilbagebetaling heraf ved udmeldelse m.v.
 4.
 Tilhører kontoret et enkeltmandsfirma eller et selskab, hvor ikke alle  

 tilsluttede bevillingshavere har indflydelse på kontorets beslutninger, kan  

 bevillingshavere, der ikke har denne indflydelse, indbringe kontorets  

 beslutning om størrelsen af de under pkt. 2 nævnte løbende bidrag til dækning  

 af kontorets driftsudgifter for kommunalbestyrelsen til endelig administrativ  

 afgørelse.
 5.
 Regler om kontorets styrelse m.v.
 6.
 Regler om regnskab og revision, der skal foretages af statsautoriseret  

 eller registreret revisor.
C.
Der kan herudover være fastsat bestemmelser om:
 Ordensforskrifter af hensyn til publikumsbetjeningen, f.eks. vedrørende  

 bevillingshaverens pligt til at bruge kommunikationsradio eller forbud mod at  

 udføre »lygteture« i spidsbelastningsperioder.
D.
Bestemmelser, der ikke må være indeholdt i vedtægten:
Bestemmelser, der forpligter den enkelte bevillingshaver til at yde  

 kundekredit.
Dog kan det pålægges bevillingshaveren at modtage de af  

 bestillingskontoret godkendte betalingsmidler, såfremt disse umiddelbart  

 efter modtagelsen af bevillingshaveren kan forlanges indløst hos  

 bestillingskontoret således, at den økonomiske risiko ved kreditordningen og  

 de administrative omkostninger i forbindelse hermed er bevillingshaveren  

 uvedkommende.
 Bestemmelser, der forpligter bevillingshaveren til at deltage i  

 aktiviteter som f.eks. fælles brændstofindkøb, fælles reparationsværksted  

 m.v., der ikke naturligt hører ind under driften af et bestillingskontor.
 Bestemmelser om, at bevillingshaveren skal være medlem af en organisation  

 for at kunne optages i bestillingskontoret.
