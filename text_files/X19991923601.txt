God revisorskik  

 Retlig interesse Ved skrivelse af 25. februar 1999 har advokat  

 Jørgen Søgaard Madsen på vegne interessenterne i  

 Revisionsfirmaet Torben Oxbøll, herunder de statsautoriserede  

 revisorer Peter Gammelvind og Kurt Rotbøll, indgivet klage over  

 statsautoriseret revisor B.
L.
Rasmussen.
Erhvervs- og Selskabsstyrelsen har oplyst, at B.
L.  

 Rasmussen blev meddelt beskikkelse som statsautoriseret revisor den 24.  

 februar 1975.
Det fremgår af klageskrivelsen, at klagen  

 angår indklagedes deltagelse i udarbejdelsen af en rapport af 5.  

 december 1994 vedrørende Aktieselskabet Varde Bank.
Klageren har  

 henvist til, at Disciplinærnævnet er bekendt med rapporten fra en  

 tidligere klagesag (sag nr.
S-17/1995) mod Aktieselskabet Varde Banks  

 eksterne revisorer, de statsautoriserede revisorer Peter Gammelvind og Kurt  

 Rotbøll.
I denne sag afsagde nævnet kendelse den 12. maj 1998.  

 Det fremgår af kendelsen, at det på en generalforsamling i Varde  

 Bank den 23. marts 1994, hvor det blev vedtaget at overdrage bankvirksomheden  

 til Sydbank, tillige blev besluttet at nedsætte et uvildigt  

 ekspertudvalg.
På grundlag af et kommissorium, der blev fastlagt af  

 Finanstilsynet og Nationalbanken den 16. marts 1994, skulle udvalget foretage  

 en undersøgelse af de forhold og omstændigheder, der havde  

 ført til, at banken havde mistet stort set hele sit kapitalgrundlag.  

 Som medlemmer af undersøgelsesudvalget udpegede Finanstilsynet og  

 Nationalbanken direktør Kaj Egon Hansen, Lån & Spar Bank  

 A/S, advokat Henrik Andersen, Bech-Bruun & Trolle Advokatfirma, og  

 indklagede under nærværende sag, statsautoriseret revisor B.
L.  

 Rasmussen, Ernst & Young.
Af udvalgets kommissorium fremgår bl.a., at  

 undersøgelsen i sit indhold skulle svare til den gennemgang, som  

 kurator gennemfører i tilfælde af konkurs.
Udvalgets arbejde  

 skulle resultere i en rapport til bestyrelsen for Varde Bank.
Finanstilsynet  

 og Nationalbanken skulle løbende holdes orienteret om  

 undersøgelsens forløb og ligeledes modtage den endelige  

 rapport.
Udvalget havde samme tavshedspligt som pengeinstitutter efter bank-  

 og sparekasseloven.
Udvalget afgav en hoved- og underrapport den 5. december  

 1994. Den samlede rapport indeholder dels en redegørelse for det  

 faktiske forløb, dels en vurdering, hvori udvalget på en  

 række punkter fremsætter kritiske bemærkninger.
Udvalget  

 fandt ikke i de afdækkede forhold anledning til at indgive  

 politianmeldelse.
De klagepunkter, der var omfattet af sagen for  

 Disciplinærnævnet, havde alle været gjort til genstand for  

 behandling af udvalget.
Det fremgår videre af Disciplinærnævnets  

 kendelse, at udvalgets rapporter ligeledes indgik i anklagemyndighedens  

 overvejelser om, hvorvidt der skulle rejses tiltale mod nogen i anledning af  

 sagen.
Statsadvokaten for Sønderborg traf dog den 30. april 1997  

 afgørelse om ikke at rejse tiltalte mod den tidligere bestyrelse og  

 direktion for Varde Bank.
 Ved Disciplinærnævnets omtalte kendelse af 12.  

 maj 1998 blev de indklagede statsautoriserede revisorer hver tildelt en  

 advarsel i anledning af, at de for en enkelt klagepunkts vedkommende (en  

 manglende påbudt note i bankens årsregnskab for 1991) fandtes  

 ikke at have levet op til god revisorskik.
Klageren har anført, at  

 undersøgelsesudvalgets rapport fejlagtigt giver udtryk for, at det  

 klagende revisionsfirma på en række punkter har begået  

 forsømmelser i forbindelse med hvervet som generalforsamlingsvalgt  

 revisor for Aktieselskabet Varde Bank.
Rapportens antagelser og konklusioner  

 er udokumenterede og i strid med gældende lovgivning og praksis,  

 således at klageren ville have pådraget sig et alvorligt  

 disciplinært og erstatningsmæssigt ansvar, hvis man havde  

 handlet, som man - ifølge rapporten - burde have gjort.
Indklagede har  

 arbejdet meget overfladisk med reglerne i bank- og sparekasseloven om  

 regnskabsfremlæggelse og revision.
Selv entydige lovbestemmelser er  

 behandlet forkert med alvorlige fejlslutninger til følge.
Det samme  

 gælder hele koncernregnskabsproblematikken, både med hensyn til,  

 hvornår der skal konsolideres og med hensyn til påvirkningen af  

 værdiansættelserne.
 Som følge heraf har rapporten medført  

 såvel konkrete økonomiske tab som goodwilltab for  

 revisionsfirmaet og dets interessenter.
 Formanden for Disciplinærnævnet udtaler:
Klagen angår alene indklagedes arbejde i forbindelse  

 med udarbejdelsen af en rapport af 5. december 1994 vedrørende  

 Aktieselskabet Varde Bank med henblik på at foretage en  

 undersøgelse af de forhold og omstændigheder, der havde  

 ført til, at banken havde mistet næsten hele sit  

 kapitalgrundlag.
Rapporten er udarbejdet i henhold til en beslutning på  

 en generalforsamling i banken og på grundlag af et kommissorium,  

 fastlagt af Finanstilsynet og Nationalbanken.
Rapporten kritiserer bl.a. klagerne, bankens eksterne  

 revisorer.
Klagerne er imidlertid ikke blevet berørt af det  

 påklagede revisorarbejde på en sådan måde, at man har  

 lidt en skuffelse eller tab ved at have stolet på eller i øvrigt  

 disponeret i tillid til arbejdets rigtighed.
Klageren findes herefter ikke at  

 have en retlig interesse i den rejste klage, således som  

 påkrævet i henhold til § 18, stk. 4, i lov om statsautoriserede  

 revisorer.
 Klagen vil derfor være at afvise.
 Beslutningen offentliggøres, jf. § 18 a, stk. 6, i  

 lov om statsautoriserede revisorer.
 Det af klageren indbetalte gebyr på 500 kr. findes  

 efter omstændighederne at burde tilbagebetales klageren.
