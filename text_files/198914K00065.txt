Nr BTL 65 Betænkning over Forslag til lov om ændring af lov om  

 realkreditinstitutter, lov om indeksregulerede realkreditlån og lov om  

 realkreditlignende lån og andelsboliglån m.v. (Adgang til at indfri  

 realkreditlån, pensionskasselån og realkreditlignende lån i  

 tvangsauktionstruede ejendomme)   

 Nr L 65 1989-90, 1. samling Afgivet af Boligudvalget Afgivet: 19891211 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danmarks Sparekasseforening, Den Danske Bankforening, Advokat Svend Petersen, København, og Realkreditrådet.
 Herefter indstiller udvalget lovforslaget til vedtagelse med  

 de af boligministeren stillede ændringsforslag.
Ændringsforslag Af boligministeren, tiltrådt af udvalget:
Til § 1 19) I den under nr. 1 foreslåede § 10 c affattes stk.  

 3 således:
»Stk. 3. Lån efter stk. 1 kan ydes, 1) hvis ejendomme efter realkreditinstituttets og låntagers pengeinstituts  

 skøn ellers må forventes solgt på tvangsauktion, og 2) hvis ydelse af lån efter stk. 1 vil betyde, at låntager efter  

 realkreditinstituttets og pengeinstituttets skøn efter ydelse af lån efter  

 stk. 1 fremover vil kunne opfylde sine økonomiske forpligtelser over for  

 ejendommens panthavere.« 2) I den under nr. 1 foreslåede § 10 c indsættes efter stk.  

 3 som nyt stykke:
»Stk. 4. Realkreditinstitutterne kan tilsammen yde lån efter stk. 1  

 til 5.000 ejendomme.« Stk. 4-9 bliver herefter stk. 5-10.
 3) I den under nr. 1 foreslåede § 10 c indsættes efter stk.  

 9, der bliver stk. 10, som nyt stykke:
»Stk. 11. Dersom lånet efter stk. 2 udgør mindre end 5 pct. af lånet  

 efter stk. 1, får den del af lånet efter stk. 1, der svarer til differencen,  

 prioritet efter samtlige berettigede i ejendommen på tidspunktet for lånets  

 stiftelse.« Stk. 10-11 bliver herefter stk. 12-13.
Til § 3 4) Det under nr. 1 foreslåede § 3 a, stk. 3, affattes  

 således:
»Stk. 3. Lån efter stk. 1 kan ydes, 1) hvis ejendommen efter långivers skøn ellers må forventes solgt på  

 tvangsauktion, og 2) hvis ydelse af lån efter stk. 1 vil betyde, at låntager efter långivers  

 skøn efter ydelse af lån efter stk. 1 fremover vil kunne opfylde sine  

 økonomiske forpligtelser over for ejendommens panthavere.« 5) I den under nr. 1 foreslåede § 3 a indsættes efter stk. 9  

 som nyt stykke:
»Stk. 10. Dersom lånet efter stk. 2 udgør mindre end 5 pct af lånet  

 efter stk. 1, får den del af lånet efter stk. 1, der svarer til differencen,  

 prioritet efter samtlige berettigede i ejendommen på tidspunktet for lånets  

 stiftelse.« Stk. 10-11 bliver herefter stk. 11-12.
Bemærkninger Til nr. 1-5 Ved ændringsforslagene foreslås det, at den i lovforslaget indeholdte  

 betingelse om, at der inden en bestemt dato skal have foreligget restancer,  

 udgår.
 Hermed øges det potentielle antal boligejere, der kan falde ind under  

 ordningen.
 For at sikre, at låntagere, der ikke er tvangsauktionstruede, ikke  

 benytter sig af den foreslåede omprioriteringsadgang, foreslås det samtidig,  

 at det er en betingelse for at opnå lån, at dette er nødvendigt for ejerens  

 forbliven i ejendommen, og at den pågældende - ligeledes efter institutternes  

 skøn - fremover vil kunne opfylde sine økonomiske forpligtelser over for  

 ejendommens panthavere.
Bedømmelsen heraf foretages af realkreditinstitutterne og  

 pengeinstitutterne i fællesskab.
Der skal med andre ord udøves et  

 individuelt, konkret skøn.
For yderligere at sikre, at der ikke sker misbrug af ordningen, foreslås  

 det endvidere, at der fastsættes et loft (en kvote) på 5.000 boliger, der kan  

 opnå omprioritering efter ansøgning inden for en frist på 3 måneder fra  

 lovens ikrafttræden.
Styringen af kvoteudnyttelsen baseres på indberetninger  

 til Finanstilsynet.
 Det foreslåede loft er fastsat på baggrund af, at antallet af kundgjorte  

 tvangsauktioner for enfamiliehuse og ejerlejligheder i årene 1985-87 har  

 ligget på ca. 6.000 pr. år, stigende til 10.000 i 1988.
 Under hensyn til, at kun godt 2/3 af de kundgjorte tvangsauktioner bliver  

 gennemført, og at en meget stor del af tvangsauktionerne under ingen  

 omstændigheder kan afværges, anses et loft på 5.000 ejendomme for at have  

 tilstrækkelig passende rummelighed.
For yderligere at sikre, at den foreslåede ordning i videst muligt omfang  

 kommer nødstedte boligejere til hjælp, der uden egen skyld er bragt i en  

 tvangsauktionstruet situation - f.eks. ejere af boliger, der er købt i  

 perioden 1979-88 - foreslås det, at de lån, der efter lovforslaget kan ydes  

 af instituttets reserver til dækning af de ikke betalte terminsydelser med  

 påløbne renter på de lån, der indfries, samt alle omkostninger forbundet med  

 omprioriteringen, dog mindst 5 pct. af ombygningslånet, placeres i  

 prioritetsordenen efter samtlige berettigede i ejendommen på tidspunktet for  

 lånets stiftelse.
Herved vil efterstående panthaveres interesse i at medvirke  

 i ordningen øges.
 Det kan i den forbindelse oplyses, at 5 pct. af ombytningslånet typisk vil  

 modsvare 6 måneders terminsydelse.
