 I medfør af § 21 i lov om arbejdsmarkedsuddannelser, senest lov nr. 1061  

 af 20. december 1995, jf. lovbekendtgørelse nr. 97 af 23. februar 1996,  

 fastsættes efter forhandling med Uddannelsesrådet for  

 arbejdsmarkedsuddannelserne:
Uddannelsesrådet for  

 arbejdsmarkedsuddannelserne A.Uddannelsesrådets mødevirksomhed § 1.  Uddannelsesrådet holder møde efter formandens  

 bestemmelse, eller når ønske herom fremsættes af to eller flere medlemmer,  

 dog mindst 6 gange om året.
Det tilstræbes, at arbejdsministeren afholder  

 møde med Uddannelsesrådet mindst 1 gang om året.
 § 2.  Indkaldelse til møde skal ske skriftligt, så  

 vidt muligt med mindst 1 uges varsel.
Stk. 2.  Formanden fastsætter dagsordenen for rådets  

 møder.
Ethvert medlem samt repræsentanterne uden stemmeret kan få optaget  

 punkter på dagsordenen.
 Stk. 3.  Dagsorden for mødet med skriftligt materiale  

 med belysning af de sager, der skal drøftes eller afgøres, samt forslag til  

 Uddannelsesrådets udtalelse, indstilling eller afgørelse, udsendes så vidt  

 muligt senest 6 dage før mødet.
 § 3.  Uddannelsesrådets møder ledes af formanden og i  

 formandens forfald af et medlem af forretningsudvalget, subsidiært af  

 Arbejdsmarkedsstyrelsens repræsentant for Arbejdsministeriet.
 § 4.  Finder formanden eller ethvert af medlemmerne  

 behov for afstemning om Uddannelsesrådets initiativer, udtalelser,  

 indstillinger og afgørelser, sker vedtagelse ved almindelig stemmeflerhed  

 blandt de tilstedeværende medlemmer.
 Stk. 2.  Hvis stemmerne står lige ved en afstemning om  

 initiativer, udtalelser og indstillinger, gør formandens stemme udslaget.
 Stk. 3.  Mindretallet kan kræve sit synspunkt tilføjet  

 til udtalelser eller indstillinger.
 Stk. 4.  Uddannelsesrådet er i sager om initiativer,  

 udtalelser og indstillinger beslutningsdygtigt, når foruden formanden 2  

 medlemmer fra arbejdsgiversiden og 2 medlemmer fra arbejdstagersiden er til  

 stede.
Stk. 5.  Hvis stemmerne står lige ved en afstemning om  

 en sag, hvor rådet træffer afgørelse om godkendelse af oprettelse eller  

 nedlæggelse af efteruddannelsesudvalg i henhold til lov om  

 arbejdsmarkedsuddannelser § 19 gør formandens stemme udslaget.
I et sådant  

 tilfælde kan dog ethvert medlem kræve sagen udsat til fornyet behandling i et  

 efterfølgende møde.
 Stk. 6.  Uddannelsesrådet er i sager i henhold til lov  

 om arbejdsmarkedsuddannelser § 19 beslutningsdygtigt, når foruden formanden 4  

 medlemmer fra arbejdsgiversiden og 4 medlemmer fra arbejdstagersiden er til  

 stede.
 § 5.  Formanden kan bestemme, at sager underkastes  

 skriftlig behandling.
 Stk. 2.  Inden en af formanden fastsat frist, der såvidt  

 muligt ikke bør være kortere end 1 uge fra udsendelsen af materialet, kan  

 ethvert medlem gøre indsigelse mod det udsendte materiales forslag til  

 indstilling eller udtalelse og kræve, at en sag bliver behandlet på et møde i  

 Uddannelsesrådet.
 Stk. 3.  Gør ingen medlemmer indsigelse inden for den  

 fastsatte frist, anses det udsendte materiales forslag til udtalelse eller  

 indstilling for tiltrådt.
 Stk. 4.  Sager i henhold til lov om  

 arbejdsmarkedsuddannelser § 19 kan ikke afgøres ved skriftlig behandling.
§ 6.  Uddannelsesrådets forhandlinger og beslutninger  

 føres til referat.
Et medlem kan kræve tilført referatet en kort motivering  

 for sit standpunkt eller bemærkning om afvigende standpunkt.
B.
Forretningsudvalg for Uddannelsesrådet § 7.  Uddannelsesrådet nedsætter blandt sine medlemmer  

 et forretningsudvalg.
Formanden er medlem af forretningsudvalget.  

 Forretningsudvalget tiltrædes af repræsentanten fra Arbejdsmarkedsstyrelsen.
§ 8.  Forretningsudvalgets opgaver fastlægges i en af  

 Uddannelsesrådet godkendt forretningsorden.
Forretningsudvalget orienterer  

 efterfølgende rådet om de trufne beslutninger.
C.
Arbejdsudvalg under Uddannelsesrådet § 9.  Uddannelsesrådet kan nedsætte arbejdsudvalg med  

 repræsentation fra de organisationer, der er medlemmer i rådet.
Der kan  

 tilknyttes særligt sagkyndige til udvalgene.
§ 10.  Arbejdsudvalgenes opgaver fastlægges i en af  

 Uddannelsesrådet godkendt forretningsorden.
Arbejdsudvalg kan tillægges  

 selvstændig kompetence.
Arbejdsudvalgene orienterer rådet om sit arbejde.
D.
Sekretariat for Uddannelsesrådet § 11.  Uddannelsesrådets, forretningsudvalgets samt  

 arbejdsudvalgenes sekretariatsfunktion varetages af Arbejdsmarkedsstyrelsen.
Efteruddannelsesudvalg A.
Nedsættelse og sammensætning § 12.  Finder arbejdsgiver- og  

 arbejdstagerorganisationerne inden for et fagligt område, at der er behov for  

 nedsættelse af et efteruddannelsesudvalg inden for området, nedsætter disse  

 organisationer udvalget.
Udvalgets oprettelse godkendes af Uddannelsesrådet.
Stk. 2.  Efteruddannelsesudvalgene skal have et lige  

 stort antal arbejdsgiver- og arbejdstagerrepræsentanter og være  

 repræsentative for de omfattede medlemsgrupper og organisationer.
Medlemmerne  

 udpeges for en periode på 4 år.
Finder udpegningen sted i løbet af en  

 periode, gælder den kun indtil periodens udløb.
§ 13.  Efteruddannelsesudvalget vælger en formand og  

 en næstformand blandt udvalgets medlemmer.
Vælges en formand blandt  

 arbejdsgivermedlemmerne, vælges næstformanden blandt arbejdstagermedlemmerne  

 og omvendt.
Stk. 2.  Valg af formand og næstformand afgøres ved  

 almindelig stemmeflerhed blandt de tilstedeværende medlemmer.
Ved  

 stemmelighed afgøres valget ved lodtrækning.
 Stk. 3.  Ved valg af formand og næstformand er  

 efteruddannelsesudvalget beslutningsdygtigt, når mindst 3/4 af medlemmerne er  

 til stede.
 § 14.  Alle funktioner, som i det følgende tillægges  

 formanden, varetages i dennes forfald af næstformanden.
B.
Mødevirksomhed § 15.  Efteruddannelsesudvalget holder møde efter  

 formandens bestemmelse, eller når ønske herom fremsættes af to eller flere  

 medlemmer.
 § 16.  Indkaldelse til møde skal ske skriftligt, så  

 vidt muligt med mindst 1 uges varsel.
 Stk. 2.  Dagsorden for mødet med skriftligt materiale  

 med belysning af de sager, der skal drøftes, samt forslag til  

 efteruddannelsesudvalgets udtalelse eller indstilling, udsendes så vidt  

 muligt senest 6 dage før mødet.
 § 17.  Efteruddannelsesudvalgets møder ledes af  

 formanden.
 § 18.  Finder formanden eller ethvert af medlemmerne  

 behov for afstemning om efteruddannelsesudvalgets indstillinger eller  

 udtalelser , sker vedtagelse ved almindelig stemmeflerhed blandt de  

 tilstedeværende medlemmer.
 Stk. 2.  Hvis stemmerne står lige ved en afstemning om  

 indstillinger eller udtalelser gør formandens stemme udslaget.
 Stk. 3.  Mindretallet kan kræve sit synspunkt tilføjet  

 til udtalelser eller indstillinger.
 Stk. 4.  Efteruddannelsesudvalget er i sager om  

 indstillinger og udtalelser beslutningsdygtigt, når foruden formanden mindst  

 1/3 af medlemmerne fra arbejdsgiversiden og mindst 1/3 af medlemmerne fra  

 arbejdstagersiden er til stede.
 § 19.  Formanden kan bestemme, at sager underkastes  

 skriftlig behandling.
 Stk. 2.  Inden en af formanden fastsat frist, der så  

 vidt muligt ikke bør være kortere end 1 uge fra udsendelsen af materialet,  

 kan ethvert medlem gøre indsigelse mod det udsendte materiales forslag til  

 udtalelse eller indstilling og kræve, at en sag bliver behandlet på et møde i  

 efteruddannelsesudvalget.
 Stk. 3.  Gør ingen medlemmer indsigelse inden for den  

 fastsatte frist, anses det udsendte materiales forslag til udtalelse eller  

 indstilling for tiltrådt.
§ 20.  Efteruddannelsesudvalgets forhandlinger og  

 beslutninger føres til referat.
Et medlem kan kræve tilført referatet en kort  

 motivering for sit standpunkt eller bemærkning om afvigende standpunkt.
 § 21.  Efteruddannelsesudvalgets beslutninger  

 underskrives af formanden.
C.
Forretningsudvalg for efteruddannelsesudvalg § 22.  Efteruddannelsesudvalget kan etablere et  

 forretningsudvalg.
 Stk. 2.  Efteruddannelsesudvalget kan bemyndige  

 forretningsudvalget til at varetage opgaver på udvalgets vegne.  

 Forretningsudvalget orienterer efterfølgende efteruddannelsesudvalget om de  

 trufne beslutninger.
D. sekretariat for efteruddannelsesudvalgene § 23.  Efteruddannelsesudvalget opretter et  

 sekretariat, som finansieres af de organisationer, hvis interesser varetages  

 af udvalget.
Ikrafttræden § 24.  Bekendtgørelsen træder i kraft den 1. januar  

 1997.
 Stk. 2.  Arbejdsministeriets bekendtgørelse nr. 1045 af  

 17. december 1993, Arbejdsministeriets bekendtgørelse nr. 1046 af 17.  

 december 1993 og Arbejdsmarkedsstyrelsens bekendtgørelse nr. 797 af 5.  

 oktober 1995 ophæves samtidig.
