Varemærkerne McMOON og EGG McMUFFIN  

  fundet forvekslelige År 1996, den 29. november afsagde  

 Patentankenævnet (Grønning-Nielsen, Hans Chr.
Thomsen, Finn  

 Mikkelsen) følgende KENDELSE i sagen j.nr.
V 25/94:	Klage fra McDonald's Corporation USA v/Chas.
Hude A/S over Patentdirektoratets afgørelse af 29. marts 1994 vedrørende gyldigheden af varemærkeregi- strering VR 5894 1993 for Vaasan Leipomot Oy, Finland v/Hofman-Bang & Boutard, Lehmann & Ree A/S.
 Den 14. juni 1993 indleverede Vaasan Leipomot Oy, Finland,  

 v/Hofman-Bang & Boutard, en ansøgning om registrering af  

 varemærket McMOON for alle varer i klasse 30.
 Varemærket blev registreret den 6. august 1993.
 Den 8. september 1993 blev registreringen offentliggjort i  

 Dansk Varemærketidende.
Ved skrivelse af 21. oktober 1993 nedlagde klageren,  

 McDonald's Corporation, USA, v/Chas.
Hude indsigelse mod registreringens  

 gyldighed.
 Som begrundelse for indsigelsen anførtes:
 "Det pågældende varemærke må anses  

 for forveksleligt med mine klienters registrering nr. 3653/79 EGG  

 McMUFFIN.
 Registreringen for McMOON omfatter "alle varer" i klasse  

 30, medens mine klienters registrering omfatter klasse 30: biscuits,  

 brød, kager, småkager, chokolade, kaffe, kaffeerstatning, te,  

 sandwiches, sennep, havregryn, havremel, havregrød, konditorivarer,  

 sauce, krydderier, sukker, konfekt, bolsjer, sukkervarer og desserter.
 For så vidt angår disse specielle varer i  

 klasse 30, er der vareidentitet og det spørgsmål, der herefter  

 skal besvares er, hvorvidt mærkerne McMOON og EGG McMUFFIN er  

 forvekslelige.
 Det bør lægges til grund, at begge  

 mærker indeholder forstavelsen Mc kombineret med et yderligere led  

 indikerende et skotsk afstammende personnavn og da begge mærker i andet  

 led starter med M og yderligere har en udtalemæssig lighed, idet  

 dobbel-O udtales som U, er der en så høj grad af lighed, at  

 disse to mærker i den daglige omsætning vil kunne forveksles.
 Det forhold, at mine klienters varemærke tillige  

 indeholder ordet EGG, finder jeg ikke bør bevirke et andet resultat,  

 idet ordet EGG er rent beskrivende og derfor ganske og aldeles uden  

 varemærkemæssig særpræg.
Det bør i denne sammenhæng også  

 lægges til grund, at mine klienter er indehaver af en lang række  

 mærker med dækning for varer i klasse 30, hvori forstavelsen Mc  

 indgår, nemlig VR 3524/93 McLEAN DELUXE, VR 0789/89 McDONALD'S CHICKEN L.T., VR 0628/91 McDONALDLAND, VR 1959/77 McDONALD'S figur, VR 3329/93 McBACON, VR 0730/87 McPIZZA, VR 2370/74 McDONALD'S figur, VR 3239/78 McDONALD'S, VR 3849/81 McCHICKEN, VR 3343/82 McRIB, VR 0140/92 McBURGER.
 Det afgørende i indsigelsen er, at varemærket  

 McMOON kommer så tæt på mine klienters varemærke  

 McMUFFIN, at forveksling kan opstå, men et yderligere moment, der  

 uvægerlig må medtages i sagens bedømmelse, er det forhold,  

 at mine klienter er indehaver af en serie varemærker, der har  

 forstavelsen Mc, hvilken forstavelse genfindes i det registrerede  

 varemærke McMOON.
 Endvidere bør det lægges til grund, at mine  

 klienter gennem en utrolig indarbejdelse er kendt på det danske marked,  

 idet McDONALD'S er den mest udbredte fast food restaurationskæde her i  

 landet og kendt gennem TV-reklamer og anden form for reklame i en sådan  

 grad, at endelig registrering af betegnelsen McMOON vil kunne bevirke en  

 udvanding af mine klienters rettigheder og en utilbørlig snylten  

 på mine klienters varemærkerettigheder.
På baggrund heraf skal jeg anmode om, at reg. nr.  

 5894/93 McMOON nægtes endelig registrering." Ved skrivelse af 8. december 1993 bestred  

 mærkeindehaveren, at de to mærker er forvekslelige og  

 udtalte:
"I anledning af Direktoratets brev af 26. oktober 1993  

 hvormed fulgte kopi af indsigelse af 21. oktober 1993 fra Firma Chas.
Hude  

 på vegne McDonald's Corporation mod registreringen af ovennævnte  

 varemærke  McMOON skal vi herved fremkomme med vort svar  

 på indsigelsen.
 Vi kan ikke på nogen måde være enige med  

 indsiger i, at det registrerede varemærke McMOON kan anses for  

 forveksleligt med det af indsiger tidligere registrerede varemærke  

EGG McMUFFIN.
 Ganske vist må vi medgive indsiger, at der  

 foreligger fuldstændigt varesammenfald, men for så vidt  

 angår mærkeligheden har vi en række indvendinger til det af  

 indsiger anførte.
Betragter man mærkerne overfor hinanden McMOON EGG McMUFFIN fremgår det ganske tydeligt efter vor opfattelse, at  

 disse varemærker hverken auditivt eller visuelt kan anses for  

 forvekslelige.
 Auditivt er mærkerne ikke forvekslelige, idet de for  

 det første har vidt forskellig længde og for det andet har vidt  

 forskellig udtale, idet betegnelsen McMOON udtales i to stavelser,  

 mens betegnelsen  EGG McMUFFIN udtales i fire stavelser.
 Visuelt er mærkerne også på grund af  

 deres længde og vidt forskellige antal bogstaver samt de enkelte  

 bogstavers karakter uhyre forskellige.
 Vor klients varemærke McMOON udmærker  

 sig ved dobbeltvokalen O, mens indsigers registrering både har  

 dobbeltkonsonanten G i det første ord og dobbeltkonsonanten F i de  

 sidste to stavelser.
 Begrebsmæssigt er der også meget stor forskel  

 på de to varemærker.
 McMOON er sammensat af forkortelsen Mc og ordet  

 MOON, som enhver dansk forbruger med det mindste kendskab til engelsk kender  

 som det engelske ord for måne.
EGG McMUFFIN, der egentlig fremtræder som et  

 personnavn (Egg som fornavn og McMuffin som efternavn), indeholder ordet  

EGG, som også er forbrugerne kendt som det engelske ord for  

 æg.
Betegnelsen  McMUFFIN indeholder ordet Muffin, der kan  

 slåes op i enhver ordbog og bagebog som værende det engelske ord  

 to tekager eller boller.
I øvrigt er muffins blevet en stor  

 salgsartikel i bagerforretninger som betegnelse for enten små  

 friskbagte boller med eller uden rosiner eller chokoladestumper eller som  

 boller med eller uden rosiner eller chokoladestumper eller som boller  

 (såkaldte cup cakes). Vi vedlægger til Direktoratets orientering  

 en kopi af Gyldendals engelsk/dansk ordbog, hvoraf denne betegnelse  

 fremgår.
 Mærkerne har således efter vor opfattelse et  

 så vidt forskelligt begrebsmæssigt indhold, at dette forhold  

 også medvirker til, at mærkerne ikke kan anses for  

 forvekslelige.
 Indsiger anfører bl.a., at mærkerne let kan  

 forveksles, da disse begge indeholder forstavelsen Mc kombineret med  

 et yderligere led indikerende et skotsk afstammende personnavn.
 Vi er ikke enige i, at den fælles forstavelse Mc og  

 den fælles konsonant M i begyndelsen af sidste led af mærkerne  

 bevirker, at de to mærker McMOON og EGG McMUFFIN  

 på nogen måde kan anses for forvekslelige i daglig  

 omsætning.
 Vi er heller ikke enige i de af indsiger rejste  

 betragtninger omkring ordet EGG, som indsiger finder er rent  

 beskrivende og derfor ganske og aldeles uden varemærkemæssig  

 særpræg.
 Ganske vist kan ordet EGG, som egentlig  

 henføres til klasse 29, indgå som ingrediens i varer i klasse  

 30, herunder i varearten muffins og benyttes vel ofte for at opnå en  

 blødere dej med en større hæveevne, men at  

 påstå, at ordet EGG McMUFFIN ikke skulle have  

 varemærkemæssigt særpræg, er en ganske udokumenteret  

 påstand.
 Vi er også klar over, at indsiger har kreeret en  

 række varemærker af samme karakter som EGG McMUFFIN,  

 nemlig i følgende McBACON, McPIZZA, McCHICKEN,  

McRIB og McBURGER , men det forhold, at indsiger i forvejen er  

 indehaver af de pågældende registreringer, berettiger vel ikke  

 til at forhindre registrering af sammensætninger med betegnelsen  

Mc, som i øvrigt ikke har tilstrækkelige lighedspunkter  

 med allerede registrerede varemærker til, at mærkerne kan anses  

 for forvekslelige.
 I øvrigt har samtlige varemærker McBACON,  

 McPIZZA, McCHICKEN, McRIB, McBURGER og EGG McMUFFIN vel et helt  

 bestemt formål, nemlig at karakterisere de varer blandt indsigers  

 varesortiment, som indeholder f.eks. bacon, pizza, kylling, ribben,  

 hamburgers og muffins (boller), men netop vor klients varemærke McMOON  

 er jo sammensat med et navneord, som i hvert fald ikke har noget som helst  

 med næringsmidler at gøre.
Vi skal derfor anode Direktoratet om at afvise  

 indsigelsen, således at nærværende registrering af  

 varemærket McMOON kan stå ved magt." Patentdirektoratet traf afgørelse i sagen den 29.  

 marts 1994 og afviste indsigelsen med følgende begrundelse:
 "To varemærker er forvekslelige i henhold til  

 varemærkelovens ? 15, stk. 1,  

 nr. 2, jfr. ? 4 stk. 1, når  

 der foreligger mærkelighed og varesammenfald eller vareartslighed.
Der foreligger sammenfald af varer omfattet af de to  

 registreringer.
Det er derimod direktoratets opfattelse, at mærkelighed  

 ikke er til stede.
Indledningsvis bemærkes, at det forhold, at  

 mærket McDONALD'S er indarbejdet på det danske marked kombineret  

 med, at indsiger har en række mærker registreret, hvori stavelsen  

 Mc indgår, efter direktoratets opfattelse ikke i sig selv  

 indebærer, at mærker, hvori stavelsen Mc indgår, er  

 forvekslelige med indsigers, herunder heller ikke ved antagelse af en  

 forbindelse mellem mærkerne.
Der må foretages en vurdering i  

 hvert enkelt tilfælde.
Indsigers varemærker består - bortset fra  

 mærkerne McDONALD'S og McDONALDLAND - af elementet Mc efterfulgt af en  

 betegnelsen for et næringsmiddel eller en betegnelse, der leder tanken  

 hen på et næringsmiddel.
Det foreliggende varemærke  

 adskiller sig herfra ved at indeholde ordet MOON, der er det engelske ord for  

 måne, og derfor ikke associerer til næringsmidler.
Mærket  

 McMOON er således ikke opbygget på samme måde som indsigers  

 mærker, herunder det påberåbte mærke EGG McMUFFIN,  

 der indeholder de engelske ord for æg og tekage.
Herudover adskiller det foreliggende mærke sig fra  

 mærket EGG McMUFFIN ved mærkernes forskellige længde og  

 antallet af ord og stavelser.
De har anført, at mærkerne har  

 udtalemæssig lighed, idet de dobbelte vokaler O i mærket McMOON  

 udtales U.
Imidlertid vil bogstavet U i EGG McMUFFIN efter direktoratets  

 opfattelse snarere blive udtalt som et Å end et U.
Direktoratet finder  

 således ikke, at mærkerne visuelt eller auditivt ligger tæt  

 på hinanden.
Efter en samlet vurdering af mærkernes opbygning,  

 samt visuelle og auditive indtryk finder direktoratet ikke, at mærkerne  

 ligner hinanden i et sådant omfang, at risiko for forveksling er til  

 stede, eller at det vil kunne antages, at der er en forbindelse mellem  

 mærkerne." Denne afgørelse har klageren ved skrivelse af 27.  

 maj 1994 indbragt for Patentankenævnet.
 Klageren udtaler i skrivelsen bl.a.:
"Den nævnte sag angår spørgsmålet  

 om, hvorvidt VR 5894/93 McMOON kan endelig registreres, når henses til,  

 at mine klienter McDonald's Corporation er indehavere af en lang række  

 registreringer karakteriseret ved forstavelsen Mc med et efter  

 følgende element." Klageren anmodede samtidig om en frist til indlevering af  

 yderligere begrundelse og dokumentation for anken og henviste til  

 igangværende forligsforhandlinger mellem parterne.
 Efter at klageren i flere omgange havde anmodet om  

 udsættelse af svarfristen, der senest ved Patentankenævnets  

 skrivelse af 29. maj 1995 var udsat til den 28. august 1995, meddelte  

 mærkeindehaveren, at man ikke ønskede at udtale sig i sagen  

 inden fristens udløb.
 Patentankenævnet meddelte herefter den 4. september  

 1995 klageren, at skriftvekslingen i sagen ansås for afsluttet.
 Ankenævnet har behandlet sagen på sit  

 møde den 26. juni 1996.
 Ingen af parterne gav møde.
 Ankenævnet skal udtale:
 Uanset det af Direktoratet anførte findes  

 Sø- og Handelsrettens dom af 24. august 1995 i sagen mellem klageren  

 og Allan Bjerrum Pedersen (V 85/94) at måtte føre til, at  

 registreringen ophæves.
 Herefter bestemmes:
 Varemærkeregistrering VR 5894/1993 erklæres  

 ugyldig.
