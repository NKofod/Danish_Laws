Bekendtgørelse  

 vedrørende oplysning om fortrydelsesret i  

  

 henhold til lov om forsikringsaftaler I medfør af § 34 h i lov om forsikringsaftaler, jf.  

 lovbekendtgørelse nr. 726 af 24. oktober 1986, som ændret ved lov nr. 451 af  

 9.  

 juni 2004 om visse forbrugeraftaler, fastsættes:
 § 1.  

  

 Forsikringsselskabet  

 skal på papir  

 eller et andet varigt medium give oplysning til forbrugeren om dennes  

 fortrydelsesret i overensstemmelse med reglerne i forsikringsaftalelovens  

 §§ 34 d og  

 34 f.
 Stk. 2.  

  

 Oplysningen skal gives i:
1)  

 	  

 en særlig formular  

 eller 2)  

 	  

 aftaledokument,  

 faktura, følgeseddel eller lignende læsbart dokument, der udfærdiges i  

 anledning  

 af den enkelte aftale.
 Stk. 3.  

  

 Oplysning,  

 der gives i de under stk. 2, nr. 2, nævnte dokumenter, skal være  

 tydeligt  

 fremhævet ved f.eks. særlig skrifttype eller på lignende måde.
 § 2.  

  

 I tilfælde, hvor aftalen indgås ved  

 fjernsalg,  

 jf. lovens § 34 a, skal oplysning om fortrydelsesret efter § 1  

 gives  

 ved anvendelse af den tekst, som fremgår af bilag 1 til denne bekendtgørelse,  

 jf. dog § 4.
 § 3.  

  

 I  

 andre tilfælde end de i § 2 nævnte skal oplysning om fortrydelsesret  

 efter  

 § 1 gives ved anvendelse af den tekst, som fremgår af bilag 2 til denne  

 bekendtgørelse,  

 jf. dog § 4.
 § 4.  

  

 Ved  

 afgivelse af oplysning i henhold til §§ 2 og 3 kan forsikringsselskabet  

 anvende  

 en anden tekst end den tekst, der følger af det relevante bilag, hvis  

 forbrugeren herved gives tilsvarende informationer som efter bilaget, og  

 informationerne ikke gives på en mindre tydelig og forståelig måde.  

 Forsikringsselskabet kan dog undlade at medtage tekst, der ikke er relevant  

 for  

 den konkrete aftale.
§ 5.  

  

 Samtidig  

 med afgivelse af oplysning om fortrydelsesretten kan forsikringsselskabet  

 give  

 forbrugeren en blanket, som denne kan anvende, hvis aftalen fortrydes.  

 Blanketten  

 skal angive navn og adresse på det selskab, til hvilket meddelelsen skal  

 sendes.
Eksempel på denne blanket er optrykt som bilag 3 til denne  

 bekendtgørelse.
 Stk. 2.  

  

 Hvis  

 blanketten er en del af den formular eller det dokument, som indeholder  

 oplysninger  

 om fortrydelsesretten, skal den kunne afrives eller fraklippes den øvrige del  

 af formularen eller dokumentet.
 Stk. 3.  

  

 Hvis  

 forsikringsselskabet ikke giver forbrugeren den i stk. 1 nævnte blanket,  

 skal navn og adresse på det selskab, til hvilket meddelelse skal sendes,  

 fremgå  

 af det dokument, som indeholder oplysning om fortrydelsesretten.
 § 6.  

  

 Bekendtgørelsen  

 træder i kraft den 1. oktober 2004.
Justitsministeriet, den 24. september  

 2004 Lene Espersen /Henrik Øe Bilag 1 Justitsministeriets tekst til oplysning til  

 forbrugeren  

 om fortrydelsesret ved forsikringsaftaler indgået ved fjernsalg, jf.  

 bekendtgørelsens  

 § 2:
FORTRYDELSESRET De kan fortryde den indgåede aftale efter  

 forsikringsaftalelovens § 34 i.
Fortrydelsesfristen Fortrydelsesfristen er 14 dage, ved aftaler om  

 livsforsikring og individuel pensionsordning 30 dage.
 Fristen regnes som udgangspunkt fra den dag, De har indgået  

 aftalen, f.eks. skrevet under på kontrakten, ved livsforsikringsaftaler dog  

 fra  

 den dag, De har fået meddelelse om aftalens indgåelse.
 De har efter forsikringsaftaleloven krav på at få en række  

 oplysninger, bl.a. om fortrydelsesretten og forsikringsydelsen.  

 Fortrydelsesfristen løber ikke, før De har modtaget disse oplysninger på  

 skrift  

 (f.eks. på papir eller e-mail).
 Hvis De f.eks. afgiver Deres bestilling mandag den 1. og  

 også har fået de nævnte oplysninger, har De frist til og med mandag den 15.  

 Har  

 De først fået oplysningerne senere, f.eks. onsdag den 3., har De frist til og  

 med onsdag den 17. Ved aftale om individuel pensionsordning, hvor  

 fortrydelsesfristen er 30 dage, vil De, hvis De f.eks. afgiver Deres  

 bestilling  

 mandag den 1. og også har fået de nævnte oplysninger, have frist til og med  

 onsdag  

 den 31. Ved aftale om livsforsikring, hvor fortrydelsesfristen på 30 dage  

 regnes fra underretningen om aftalens indgåelse, vil De, hvis De f.eks. har  

 fået  

 underretning om aftalens indgåelse mandag den 1. og også har fået de nævnte  

 oplysninger, have frist til og med onsdag den 31.
 Hvis fristen udløber på en helligdag, lørdag, grundlovsdag,  

 juleaftensdag eller nytårsaftensdag, kan De vente til den følgende hverdag.
Hvordan fortryder De? Inden udløbet af fortrydelsesfristen skal De underrette  

 forsikringsselskabet om, at De har fortrudt aftalen.
Hvis De vil give denne  

 underretning skriftligt  f.eks. pr. brev eller e-mail  skal De  

 blot sende  

 underretningen inden fristens udløb.
Hvis De vil sikre Dem bevis for, at De  

 har  

 fortrudt rettidigt, kan De f.eks. sende brevet anbefalet og opbevare  

 postkvitteringen.
 Underretning om, at De har fortrudt aftalen, skal  

 gives til:
 Navn:
 Adresse:
Bilag 2 Justitsministeriets tekst til oplysning til  

 forbrugeren  

 om fortrydelsesret ved forsikringsaftaler indgået på anden måde end ved  

 fjernsalg, jf. bekendtgørelsens § 3:
FORTRYDELSESRET De kan fortryde den indgåede aftale efter  

 forsikringsaftalelovens § 34 i.
Fortrydelsesfristen Fortrydelsesfristen er 14 dage, ved aftaler om  

 livsforsikring og individuel pensionsordning 30 dage.
 Fristen regnes som udgangspunkt fra den dag, De har fået  

 meddelelse om aftalens indgåelse.
 Fortrydelsesfristen løber dog tidligst fra det tidspunkt, De  

 på skrift (f.eks. på papir eller e-mail) har fået nærværende oplysning om  

 fortrydelsesretten.
 Hvis De f.eks. har fået underretning om aftalens indgåelse mandag  

 den 1. og også har fået oplysning om fortrydelsesretten, har De frist til og  

 med mandag den 15. Har De først fået oplysningen senere, f.eks. onsdag den  

 3.,  

 har De frist til og med onsdag den 17. Ved aftale om livsforsikring og  

 individuel  

 pensionsordning, hvor fortrydelsesfristen er 30 dage, vil De, hvis De f.eks.  

 har fået underretning om aftalens indgåelse mandag den 1. og også har fået  

 oplysning om fortrydelsesretten, have frist til og med onsdag den 31.
 Hvis fristen udløber på en helligdag, lørdag, grundlovsdag,  

 juleaftensdag eller nytårsaftensdag, kan De vente til den følgende hverdag.
Hvordan fortryder De? Inden udløbet af fortrydelsesfristen skal De underrette  

 forsikringsselskabet om, at De har fortrudt aftalen.
Hvis De vil give denne  

 underretning skriftligt  f.eks. pr. brev eller e-mail  skal De  

 blot sende  

 underretningen inden fristens udløb.
Hvis De vil sikre Dem bevis for, at De  

 har  

 fortrudt rettidigt, kan De f.eks. sende brevet anbefalet og opbevare  

 postkvitteringen.
 Underretning om, at De har fortrudt aftalen, skal  

 gives til:
 Navn:
 Adresse:
Bilag 3 Justitsministeriets eksempel på blanket, som  

 forbrugeren  

 kan anvende, hvis aftalen fortrydes, jf. bekendtgørelsens § 5:
FORTRYDELSESBLANKET Herved fortryder jeg aftalen af dato om tegning af forsikringsaftale Der henvises til kontrakt-/ordre-/faktura-/bestillingsnummer:
 dato:
 navn:
 adresse:
 Denne blanket skal afleveres/sendes til:
 Forsikringsselskabets navn:
 adresse:
