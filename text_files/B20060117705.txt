Bekendtgørelse om kommunens  

 tilskud til brug for klubtilbud og andre socialpædagogiske fritidstilbud til  

 større børn og unge I medfør af § 35, stk. 2 i lov om social service, jf. lovbekendtgørelse  

 nr. 929 af 5. september 2006 fastsættes:
Kapitel 1 Tilskud til brug for deltagelse i klubtilbud og  

 andre socialpædagogiske fritidstilbud efter servicelovens § 33 og forældrenes  

 egenbetaling § 1.  

  

 Kommunens tilskud til brug for  

 deltagelse i klubtilbud og andre socialpædagogiske fritidstilbud fastsættes  

 til  

 mindst 80 pct. og forældrenes egenbetaling til højst 20 pct. af  

 bruttodriftsudgifterne ved driften af det enkelte tilbud eller af de  

 gennemsnitlige udgifter ved driften af tilbud af samme type i kommunen.
For  

 private klubordninger, jf. § 35, stk. 3, i serviceloven beregnes  

 egenbetalingen  

 dog på grundlag af udgifterne ved driften af den enkelte ordning, jf. dog §  

 18,  

 stk. 2. Udgifterne opgøres inklusive moms.
Stk. 2.  

  

 Kommunen  

 fastsætter egenbetalingen på grundlag af tilbuddenes budgetter.
Ved  

 fastsættelse  

 af egenbetalingen ses der bort fra ejendomsudgifter og udgifter til husleje  

 og  

 vedligeholdelse.
Der ses desuden bort fra udgifter til rådgivning, vejledning  

 og hjælpeforanstaltninger, jf. §§ 11 og 52 i serviceloven, med tilknytning  

 til  

 tilbuddene.
Stk. 3.  

  

 Kommunen kan  

 beslutte, at den enkelte ud over egenbetalingen betaler op til halvdelen af  

 udgifter til materialer til hobbyvirksomhed og op til den fulde udgift til  

 forplejning.
Beregningen foretages ud fra det enkelte barns eller unges  

 forbrug.
 § 2.  

  

 Kommunen kan ved fastsættelse af egenbetalingen  

 efter § 1, stk. 1, beslutte:
1)  

 	  

 at egenbetalingen  

 varierer med barnets/den unges alder eller klassetrin, og 2)  

 	  

 at der ikke skal  

 betales egenbetaling for deltagelse i enkelte tilbud eller typer af tilbud.
 Stk. 2.  

  

 Kommunen kan  

 beslutte, at det enkelte tilbud selv træffer beslutning om anvendelse af  

 særlige  

 indtægter, der tilgår tilbuddet.
Kapitel 2 Ret til tilskud over kommunegrænser, kommuners  

 mulighed for lukning af ventelister i forhold til borgere fra andre kommuner  

 og tilskud til brug for klubtilbud i andre kommuner § 3.  

  

 Forældre har ret til at tage et tildelt tilskud med til brug for klubtilbud  

 efter § 33 i serviceloven i en anden kommune end opholdskommunen.
Alle større  

 børn og unge har ret til at blive opskrevet på venteliste til klubtilbud i en  

 anden kommune end opholdskommunen.
Alle større børn og unge har ret til at  

 blive optaget i et klubtilbud i anden kommune end opholdskommunen fra det  

 tidspunkt, hvor forældrene har fået tilsagn om et tilskud fra  

 opholdskommunen.  

 Optagelse og opskrivning sker efter udførerkommunens retningslinjer for  

 dette.  

 Udførerkommunen kan anmode forældrene om at oplyse, hvornår opholdskommunen  

 kan  

 give et tilskud.
Stk. 2.  

  

 En kommune kan  

 beslutte at lukke for ventelisten for større børn og unge fra andre kommuner,  

 når antallet af udefrakommende børn og unge på ventelisten overstiger 1 pct.  

 af  

 de børn og unge, der er bosiddende i kommunen, og som er indskrevet i et  

 klubtilbud i kommunen.
Ved beregningen skal der rundes op til nærmeste hele  

 tal.
Ventelisten for større børn og unge fra andre kommuner kan opgøres i  

 forhold til hele kommunens klubtilbud, aldersgrupper, distrikter og/eller i  

 forhold  

 til de enkelte klubtilbud.
Klubtilbudspladser, som er forbeholdt bestemte  

 grupper af børn og unge, kan udelades i opgørelsen og undtages fra beslutning  

 om lukning.
 Stk. 3.  

  

 En beslutning,  

 der er truffet efter stk. 2, bevarer sin gyldighed i 3 måneder efter dens  

 ikrafttræden.  

 Inden udgangen af de tre måneder skal kommunen træffe en ny beslutning,  

 såfremt  

 ventelisten fortsat skal være lukket.
Stk. 4.  

  

 Kommunen skal  

 ved beslutning om at lukke for ventelisten og ved forlængelse af beslutningen  

 offentliggøre dette på kommunens hjemmeside.
Beslutningen har virkning, når  

 kommunen har lagt oplysningen på hjemmesiden.
 § 4.  

  

 Ved optagelse i klubtilbud i en anden  

 kommune end opholdskommunen fastsættes opholdskommunens tilskud således, at  

 det  

 svarer til den tilskudsprocent, kommunen har valgt jf. § 1, stk. 2, af de  

 gennemsnitlige bruttodriftsudgifter pr. plads for klubtilbud i  

 opholdskommunen.  

 I de tilfælde, hvor bruttodriftsudgifterne til klubtilbuddet i  

 udførerkommunen  

 er lavere end i opholdskommunen, udgør tilskuddet den valgte tilskudsprocent  

 efter § 1 af de budgetterede bruttodriftsudgifter pr. plads i det benyttede  

 klubtilbud i udførerkommunen.
 Stk. 2.  

  

 Ved brug af  

 klubtilbud i en anden kommune end opholdskommunen betaler forældrene  

 forskellen  

 mellem opholdskommunens samlede tilskud (grundtilskud, ekstra tilskud til  

 forældrene, søskendetilskud og fripladstilskud) og driftsudgiften pr. plads i  

 det benyttede dagtilbud i udførerkommunen.
 Stk. 3.  

  

 Opholdskommunen  

 kan, hvis forældre vælger et klubtilbud i en anden kommune end  

 opholdskommunen,  

 beslutte at give et ekstra tilskud til udførerkommunen for enten at reducere  

 udførerkommunens udgifter, reducere forældrenes egenbetaling eller begge  

 dele.
 Stk. 4.  

  

 Det samlede  

 tilskud kan ikke overstige bruttodriftsudgifterne, som tilskuddet ydes i  

 forhold  

 til efter stk. 1. Dog kan et tilskud efter stk. 3, der kompenserer for  

 eventuelle ejendomsudgifter og udgifter til husleje og vedligeholdelse eller  

 udgifter  

 til børn med særlige behov, ydes, selvom det betyder, at det samlede tilskud  

 og  

 forældrenes egenbetaling overstiger bruttodriftsudgifterne beregnet efter  

 stk.  

 1. Opholdskommunen betaler det samlede tilskud inklusive grundtilskud, ekstra  

 tilskud, fripladstilskud og søskendetilskud direkte til udførerkommunen.
Stk. 5.  

  

 Såfremt en  

 familie, der ønsker et klubtilbud tilknyttet det tyske mindretal ved  

 Deutscher  

 Schul- und Sprachverien für Nordschleswig, ikke har et sådant i  

 opholdskommunen, kan familien ønske det i en anden kommune.
Familien betaler  

 i  

 dette tilfælde for opholdet i klubtilbuddet i den anden kommune efter  

 bestemmelserne i kapitel 1 om brug af klubtilbud i opholdskommunen.  

 Opholdskommunen  

 afholder således eventuel merudgift i forhold til udførerkommunen.
§ 5.  

  

 Et barn eller en ung, der har en plads  

 i et klubtilbud, og hvor forældrene, eller den forælder barnet eller den unge  

 bor hos, flytter til en ny opholdskommune, har ret til at bevare sin plads i  

 klubtilbuddet.
Forældrenes nye opholdskommune skal yde tilskud efter § 4,  

 således at der ikke er ophør i tilskuddet til barnets ophold i klubtilbuddet.  

 Såfremt opholdskommunen ikke råder over klubpladser, må kommunen i beregning  

 af  

 tilskuddet tage udgangspunkt i, hvad der i øvrigt findes af klublignende  

 tilbud  

 i kommunen.
Kapitel 3 Søskendetilskud § 6.  

  

 Kommunen kan beslutte at yde søskendetilskud jf. § 1, stk. 1, til børn og  

 unge,  

 som er optaget i klubtilbud og andre socialpædagogiske fritidstilbud efter  

 reglerne i kapitel 5 i bekendtgørelse nr. 1114 af 6. november 2006 om  

 kommunens  

 tilskud til brug for dagtilbud til børn, forældrenes egenbetaling og  

 fripladstilskud  

 m.v.
Kapitel 4 Hel eller delvis fritagelse for egenbetaling  

 (økonomisk eller socialpædagogisk friplads) § 7.  

  

 Kommunen træffer afgørelse om, at tilskuddet efter kapitel 1-2 hæves med et  

 fripladstilskud, når forældrene dokumenterer, at deres aktuelle indtægter  

 ligger inden for nedennævnte beløb.
Friplads beregnes før eventuelt  

 søskendetilskud.  

 Er der mere end et barn under 18 år i hjemmet, forhøjes indtægtsgrænserne med  

 7.000  

 kr. for hvert barn ud over det første.
Indtægt Egenbetaling i  

 pct. af fuld takst* Til og med 134.000 kr.
0 134.001 kr. til 136.967 kr.
5 136.968 kr. til 415.899 kr.
Egenbetaling forhøjes med 1 pct. for hver 2.967 kr.s  

 indtægtsstigning 415.900 og derover 100 pct.
 *  

 For  

 ophold i klubtilbud over kommunegrænser beregnes fripladstilskuddet på  

 baggrund  

 af den billigste gennemsnitlige egenbetaling i opholdskommune og  

 klubtilbudskommune.
 Stk. 2.  

  

 Medfører  

 beregningen efter stk. 1, at der sker fuld fritagelse for betaling af  

 egenbetaling,  

 skal der ligeledes ske fuld fritagelse for betaling af udgifter til  

 materialer  

 til hobbyvirksomhed og forplejning, jf. § 1, stk. 3. Delvis fritagelse for  

 betaling af egenbetaling medfører, at der opkræves 50 pct. af betalingen for  

 udgifter til materialer til hobbyvirksomhed og forplejning, som fastsat af  

 kommunen  

 efter § 1, stk. 3.
 Stk. 3.  

  

 Kommunen kan i  

 enkelttilfælde, hvor der ikke kan ydes forhøjet tilskud efter stk. 1, men  

 hvor  

 ophold i tilbuddet må anses som særlig påkrævet af sociale eller pædagogiske  

 grunde, træffe afgørelse om at forhøje tilskuddet, såfremt  

 betalingsspørgsmålet  

 vanskeliggør barnets optagelse eller forbliven i tilbuddet.
 § 8.  

  

 Den  

 aktuelle indtægt består af:
1)  

 	  

 personlig indkomst  

 med tillæg af positiv nettokapitalindkomst, der anvendes til beregning af  

 indkomstskat efter § 7 i personskatteloven, dog før de deri nævnte  

 bundfradrag  

 og fradrag for grundbeløb, og 2)  

 	  

 aktieindkomst, der  

 beskattes efter §  

 8 a,  

 stk. 1 og 2, i personskatteloven bortset fra udbytteindkomst op til 5.000  

 kr.,  

 hvori der er indeholdt endelig udbytteskat.
 Stk. 2.  

  

 Familie- og  

 forbrugerministeren fastsætter regler for, hvorledes indkomster efter stk. 1,  

 som er omfattet af § 5 i lov om beskatning af søfolk, skal indgå i den  

 aktuelle  

 indtægt.
 Stk. 3.  

  

 Hvis den  

 faktiske indtægt, som forældrene har til rådighed, er væsentlig større eller  

 mindre end den aktuelle indtægt, som beregnet efter stk. 1, træffer kommunen  

 afgørelse efter en samlet vurdering af familiens økonomiske og sociale  

 forhold.  

 Studielån betragtes ikke som en  

 del  

 af indtægten.
§ 9.  

  

 Bor  

 barnet eller den unge sammen med begge forældre, lægges forældrenes samlede  

 indtægt  

 til grund.
Bor barnet eller den unge kun sammen med den ene af forældrene,  

 men  

 denne er gift eller lever i et ægteskabslignende forhold med en anden person,  

 sker der ligeledes sammenlægning af indtægterne i husstanden.
Bor et barn af  

 ikke-samlevende forældre lige meget hos begge forældre, fastsættes betalingen  

 på grundlag af husstandsindkomsten hos den af forældrene, på hvis adresse  

 barnet er tilmeldt folkeregistret, uanset om der er fælles forældremyndighed.  

 Barnets eller den unges egne indtægter er uden indflydelse på betalingen.
 § 10.  

  

 Ved nyoptagelse får et forhøjet tilskud virkning fra optagelsestidspunktet i  

 klubtilbuddet, når forældrene dokumenterer, at deres aktuelle indtægter  

 ligger  

 inden for de beløb, der er nævnt i § 7.
 Stk. 2.  

  

 I andre  

 situationer end i stk. 1, og hvis forældrenes aktuelle indtægter ændrer sig  

 efter, at barnet er optaget i klubtilbuddet, får et forhøjet tilskud virkning  

 fra begyndelsen af den måned, der følger efter datoen for ansøgningen om  

 forhøjet  

 tilskud til kommunen.
 Stk. 3.  

  

 Kommunen giver forældrene underretning om, på  

 hvilket indtægtsgrundlag tilskuddet er blevet forhøjet, samt om reglerne i §  

 11.
 § 11.  

  

 Forældrene har pligt til at underrette kommunen om varige stigninger i  

 indtægten i årets løb eller andre forhold, der har betydning for retten til  

 forhøjet  

 tilskud.
Stk. 2.  

  

 En  

 indtægtsfremgang på eller under 10 pct. giver ikke anledning til regulering  

 af  

 tilskuddet.
Ved en indtægtsfremgang på over 10 pct., kan tilskuddet reguleres  

 med tilbagevirkende kraft fra det tidspunkt, da forældrenes forhold har  

 ændret  

 sig.
 § 12.  

  

 Det påhviler lederen af det enkelte tilbud at give forældrene og barnet eller  

 den unge vejledning om mulighederne for et forhøjet tilskud.
Kapitel 5 Opkrævning af egenbetaling, satsregulering mv.
§ 13.  

  

 Egenbetaling for ophold i klubtilbud i en anden kommune end opholdskommunen  

 opkræves af udførerkommunen.
Udførerkommunen kan træffe aftale med  

 klubtilbuddet eller opholdskommunen om, at de kan modtage egenbetalingen på  

 udførerkommunens vegne.
 § 14.  

  

 Forældrene og barnet eller den unge skal have meddelelse om betalingens  

 størrelse senest en måned før en ændring af egenbetalingen.
 § 15.  

  

 Egenbetaling for ophold i klubtilbud reguleres ikke som følge af eventuel  

 forskel mellem budgetterede og faktiske udgifter.
§ 16.  

  

 Den øvre og nedre indtægtsgrænse, der er nævnt i § 7, stk. 1, reguleres én  

 gang  

 årligt pr. 1. januar med 2,0 pct. tillagt eller fratrukket en  

 tilpasningsprocent for det pågældende finansår, jf. lov om en  

 satsreguleringsprocent, afhængig af om den tilgrundliggende lønudvikling for  

 beregning af tilpasningsprocenten er højere eller lavere end 2,0 pct.
De  

 efter  

 regulering fremkomne øvre og nedre indtægtsgrænser afrundes til nærmeste  

 kronebeløb,  

 der er deleligt med 100.
Stk. 2.  

  

 Differencen  

 mellem den øvre og nedre indtægtsgrænse, der fremkommer efter reguleringen i  

 stk. 1, deles med 95, og det fremkomne beløb afrundes til nærmeste  

 kronebeløb.  

 Betalingen fastsættes til 5 pct. ved den første indtægtsstigning, der svarer  

 til dette beløb.
Derefter forhøjes betalingen med 1. procent for hver  

 indtægtsstigning,  

 der svarer til beløbet.
Kapitel 6 Klageadgang § 17.  

  

 Kommunens afgørelser efter §§ 6-12 samt afgørelser, som angår betingelserne  

 for  

 at modtage søskenderabat, såfremt kommunen har besluttet at indføre  

 søskenderabat, jf. kapitel 4, kan indbringes for Det Sociale Nævn.
Det  

 Sociale Nævns  

 afgørelse er endelig.
Ankestyrelsen kan dog optage en sag til behandling, når  

 styrelsen skønner, at sagen er af principiel eller generel betydning, jf.  

 bestemmelserne i kapitel 10 i lov om retssikkerhed og administration på det  

 sociale område.
Kapitel 7 Ikrafttrædelsesbestemmelser § 18.  

  

 Bekendtgørelsen træder i kraft den 1. januar 2007, jf. dog stk. 2.
 Stk. 2.  

  

 For aftaler om  

 tilskud til private klubordninger for større børn og unge, jf. § 20, 2 i  

 lovbekendtgørelse  

 nr. 1187 af 7. december 2005 om lov om social service, indgået før den 24.  

 december  

 1993 gælder det, at egenbetalingen ikke kan overstige 20 pct. af udgifterne i  

 tilsvarende kommunale klubtilbud, jf. § 144 i lovbekendtgørelse nr. 1187 af  

 7.  

 december 2005 om lov om social service.
