Klage over formindsket uddannelsesstøtte som følge af ændret  

 beregningsgrundlag afslås.
Moderen til den uddannelsessøgende er dagplejemor.  

 Det fradrag i lønnen, som gives i forhold til skattevæsenet, blev tidligere  

 også givet ved støtteberegningen, da socialindkomsten blev benyttet.
Efter de  

 nye beregningsregler, hvor det er indkomstgrundlaget, der anvendes, kan  

 SU-styrelsen ikke ændre i de enkelte komponenter, der indgår i  

 indkomstgrundlaget Ankenævnets brev af 21. februar 1990:
I et brev modtaget 28. august 1989 har De klaget over støttetildelingen  

 for støtteåret 1989/90 til deres datter.
Hun får 389 kr. i stipendium om  

 måneden, hvor hun i sidste støtteår fik 1.410 kr.
Deres samlede indkomst er  

 kun steget med 31.744. Deres kones socialindkomst tog højde for, at hun var  

 dagplejemor og som sådan får et fradrag på 1/3 af lønnen som kompensation for  

 kost til børn, slitage af hjem og andre udgifter.
Den nuværende beregning af  

 den personlige indkomst tager ikke hensyn til dette, men udgifterne har De  

 stadig, da Deres kone stadig er dagplejemor.
De vedlægger Deres kones og  

 Deres årsopgørelser for 1987 og 1988 samt Deres datters støttemeddelelse.
SU-styrelsen har i brev af 15. december 1989 i anledning af Deres klage  

 afgivet en udtalelse, som De har fået tilsendt i kopi.
Styrelsen meddeler, at  

 den modtager oplysninger om forældrenes indkomstgrundlag fra  

 Statsskattedirektoratet, og at komponenterne i indkomstgrundlaget er fastlagt  

 i § 9 a i Undervisnings- og Forskningsministeriets lovbekendtgørelse nr. 416  

 af 14. juni 1989. Styrelsen har ikke mulighed for at ændre i de komponenter,  

 som indgår i indkomstgrundlaget.
Styrelsen fastholder på denne baggrund  

 støtteberegningen som anført i støttemeddelelsen.
Ankenævnet kan henvise til den omtalte § 9 a, stk. 1 og 2, hvoraf det  

 fremgår, at indkomstgrundlaget består af personlig indkomst, positiv  

 kapitalindkomst og eventuelt et beregnet formueafkast.
Nævnet kan tiltræde  

 støtteberegningen, som er i overensstemmelse med støttereglerne.
Nævnet er  

 enig med styrelsen i, at styrelsen efter de nye beregningsregler for støtten  

 ikke kan ændre i de enkelte komponenter i indkomstgrundlaget.
Styrelsen kan  

 derfor ikke give et eller flere af de fradrag , som tidligere indgik i  

 beregningsgrundlaget, da socialindkomsten blev benyttet.
