L.1 Indførsel af varer L.2 Momspligtig værdi L.3 Momsfri indførsel L.4 Ligestilling med indenlandsk salg L.5 Særlige regler om momsfri indførsel af varer bestemt  

 til et andet EF-land L.6 Genindførsel efter reparation, forarbejdning mv.
L.7 Tilbagebetaling af moms L.8 Månedsafregning L.1 Indførsel af varer L.1.1 Moms ved indførsel af varer generelt § 29, stk. 1 Der skal som hovedregel betales moms i alle led af den erhvervsmæssige  

 omsætning af varer og ydelser her i landet samt ved indførsel fra steder uden  

 for EF.
I den her omhandlede bestemmelse er det præciseret, at der skal  

 betales moms ved indførsel af varer fra steder uden for EF eller ved  

 indførsel fra områder, der ikke er omfattet af de pågældende EF-landes  

 afgiftsområde.
 Ved begrebet "uden for EF" forstås de områder, der ligger uden  

 for EF's afgiftsområde.
 Dette er nærmere defineret under "Begreber".
L.1.2 Varer under visse ordninger § 29, stk. 1 Den tidligere bestemmelse om momsfri indførsel af varer til reparation  

 mv., i den indtil 31. december 1992 gældende momslov er udgået.
Reglerne  

 herom er afløst af bestemmelsen om momsfritagelse for varer, der indføres  

 under toldordningen for aktiv forædling (suspensionsordningen).
L.1.3 Varer til toldoplagsordninger § 29, stk. 1 Efter toldlovens § 108 kan der gives tilladelse til oprettelse af  

 toldoplag til opbevaring af indførte varer i ikke afgiftsberigtiget stand.
 Toldoplag kan oprettes hos pakhusforretninger i havne, der er basishavne,  

 og hvor der ikke findes frihavn samt på andre steder, hvor der er særlige  

 behov derfor.
 Toldoplag kan også oprettes:
 - hos varemodtagere til opbevaring af egentlige transitvarer, hvorved  

 forstås udenlandsk ejede varer, der ikke er bestemt for det danske marked, og  

 som i forbindelse med transporten til bestemmelsesstedet oplægges her i  

 landet.
 - hos varemodtagere til opbevaring af råtobak, flydele og boremateriel.
Momsfritagelsen ved oplæggelse af varer på disse toldoplag gives i samme omfang og på samme betingelser som toldfritagelsen.
 Efter toldlovens § 108 a, kan provianteringsvirksomheder få bevilling til  

 fritagelse for afgifter af varer, der er bestemt til eksport, proviantering  

 af skibe og fly eller til brug for diplomatiske repræsentationer og  

 internationale organisationer.
 Der kan ikke gives tilladelse til momsfritagelse ved oplæggelse af varer  

 på de såkaldte private toldoplag.
L.1.4 Afregning af momsen Momsen afregnes efter reglerne i toldlovens kapitel 8. Afregningsperioden  

 for moms af varer, der indføres i erhvervsmæssigt øjemed af varemodtagere,  

 der er registreret under toldkreditordningen, er måneden.
Momsen af varer,  

 der er fortoldet i afregningsperioden, skal betales til Told*Skat senest den  

 16. i måneden efter afregningsperioden.
De to sidste hverdage i måneden  

 medregnes dog til den følgende afregningsperiode.
L.2 Momspligtig værdi § 29, stk. 2 Toldværdi For varer, der indføres fra steder uden for EF, beregnes momsen af  

 toldværdien tillagt eventuel told og afgifter, der skal betales ved  

 indførslen, bortset fra momsen.
 I værdien medregnes de forsendelses- og forsikringsomkostninger mv., der  

 påløber indtil varernes første bestemmelsessted her i landet.
 Tolden skal således altid medregnes til den momspligtige værdi.  

 Punktafgifter skal derimod kun medregnes, hvis de skal betales i forbindelse  

 med indførslen.
 For varer, der omfattes af EF's markedsordninger for landbrugsvarer,  

 frugt- og gartneriprodukter mv., og som ved indførslen oplægges på oplag for  

 landbrugsvarer mv. uden betaling af importafgifter, udligningsafgifter og  

 -beløb samt tillægsafgifter, beregnes momsen på grundlag af toldværdien  

 tillagt eventuel told mv., men uden tillæg af disse importafgifter mv.
 Når varerne senere fraføres oplaget mod betaling af importafgift mv.,  

 beregnes momsen alene af disse importafgifter mv.
 Ved indførsel af landbrugsvarer i andre tilfælde beregnes momsen på  

 grundlag af toldværdien tillagt eventuel told mv. og importafgifter mv.
 Hvis der udbetales udligningsbeløb, beregnes momsen efter de almindelige  

 regler, dog således, at der ikke beregnes moms af udligningsbeløbet.
L.3 Momsfri indførsel § 29, stk. 3 Der indrømmes momsfrihed efter samme bestemmelser som for toldfrihed efter  

 bestemte §§ i toldloven.
Herudover ydes der momsfrihed efter EF's regler  

 herom.
Skatteministeren har til gennemførelse af disse bestemmelser udstedt  

 bekendtgørelse nr. 1208 af 23. december 1992 om fritagelse for merværdiafgift  

 (moms) ved visse former for indførsel fra steder uden for EF.
L.3.1 Momsfri indførsel efter toldlovens regler § 29, stk. 3, nr. 1 Varer kan indføres momsfrit fra lande uden for EF stort set i samme omfang  

 og på samme betingelser som fastsat for toldfrihed efter toldlovens §§ 18 og  

 19, samt hvor toldskyld ikke opstår efter § 87.
L.3.1.1 Skibs- og flyproviant (toldlovens § 18) Efter denne bestemmelse gives der momsfritagelse for proviant, der  

 medbringes af skibe og fly, ved ankomst her til landet fra lande uden for EF.
L.3.1.2 Returvarer (toldlovens § 19) Der gives momsfritagelse for varer, der som returvarer genindføres til  

 Danmark, i samme omfang og på samme betingelser som fastsat for  

 toldfritagelsen, når denne følger EF's bestemmelser herom.
Det er bl.a. en betingelse for momsfritagelsen, at der ikke er givet  

 momsgodtgørelse ved udførslen.
En registreret virksomheds udførsel af varer  

 efter § 12, stk. 1, litra 4, anses ikke for momsgodtgørelse i denne  

 forbindelse.
Som eksempel på varer, der kan indføres momsfrit på de betingelser, der er  

 fastsat i toldlovens § 19, kan nævnes frimærker, der har været sendt til  

 steder uden for EF i udvalg eller til bedømmelse (ekspertise) med henblik på  

 kontrol eller konstatering af et mærkes ægthed mv.
Frimærker, der har været  

 sendt til offentlig udstilling uden for EF, kan ligeledes genindføres  

 momsfrit, jf.
Dep.201.
 Returvarebestemmelserne kan anvendes på alle varer, som efter at være  

 blevet udført midlertidigt eller endeligt fra dansk toldområde genindføres  

 til Danmark med henblik på overgang til fri omsætning.
L.3.1.3 Varer, der destrueres (toldlovens § 87) Efter toldlovens § 87 opstår der ikke toldskyld for varer, der inden  

 frigivelsen enten tillades tilintetgjort under Told*Skat's kontrol eller  

 tillades afstået til fordel for statskassen.
Der skal i sådanne tilfælde ikke  

 betales moms af varerne.
L.3.2 Momsfri indførsel efter EF's regler Det legale grundlag er:
 Rådets direktiv nr. 78/1035 af 19. december 1978 om afgiftsfritagelse ved  

 indførsel af varer i småforsendelser uden erhvervsmæssig karakter fra  

 tredielande.
Rådets direktiv nr. 83/181 af 28. marts 1983 om fastlæggelse af  

 anvendelsesområdet for artikel 14, stk. 1, litra d, i direktiv 77/388 for så  

 vidt angår fritagelse for merværdiafgift ved visse former for endelig  

 indførsel af goder, Rådets direktiv nr. 85/362 af 16. juli 1885 om harmonisering af  

 medlemsstaternes lovgivning om omsætningsafgifter - Fritagelse for  

 merværdiafgift ved midlertidig indførsel af andre goder end transportmidler, Rådets forordning (EØF) nr. 918/83 af 28. marts 1983 om en  

 fællesskabsordning vedrørende fritagelse for import- og eksportafgifter, Rådets forordning (EØF) nr. 3599/82 af 21. december 1982 om ordningen  

 vedrørende midlertidig indførsel og Rådets forordning (EØF) nr. 1855/89 af 14. juni 1989 om ordningen  

 vedrørende midlertidig indførsel af transportmidler.
 Der er herudover udstedt en række gennemførelsesforordninger af  

 Kommissionen.
 Direktiverne er gennemført ved skatteministeriets bekendtgørelse nr. 1208  

 af 23. december 1992 om fritagelse af merværdiafgift (moms) ved visse former  

 for indførsel fra steder uden for EF.
 De nærmere regler om momsfritagelse for rejsegods er fastsat i §§ 100-117  

 i skatteministeriets bekendtgørelse nr. 1202 af 23. december 1992 om  

 toldbehandling mv.
L.3.2.1 Midlertidig indførsel Nedenfor er redegjort for reglerne om midlertidig indførsel af  

 transportmidler og andre varer.
L.3.2.1.1 Transportmidler Transportmidler, paller og containere kan indføres midlertidigt med  

 fuldstændig fritagelse for moms.
Momsfritagelsen gives i samme omfang og  

 under samme betingelser som er fastsat for toldfritagelsen.
Som  

 transportmidler anses motorkøretøjer og påhængsvogne hertil, campingvogne,  

 lystfartøjer, privatfly, cykler og heste.
 Det er en betingelse for momsfritagelsen, at transportmidlerne ikke ejes  

 eller benyttes af personer, der bor her i landet.
 De nærmere betingelser for momsfriheden fremgår af Rådets forordning (EØF)  

 nr. 1855/89 og Kommissionens forordning (EØF) nr. 2249/91.
L.3.2.1.2 Andre varer end transportmidler § 29, stk. 3, nr. 2 Andre varer end transportmidler, paller og containere kan indføres  

 midlertidigt med fuldstændig fritagelse for moms.
Momsfritagelsen gives i  

 samme omfang og under samme betingelser som er fastsat for toldfritagelsen.
Der skal som hovedregel stilles sikkerhed for betaling af den moms, som  

 hviler på varerne på indførselstidspunktet.
Sikkerhedsstillelsen for momsen  

 kan ske ved:
- deponering, - bank- eller sparekassegarantier eller forsikringsbreve, - fremlæggelse af ATA-carnet, - anden form for sikkerhed, der godkendes ved midlertidig toldfrihed.
 Der skal dog ikke stilles sikkerhed for moms, hvis indførslen foretages  

 af:
- en momsregistreret virksomhed med fuld fradragsret (for den indførte  

 vare), - statslige, amtskommunale og kommunale institutioner, eller - en udenlandsk virksomhed, der kan dokumentere, at den er berettiget til  

 tilbagebetaling af momsen efter 8. momsdirektiv og skatteministeriets  

 bekendtgørelse nr. 639 af 20. oktober 1988 om tilbagebetaling af moms (til  

 udenlandske virksomheder). Der henvises til G.7.
 Der gives momsfritagelse for følgende former for midlertidig indførsel:
- fagligt udstyr, samt reservedele, der indføres med henblik på reparation  

 af det midlertidigt indførte faglige udstyr.
Ved fagligt udstyr forstås  

 håndværktøj, måleinstrumenter og andet udstyr, herunder udstyr til brug for  

 pressen samt til film- eller radio/TV-optagelser, samt tilbehør hertil, der  

 indføres fra lande uden for EF af personer, der skal udføre servicearbejde  

 mv. i Danmark.
 I bilag IV til Kommissionens forordning (EØF) nr. 1751/84 er optrykt en  

 liste over de varer, der kan betragtes som fagligt udstyr.
- varer til forevisning eller anvendelse på udstillinger, messer  

 kongresser o.l., - undervisningsmateriale, reservedele og tilbehør hertil, samt værktøj,  

 der er specielt fremstillet til vedligeholdelse, kontrol, justering eller  

 reparation af det midlertidigt indførte undervisningsmateriale.
 I bilag IV til Kommissionens forordning (EØF) nr. 1751/84 er optrykt en  

 liste over de varer, der kan betragtes som undervisningsmaterialer.
 - videnskabeligt udstyr, dvs. instrumenter, apparater, maskiner og  

 tilbehør hertil, der anvendes til videnskabelig forskning eller til  

 undervisning.
 Fritagelsen omfatter endvidere reservedele, samt værktøj, der er specielt  

 fremstillet til vedligeholdelse, kontrol, justering eller reparation af  

 videnskabelig udstyr.
- medicinsk-kirurgisk udstyr og laboratorieudstyr til hospitaler og  

 klinikker, - udstyr til bekæmpelse af følgerne af katastrofer, - emballage, - modeller, matricer, tegninger mv. til brug i forbindelse med produktion  

 her i landet, når de producerede varer udføres, - varer af enhver art, der skal bruges til forsøg, eksperimenter eller  

 demonstration, der gennemføres uden gevinst for øje, - vareprøver, som er bestemt til fremvisning eller demonstration med  

 henblik på optagelse af ordrer, - specialværktøj og instrumenter, som skal anvendes til fremstilling af  

 varer, der skal udføres, - brugte varer, der indføres med henblik på salg ved auktion, - varer, der indføres som led i en salgskontrakt med forbehold for  

 tilfredsstillende afprøvning, - kunstværker, der indføres til udstilling med henblik på eventuelt salg, - udvalgssendinger til besigtigelse, bestående af forarbejdet pelsværk,  

 smykker, tæpper og juvelerarbejder, - erstatningsproduktionsmidler, - positive kinematografiske film, eksponerede og fremkaldte, der skal  

 besigtiges inden kommerciel anvendelse, - film, magnetbånd og magnetiserede tråde, der skal påføres lydspor, efter  

 synkroniseres eller mangfoldiggøres, - film, der skildrer produkters beskaffenhed eller viser, hvordan  

 udenlandsk materiel virker, - lydoptagere og registrerede magnetbånd, - levende dyr til dressur, optræning, avlsbrug eller for undergivelse af  

 veterinær behandling, - levende dyr med henblik på græsning, - trækdyr og materiel til udførelse af landbrugsarbejde eller losning og  

 transport af tømmer, - materiale til turistreklame.
 I bilag IV til Kommissionens forordning (EØF) nr. 1751/84 er optrykt en  

 liste over de varer, der kan betragtes som turistreklame.
 - materiel til søfolks kulturelle, undervisningsmæssige, rekreative,  

 religiøse og sportslige aktiviteter.
 I bilag IV til Kommissionens forordning (EØF) nr. 1751/84 er optrykt en  

 liste over de varer, der kan betragtes som velfærdsmateriel for søfolk.
 - varer, der indføres under særlige forhold uden økonomisk betydning.
Indførslen er tidsbegrænset afhængig af den godkendte anvendelse af  

 varerne, og varerne kan højst forblive under fritagelsesordningen i 24  

 måneder.
På en række områder er der dog fastsat kortere frist for genudførsel  

 af varerne.
 Momsfrihed omfatter ikke tilfælde, hvor der er tale om midlertidig  

 indførelse med delvis toldfritagelse.
 Den nærmere afgrænsning af vareområdet og betingelserne for momsfri  

 indførsel fremgår af Rådets forordning (EØF) nr. 3599/82 og Kommissionens  

 forordning (EØF) nr. 1751/84.
L.3.2.2 Endelig indførsel Der giver momsfritagelse for følgende former for endelig indførsel:
 - personlige ejendele, der tilhører private (flyttegods). Personlige  

 ejendele omfatter også værktøj, udstyr og instrumenter, der er nødvendige for  

 udøvelsen af den pågældendes erhverv.
 Således vil en professionel discjockey i forbindelse med flytning momsfrit  

 kunne indføre grammofonplader til brug i hans arbejde.
- varer i forbindelse med indgåelse af ægteskab, - personlige ejendele erhvervet ved arv, - løsøre og bohave til møblering af sekundærbolig, - elevers og studerendes personlige udstyr, skolemateriale, løsøre og  

 bohave, - forsendelser fra en privatperson til en anden (småforsendelser), - investeringsgoder og andet udstyr, der indføres ved overflytning af  

 aktiviteter, - visse landbrugsprodukter eller produkter til anvendelse i landbruget  

 hidrørende fra grænsenære egne, - rejsegods, - forsøgsdyr og biologiske eller kemiske stoffer, - terapeutiske stoffer og reagensmidler, - farmaceutiske produkter til brug ved internationale sportsarrangementer, - forsendelser til velgørende eller filantropiske organisationer samt  

 genstande beregnet for blinde og andre handicappede., - hædersbevisninger i form af ordener og belønninger, - gaver, der modtages i forbindelse med mellemfolkeligt samarbejde, - varer til brug for statsoverhoveder, - varer i salgsfremmende øjemed, - varer, der indføres med henblik på undersøgelse, analyse eller  

 afprøvning, - forsendelser til organer, der varetager beskyttelse af ophavsret eller  

 industriel eller kommerciel ejendomsret, - oplysningsmateriale til turistformål, - forskellige dokumenter og genstande, - tilbehør til fastgørelse og beskyttelse af varer under transport, - strøelse og foder bestemt til dyr under transport, - brændstof og smøremidler i motorkøretøjer og i specialcontainere, - varer til opførelse, vedligeholdelse eller udsmykning af mindesmærker  

 eller soldaterkirkegårde, - ligkister, askeurner og udsmykningsgenstande til grave.
 Momsfritagelsen gives i samme omfang og under samme betingelser som er  

 fastsat for toldfritagelsen.
 Dog indrømmes der ikke momsfritagelse for følgende indførsler:
- varer af ringe værdi (højst 175 kr), - uddannelsesmæssigt, videnskabeligt eller kulturelt materiale samt  

 videnskabelige instrumenter og apparater (hospitalsudstyr), - instrumenter og apparater til brug inden for medicinsk forskning,  

 diagnosticering eller medicinsk behandling, - stempelmærker o.l.
 For følgende varer er der endvidere fastsat supplerende betingelser for  

 opnåelse af momsfrihed.
Således indrømmes der alene momsfrihed ved indførsel af - motorkøretøjer som flyttegods, når køretøjerne udelukkende anvendes  

 privat.
Hvis køretøjet udlånes, pantsættes, udlejes eller overdrages til  

 anden ejer inden 1 år efter indførslen, skal der betales moms af køretøjet.
- investeringsgoder og andet udstyr, der indføres ved overflytning af  

 aktiviteter, hvis varerne tilhører en virksomhed, der er registreringspligtig  

 efter momsloven.
Momsfriheden omfatter ikke varer, for hvilke fradragsret for  

 købsmoms er udelukket efter § 16, stk. 3, jf.
H.3.3.
- audiovisuelt materiale af uddannelsesmæssig, videnskabelig eller  

 kulturel karakter, når materialet er fremstillet af FN eller FN's  

 særorganisationer, - samlerobjekter og kunstgenstande af undervisningsmæssig, videnskabelig  

 eller kulturel karakter, når goderne indføres af godkendte institutioner, og  

 goderne er erhvervet vederlagsfrit eller fra en ikke-afgiftspligtig sælger, - godkendte institutioners indførsel af forsøgsdyr, når disse er erhvervet  

 vederlagsfrit, - myndigheders eller godkendte velgørende organisationers indførsel af  

 varer til generelle formål i forbindelse med filantropisk virke, når varerne  

 er erhvervet vederlagsfrit, - varer til handicappede, når varerne er modtaget som gave og når  

 indførslen foretages af institutioner og organisationer, som hovedsageligt  

 uddanner eller bistår handicappede, - indførsel af tryksager af reklamemæssig art vedrørende salg af varer og  

 ydelser, når tryksagerne tydeligt er mærket med navnet på sælgervirksomheden.
Hvis indførslen ikke er sket med henblik på gratis uddeling, er det  

 endvidere en betingelse, at hver forsendelse kun indeholder et eksemplar af  

 hvert dokument.
Der kan dog indrømmes momsfritagelse for forsendelser, der  

 indeholder flere eksemplarer af samme dokument, når disses samlede bruttovægt  

 ikke overstiger 1 kg.
Tryksagerne må ikke sendes i samlede forsendelser fra  

 en og samme afsender til en og samme modtager.
- indførsel af officielle publikationer, når disse udsendes som led i  

 udførselslandets samt de der etablerede internationale organisationer,  

 offentlige institutioner og offentligretlige organers udøvelse af offentlig  

 myndighed, - indførsel af varer, hvis samlede værdi ikke overstiger 80 kr.  

 Alkoholholdige varer, parfume og toiletvand samt tobak og tobaksvarer  

 omfattes ikke af momsfritagelsen.
 Den nærmere afgrænsning af vareområdet samt betingelserne for momsfriheden  

 findes i Rådets forordning (EØF) nr. 918/83, Kommissionens forordninger (EØF)  

 nr. 3915/88, 2287/83, 2288/83, 2289/83, 2290/83, 3915/88, 3357/91, 734/92,  

 735/92 og 736/92 samt i skatteministeriets bekendtgørelser nr. 1202 og  

 1208/1992.
Der er truffet konkrete afgørelser om danske fiskefartøjers fangst, jf.  

 Dep.619 og dentaltekniske varer, jf.
TSS.1026 og TSS.1116.
L.3.2.3 Småforsendelser Der gives momsfritagelse ved indførsel af varer, som en privatperson uden  

 for EF sender til en privatperson her i landet, som småforsendelse uden  

 erhvervsmæssig karakter.
Det er en betingelse at forsendelsen - kun finder sted lejlighedsvis, - udelukkende indeholder varer, der er bestemt til modtageren eller dennes  

 families personlige brug eller forbrug, og som hverken ved deres beskaffenhed  

 eller mængde kan give anledning til tvivl om, at de er bestemt til ikke  

 erhvervsmæssige formål, - består af varer, hvis samlede værdi ikke overstiger 360 kr., - sendes til modtageren uden nogen form for vederlag.
 Hvis en forsendelse indeholder varer til en værdi, der overstiger 360 kr.,  

 er forsendelsen i sin helhed udelukket fra momsfritagelse.
 Der indrømmes ikke momsfritagelse for tobaksvarer, alkoholholdige  

 drikkevarer, parfume og toiletvand.
L.3.2.4 Overgangsbebestemmelser I Rådets direktiv 92/111/EØF af 14. december 1992 er fastsat  

 overgangsregler i forbindelse med gennemførelsen af det indre marked.
L.3.2.4.1 Transportmidler Transportmidler, der inden 1. januar 1993 er henført under ordningen for  

 midlertidig indførsel, kan forblive under ordningen i den fastsatte periode.
 Transportmidler, der ophører med at være under ordningen for midlertidig  

 indførsel, skal momsberigtiges ved fraførslen fra ordningen.
I følgende tilfælde skal der dog ikke betales moms, når - transportmidlet inden indførslen til Danmark er erhvervet i  

 overensstemmelse med de almindelig momsregler i et EF-land og der ikke er  

 ydet afgiftsgodtgørelse ved udførslen, - transportmidlet udføres til lande uden for EF, - transportmidlet er taget i brug inden 1. januar 1985, og - det skyldige momsbeløb af transportmidlet udgør 1.000 kr. eller  

 derunder.
L.3.2.4.2 Andre varer end transportmidler Varer, der kommer fra andre EF-lande og som inden 1. januar 1993 er  

 henført under ordningen for midlertidig indførsel, kan forblive under  

 ordningen i den fastsatte periode.
 Varer, der ophører med at være under ordningen for midlertidig indførsel,  

 skal momsberigtiges ved fraførslen fra ordningen.
 Der skal dog ikke betales moms når varen udføres til et sted uden for EF  

 eller tilbagesendes til den person i det EF-land, hvorfra varen midlertidigt  

 er udført.
L.3.3 Momsfri indførsel med hjemmel i toldloven Toldloven indeholder visse bestemmelser, hvorefter der udover toldfrihed  

 også er momsfrihed.
Told- og momsfriheden har primært hjemmel i en række internationale  

 konventioner og overenskomster, som er tiltrådt af Danmark, samt i  

 EF-rådsforordninger eller EF-rådsdirektiver.
Momsfriheden gives i samme  

 omfang og på samme betingelser, som der er fastsat for toldfriheden.
Således kan der efter toldlovens § 22 ydes momsfrihed ved indførsel af  

 varer i det omfang, det er nødvendigt eller hensigtsmæssigt for at opfylde  

 traktatmæssige forpligtelser.
Dette gælder for:
- fremmede staters herværende diplomatiske repræsentationer og de til  

 sådanne repræsentationer knyttede personer, - fremmede staters herværende konsulære repræsentationer og de til sådanne  

 repræsentationer knyttede personer, og - internationale organisationer og institutioner, som Danmark er medlem  

 af, og de til sådanne organisationer knyttede personer, herunder sagkyndige,  

 som udfører hverv for de pågældende organisationer eller institutioner, samt  

 medlemsstaternes repræsentanter i og udsendinge til sådanne organisationer og  

 institutioner.
 Som eksempler på internationale organisationer mv. kan nævnes FN og visse  

 underorganisationer under FN (WHO, UNICEF mv.), EF's Presse- og  

 Informationskontor og NATO.
Af motorkøretøjer, som er indført momsfrit efter toldlovens § 22, skal der  

 betales moms, hvis køretøjet overgår til anden eller andres anvendelse inden  

 for en given periode efter registreringen her i landet, eller der sker  

 ændringer i ansættelsesforholdet.
For diplomater mfl. er perioden 2 år.
For  

 WHO's personale mfl. er perioden 3 år.
For andre internationale  

 organisationer og for NATO-personel er perioden ubegrænset.
L.4 Ligestilling med indenlandsk salg § 29, stk. 4 Efter disse bestemmelser ligestilles varer, der indføres, med varer, der  

 omsættes her i landet af momspligtige virksomheder.
Der vil således kunne  

 indrømmes momsfritagelse ved indførsel i samme omfang som ved indenlandske  

 transaktioner.
Reglerne i stk. 4 afløser stk. 4-7 i den indtil 1. januar 1993 gældende  

 momslov.
Efter dagældende lovs stk. 7. kunne skatteministeren i samråd med  

 nævnet under ganske ganske særlige omstændigheder indrømme momsfrihed ved  

 indførsel.
Der er efter de gældende regler ikke mulighed for at indrømme  

 tilsvarende momsfrihed ved indenlandsk omsætning.
Der vil heller ikke være  

 mulighed for at indrømme en sådan momsfrihed for varer, der kommer fra andre  

 EF-lande.
På denne baggrund er det ikke anset for hensigtsmæssigt at  

 opretholde en momsfritagelse ved indførsel fra steder uden for EF.
L.4.1 Skibe og fly Fly og skibe på 5 BRT og derover kan indføres momsfrit.
Det gælder dog  

 ikke lystfartøjer og sportsfly.
Som sportsfly anses:
- fly, som bl.a. er konstrueret til kunstflyvning, - ultralette fly, som ikke hører til klasse B i Statens Luftfartsvæsens BL  

 9-6 af 1. august 1985, - svæveplaner, og - motorsvæveplaner, hvor motor og/ eller propel kan trækkes helt ind i  

 flyet.
Momsfritagelsen omfatter ikke varmluftsballoner, jf.
Mn.424.
Momsfritagelsen omfatter heller ikke reservedele til de fly og skibe, som  

 er indført momsfrit, jf.
DfT.1082.
Begrebet "lystfartøjer" er ikke egentlig defineret i relation  

 til bestemmelserne i momsloven.
Der henvises til D.2.9.
L.4.2 Aviser Aviser, der normalt udkommer med mindst ét nummer om måneden kan  

 indføres momsfrit.
Momsfritagelsen omfatter også aviser, der indføres i form  

 af mikrofilm.
 Om aviser se D.2.12.
L.4.3 Kunstværker Kunstnere kan momsfrit indføre egne kunstværker af følgende art:
 - billedtæpper (gobeliner og vægtekstiler henhørende under henholdsvis  

 EF's kombinerede nomenklatur pos. (KN-kode) ex 58.05 og ex 63.04). Det er en  

 forudsætning, at billedtæpperne er udført i hånden på grundlag af kunstnerens  

 originale tegninger, og at der ikke findes mere end ét eksemplar af  

 hvert billedtæppe.
- originale keramiske produkter, - mosaikker på træ, og - kunstværker henhørende under KN-kode 97.01-97.03.
 Momsfritagelsen er betinget af, at kunstværkerne fortoldes af kunstneren  

 selv (i dennes navn). Det er derimod ikke en betingelse, at kunstneren er til  

 stede ved fortoldningen, eller at han/hun opholder sig her i landet.
Originale skulpturer under pos 97.03 fremstilles i visse tilfælde ved  

 støbning e.l. uden for EF på grundlag af en model eller originalafstøbning  

 (ofte i mindre størrelse), som kunstneren har udført her fra landet til dette  

 formål.
Sådanne originale skulpturer - herunder også  

 modellen/originalafstøbningen - kan indføres momsfrit af kunstneren selv.
 Indføres kunstværkerne af en kunstudstilling, kunsthandlere o.l., skal der  

 betales moms ved indførslen.
 Indførsel af kunstværker, som foretages af en kunstners enke, kan ikke ske  

 momsfrit.
L.5 Særlige regler om momsfri indførsel af varer bestemt til et andet  

 EF-land § 29, stk. 5 Efter denne bestemmelse indrømmes der momsfrihed i tilfælde, hvor en vare  

 indføres til Danmark fra lande uden for EF og sendes videre til det endelige  

 bestemmelsessted i et andet EF-land.
Importøren skal være momsregistreret her  

 i landet og følge momsreglerne for salg af varer til andre EF-lande.
 Bestemmelsen giver mulighed for på visse betingelser at fortolde varer på  

 EF's ydre grænse uden at skulle betale importmoms i tilfælde, hvor varerne er  

 bestemt til et andet EF-land.
Fx. kan bestemmelsen anvendes af speditører, der medvirker ved salg af  

 varer fra lande uden for EF til andre EF-lande.
Enten skal salgsvirksomheden  

 i landet uden for EF eller købsvirksomheden i et andet EF-land lade sig  

 registrere i Danmark, evt. ved speditøren som herboende repræsentant.
 L.6 Genindførsel efter reparation, forarbejdning mv.
§ 29, stk. 6 Moms af varer, der fra steder uden for EF genindføres efter forarbejdning,  

 bearbejdning, komplettering, emballering, reparation eller rengøring, kan på  

 visse betingelser beregnes af omkostningerne ved den foretagne behandling  

 tillagt forsendelses- og forsikringsomkostninger mv. både for de udførte og  

 for de genindførte varer, samt told og eventuelle afgifter, der skal betales  

 ved indførslen.
 Ved genindførsel af varer, der er forarbejdet mv. efter proceduren for  

 passiv forædling eller proceduren for standardombytning, beregnes momsen af  

 omkostningerne mv., jf. det tidligere nævnte.
 I andre tilfælde, fx ved genindførsel af toldfri varer efter forarbejdning  

 mv. uden for det danske toldområde, kan momsen også beregnes af  

 omkostningerne mv. på følgende betingelser:
 - Der skal afleveres en udførselsangivelse, som indeholder oplysninger om  

 varernes værdi samt oplysninger til brug for varernes senere identifikation.
- Varerne skal genindføres inden 1 år efter udførslen.
Denne frist kan dog  

 i særlige tilfælde forlænges.
Varerne skal være udført af den person eller  

 virksomhed, som genindfører dem.
Ved genindførslen skal fremlægges  

 udførselsangivelsens eksemplar 3 og der skal gives erklæring om varernes  

 identitet eller ækvivalens med de udførte varer.
Ved ækvivalente varer  

 forstås varer, der - hører under samme varekode i EF's kombinerede nomenklatur (de 8 første  

 cifre i Brugstariffens varekode), - er af samme handelsmæssige kvalitet, og - har de samme tekniske egenskaber.
 Såfremt indførslen sker i delsendinger, fremlægges eksemplar 3 til  

 afskrivning af de enkelte varepartier.
 Hvis der ved genindførslen ikke kan fremlægges eksemplar 3 af  

 udførselsangivelsen, kan virksomheden mod dokumentation undtagelsesvis få lov  

 til at betale moms af varerne på grundlag af omkostningerne mv.
L.7 Tilbagebetaling af moms § 29, stk. 7 Der kan tilbagebetales moms, hvis betingelserne for toldgodtgørelse efter  

 toldlovens § 54 er opfyldt.
Momsen tilbagebetales i samme omfang og på samme  

 betingelser som tolden.
 Momsen kan endvidere tilbagebetales, hvis det er åbenbart, at  

 forudsætningerne for momsfrihed har foreligget ved indførslen.
Momsregistrerede virksomheder Momsen kan tilbagebetales, hvis der er betalt for meget i moms, på grund  

 af fejl, der ikke skyldes en fejlagtig angivelse fra varemodtagerens side i  

 fortoldningsangivelsen.
Det er en betingelse, at virksomheden giver erklæring om, enten - at den tilbagebetalte moms vil blive modregnet i virksomhedens købsmoms,  

 eller - at momsen hverken er eller vil blive medregnet til virksomhedens  

 købsmoms.
 I andre tilfælde, fx ved regulering af en skønsmæssig ansættelse eller  

 regulering ved returnering af ikke-bestillingssvarende varer, gælder  

 følgende:
 Hvis det skønnes, at reguleringen er uden væsentlig økonomisk betydning  

 for virksomheden, kan momsbeløbet ikke tilbagebetales, men beløbet skal  

 medregnes til virksomhedens købsmoms.
 Hvis reguleringen er af væsentlig økonomisk betydning for virksomheden kan  

 momsbeløbet tilbagebetales.
 Det er en betingelse, at virksomheden giver erklæring om, at den  

 tilbagebetalte moms hverken er eller vil blive medregnet til købsmomsen.
Transitvarer Hvis et speditionsfirma, der som varemodtager angiver transitvarer til  

 godsregistering, undlader at returnere godstalonen til Told*Skat med attest  

 om varernes udførsel, laver Told*Skat en skønsmæssig ansættelse.  

 Speditionsfirmaet kan ikke medregne den betalte importmoms af transitvarerne  

 til firmaets købsmoms.
 Hvis speditionsfirmaet ved fremlæggelse af udførselsdokumentation anmoder  

 om regulering af den skønsmæssig ansættelse, kan såvel told- som momsbeløbet  

 tilbagebetales.
Private Der kan kun tilbagebetales moms, hvis varen ikke svarer til bestillingen.
 Der kan ikke tilbagebetales moms, når private returnerer bøger mv., der er  

 bestilt hos virksomheder uden for EF, selv om der gælder en fortrydelsesret.
L.8 Månedsafregning § 29, stk. 8 Momsregistrerede virksomheder og biblioteker o.l. kan få Told*Skat's  

 tilladelse til, at få udleveret brevpostforsendelser, der indeholder bøger,  

 tidsskrifter, noder og frimærker til samlerbrug, direkte fra postvæsenet på  

 betingelse af, at momsen afregnes månedsvis.
 Virksomheden må kunne dokumentere et rimeligt behov for tilladelsen.
