Fremsat den 24. oktober 2001 af  

 trafikministeren (Jacob Buksti) Forslag til Lov om ændring af lov om  

 kystbeskyttelse (Præcisering af lovbestemmelser, klageadgang  

 m.v.) § 1 I lov om kystbeskyttelse, jf. lovbekendtgørelse nr. 243 af 5. april  

 1994, som ændret ved lov nr. 469 af 10. juni 1997, foretages  

 følgende ændringer:
 1. I § 1 ændres »på en kyststrækning«  

 til: »ved en kyst«.
 2. I § 2, stk. 2, ændres to steder  

 »Kystinspektoratet« til: »Kystdirektoratet«.
 3. § 14, stk. 1, affattes således:
»Ejere af omliggende arealer skal tåle, at arealerne  

 benyttes i nødvendigt omfang i forbindelse med  

 forundersøgelser, tilsyn, vedligeholdelsesarbejder og løbende  

 foranstaltninger i kystbeskyttelsesøjemed.
Personer, der benytter  

 arealer i forbindelse med de i 1. pkt. nævnte opgaver, skal efter  

 anmodning fremvise legitimation og redegøre for formålet med  

 tilstedeværelsen.«.
 4. I § 14 indsættes efter stk. 1 som  

 nyt stykke:
 »Stk. 2. Stk. 1 gælder ligeledes  

 forundersøgelser og tilsyn vedrørende de i § 20,  

 stk. 1, omtalte anlæg, indretninger m.v.«.
 Stk. 2 bliver herefter stk. 3.
 5. I § 14, stk. 2, der bliver stk. 3,  

 indsættes efter »efter stk. 1«: »eller 2«.
 6. Efter § 16 indsættes:
»§ 16 a.
Trafikministeren kan fastsætte regler om, at  

 Kystdirektoratet eller amtsrådene meddeler tilladelse til  

 udførelse af de i § 20, stk. 1, nævnte anlæg,  

 indretninger m.v.
 Stk. 2. Trafikministeren kan endvidere fastsætte regler  

 om adgangen til at påklage disse afgørelser, herunder om, at  

 afgørelserne ikke kan påklages til anden administrativ  

 myndighed.
§ 16 b.
Vilkår for tilladelse til  

 kystbeskyttelsesforanstaltninger, anlæg, indretninger m.v. som  

 nævnt i § 16, stk. 1, og § 20, stk. 1, kan  

 tinglyses på vedkommende ejendom for ejerens regning.
§ 16 c.
Trafikministeren kan yde tilskud til arbejder, der  

 medvirker til at forbedre kystkvaliteten.«.
 7. § 17, stk. 4 og 5, ophæves.
 Stk. 6 bliver herefter stk. 4.
 8. I § 17, stk. 6, der bliver stk. 4,  

 indsættes som 2. pkt.:
 »Vilkårene kan ændres, hvis der, efter at  

 sejladsen er påbegyndt, viser sig uforudsete skader på  

 kysten.«.
 9. I § 18, stk. 1, indsættes efter »sagen«:  

 », jf. dog stk. 2.«.
 10. Efter § 18, stk. 1, indsættes som nye  

 stykker:
 »Stk. 2. Et amtsråds afgørelse i henhold til  

 § 1 om ikke at efterkomme en anmodning om at indlede en  

 kystbeskyttelsessag kan dog ikke påklages til anden administrativ  

 myndighed.
 Stk. 3. En klage i henhold til stk. 1 indgives skriftligt  

 til amtsrådet, der med amtsrådets bemærkninger videresender  

 klagen til trafikministeren ledsaget af den påklagede afgørelse  

 og det materiale, der er indgået i grundlaget for  

 afgørelsen.«.
 Stk. 2 - 4 bliver herefter stk. 4 - 6.
 11. Overskriften til kapitel 5 affattes således:
 »Kapitel 5. Pålæg, straf, ikrafttræden  

 m.v.«.
 12. Efter § 19 indsættes i kapitel 5:
»§ 19 a.
Trafikministeren kan meddele pålæg  

 om 1)	at fjerne en kystbeskyttelsesforanstaltning, som vedkommende har  

 udført i strid med bestemmelsen i § 16, stk. 1, nr. 1,  

 eller 2)	at retablere forholdene efter en gravning, boring, pumpning, sugning  

 eller terrænændring, som vedkommende har udført i strid  

 med bestemmelsen i § 16, stk. 1, nr. 2.
§ 19 b.
Trafikministeren eller et amtsråd kan meddele  

 pålæg om 1)	at fjerne en inddæmning, en opfyldning, et anlæg, en  

 indretning, en genstand eller et fartøj, som vedkommende har  

 foretaget, udført eller anbragt i strid med bestemmelsen i § 20,  

 stk. 1, eller 2)	at retablere forholdene efter en uddybning eller gravning, som  

 vedkommende har foretaget i strid med bestemmelsen i § 20,  

 stk. 1.
§ 19 c.
Trafikministeren eller et amtsråd kan,  

 såfremt det ikke er muligt at meddele nogen et pålæg i  

 medfør af § 19 a eller § 19 b, meddele den til enhver tid  

 værende ejer af en fast ejendom pålæg om at berigtige  

 ulovligt etablerede kystbeskyttelsesforanstaltninger, anlæg,  

 indretninger m.v., som nævnt i § 16, stk. 1, og § 20,  

 stk. 1.
Stk. 2. Myndigheden kan lade et pålæg tinglyse  

 på ejendommen.
Når forholdet er berigtiget, skal myndigheden lade  

 pålægget aflyse fra tingbogen.
Udgifter til tinglysning afholdes  

 for ejerens regning.
§ 19 d.
Når der ved dom er meddelt pålæg om  

 at efterkomme et i medfør af § 19 a   c meddelt  

 pålæg, og dette ikke efterkommes rettidigt og inddrivelse af  

 tvangsbøder ikke kan antages at føre til, at  

 pålægget efterkommes, kan trafikministeren eller amtsrådet  

 foretage det nødvendige til forholdets berigtigelse for den  

 forpligtedes regning.
 Stk. 2. Der er udpantningsret for udgifter, som myndighederne  

 afholder efter stk. 1, § 16 b, § 19 c, stk. 2, og  

 § 19 e.
 Stk. 3. Betales de i stk. 2 nævnte udgifter ikke  

 rettidigt, kan der tillægges renter i overensstemmelse med  

 renteloven.
§ 19 e.
Trafikministeren eller et amtsråd kan  

 meddele ejeren af et vrag pålæg om at fjerne det, hvis det  

 skønnes at kunne frembyde fare for kysten eller for et  

 kystbeskyttelsesanlæg.
Efterkommes pålægget ikke, kan  

 ministeren eller amtsrådet lade vraget fjerne for ejerens regning, hvis  

 det er nødvendigt for at afværge en nærliggende fare.
Er  

 øjeblikkelig indgriben påkrævet, kan ministeren eller  

 amtsrådet lade vraget fjerne for ejerens regning uden forudgående  

 pålæg til ejeren.
 Stk. 2. Bestemmelserne i stk. 1 finder tilsvarende  

 anvendelse på andre genstande, der er anbragt på  

 søterritoriet eller strandbredden uden tilladelse.«.
 13. § 20 affattes således:
»§ 20. Den, der på søterritoriet uden  

 tilladelse, 1)	foretager inddæmning eller opfyldning, 2)	udfører anlæg eller anbringer faste eller forankrede  

 indretninger eller genstande, 3)	anbringer fartøjer, der agtes anvendt til andet end sejlads,  

 eller 4)	foretager uddybning eller gravning, straffes med bøde, medmindre højere straf er forskyldt efter  

 anden lovgivning.
Stk. 2. Med bøde straffes den, der 1)	overtræder § 16, stk. 1, 2)	tilsidesætter vilkår i en tilladelse efter § 16,  

 stk. 1, eller vilkår fastsat efter § 17, stk. 4,  

 eller 3)	undlader at efterkomme et pålæg efter § 19 a - c  

 eller § 19 e.
 Stk. 3. I forskrifter, der udstedes i henhold til loven, kan  

 der fastsættes straf af bøde for overtrædelse af  

 bestemmelser i forskrifterne.
 Stk. 4. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.«.
 14. § 23 affattes således:
 »§ 23. De hidtil af trafikministeren i henhold til love om  

 bestemte digeanlæg eller i henhold til gældende vedtægter  

 for digelagene valgte medlemmer til bestyrelsen vælges af digelagets  

 interessenter.
 Stk. 2. De repræsentanter, som trafikministeren har  

 valgt til bestyrelserne i de digelag, der er omfattet af stk. 1,  

 forbliver i bestyrelserne indtil første ordinære  

 bestyrelsesvalg.«.
§ 2 Stk. 1. Loven træder i kraft den 1. januar 2002, jf. dog  

 stk. 2.
 Stk. 2. § 19 c, som affattet ved denne lovs § 1, nr.  

 12, finder anvendelse på kystbeskyttelsesforanstaltninger, anlæg,  

 indretninger m.v. som nævnt i § 16, stk. 1, og § 20,  

 stk. 1, der er etableret efter den 1. januar 2002.
Bemærkninger til lovforslaget Almindelige bemærkninger 1. Indledning Formålet med lovforslaget er at gennemføre en  

 række justeringer og præciseringer af kystbeskyttelsesloven, jf.  

 lovbekendtgørelse nr. 243 af 5. april 1994, som ændret ved lov  

 nr. 469 af 10. juni 1997, samt at indsætte enkelte nye bestemmelser i  

 lyset af de hidtidige erfaringer med administrationen af loven.
Lovforslaget gennemfører regler om, at der i  

 særlige tilfælde kan ydes tilskud til arbejder til forbedring af  

 kystkvaliteten.
Kystdirektoratet har i arbejdet med »Projekt Indre Kyster«  

 afdækket, at der mange steder langs de danske kyster er udført  

 anlæg, der ikke lever op til almindelige æstetiske krav, ligesom  

 der er mange anlæg, der hindrer, at offentligheden kan færdes  

 på stranden.
2. Lovforslagets baggrund og indhold 2.1. Præcisering af lovens anvendelsesområde m.v.
Ved kystbeskyttelsesloven fik amtsrådene kompetence  

 til at beslutte, at der på en kyststrækning skal udføres  

 kystbeskyttelsesforanstaltninger, der strækker sig over flere  

 ejendomme.
Endvidere er det amtsrådenes kompetence at træffe  

 afgørelse om, hvilken form for kystbeskyttelse, der skal  

 udføres, herunder om foranstaltningen skal udføres på  

 søterritoriet, på landjorden eller begge steder.
Forinden  

 foranstaltningerne kan udføres, skal der indhentes tilladelse ved  

 trafikministeren.
Der har af grundejere været rejst tvivl om, hvorvidt  

 amtsrådene med den gældende formulering i lovens § 1,  

 »på en kyststrækning«, kunne pålægge private  

 grundejere at bidrage til finansieringen af kystbeskyttelsesforanstaltninger,  

 der var placeret helt eller delvist på søterritoriet.
Derfor  

 foreslås formuleringen ændret til »ved en kyst« for at  

 præcisere, at kystbeskyttelsesforanstaltningerne kan være  

 placeret såvel på land som på søterritoriet.
 2.2. Ulovligt udførte kystbeskyttelsesforanstaltninger m.v.
 Der skal indhentes tilladelse hos staten, inden der kan  

 udføres kystbeskyttelsesforanstaltninger eller andre anlæg,  

 indretninger m.v. på strandbredder og på søterritoriet.  

 Det er efter § 20, stk. 1 og 2, strafbart at udføre  

 anlæg uden tilladelse, ligesom der i medfør af § 20,  

 stk. 3, kan straffes for ikke at efterkomme et pålæg om at  

 fjerne forskellige indretninger m.v. eller retablere forholdene som  

 pålagt.
 Udgangspunktet i kystbeskyttelsesloven er således,  

 at der kun kan reageres overfor den, der har foretaget den ulovlige  

 handling.
I henhold til § 17, stk. 4, er der dog mulighed  

 for at pålægge en ejer at fjerne et vrag eller i henhold til  

 § 17, stk. 5, hvad der i øvrigt måtte være  

 anbragt på søterritoriet eller strandbredden uden tilladelse.  

 Anvendelsen af § 17, stk. 4 og 5, kræver, at der er et  

 decideret faremoment, og der kan kun reageres overfor ejeren af genstanden  

 som ikke altid er identisk med ejeren af den ejendom, hvorpå genstanden  

 nu forefindes eller med den, der har anbragt genstanden.
Myndighederne kan  

 lade genstanden fjerne for ejerens regning, hvis denne ikke efterkommer  

 pålægget.
Såfremt øjeblikkelig indgriben er  

 påkrævet, kan myndighederne endvidere fjerne genstanden uden  

 forudgående pålæg.
 I tilfælde, hvor det ikke er muligt at finde ud af,  

 hvem der har udført en foranstaltning, har myndighederne ikke mulighed  

 for at reagere overfor det ulovlige forhold.
Med forslaget til § 19 c foreslås der en ny  

 reaktionsmulighed i forhold til, hvad myndighederne kan i dag, nemlig  

 mulighed for tillige at kunne pålægge den til enhver tid  

 værende ejer af en ejendom at berigtige ulovlige forhold  

 vedrørende kystbeskyttelsesforanstaltninger, anlæg, indretninger  

 m.v., uanset at denne ejer ikke har udført disse.
Den ny  

 reaktionsmulighed vil af hensyn til de nuværende grundejere kun finde  

 anvendelse, hvor foranstaltningen er etableret efter lovens  

 ikrafttræden, jf. forslagets § 2, stk. 2.
 Det er intentionen, at myndighederne vil meddele  

 pålæg til den, der har udført de ulovlige  

 kystbeskyttelsesforanstaltninger, anlæg, indretninger m.v.,  

 såfremt det vides, hvem denne er. § 19 c vil således alene  

 finde anvendelse, når det ikke er muligt at rette pålægget  

 til den, der har udført foranstaltningerne m.v. § 19 c vil heller ikke  

 blive anvendt, såfremt det i medfør af § 19 e er muligt at  

 meddele et pålæg til ejeren af genstanden.
Endvidere skal et pålæg om berigtigelse af  

 ulovlige forhold kunne tinglyses på den pågældende ejendom  

 for ejerens regning.
Dette svarer til bestemmelsen i § 74 i lov om  

 naturbeskyttelse.
De nye §§ 19 a og b (forslagets § 1, nr. 12) er  

 i øvrigt udtryk for en omformulering af de gældende  

 reaktionsmuligheder, således at der nu er udtrykkelige lovbestemmelser  

 om, hvad der kan meddeles pålæg for.
Dette efterfølges af  

 en omformulering af § 20 med bestemmelser om, hvad der  

 efterfølgende kan straffes for.
Af systematiske grunde er  

 bestemmelserne i den gældende lovs § 17, stk. 4 og 5, derfor  

 flyttet til kapitel 5 (§ 19 e).
2.3. Tilskud til forbedring af kystkvaliteten Med lovforslaget (§ 16 c) skabes hjemmel til, at  

 staten i særlige tilfælde kan give tilskud til  

 forbedringsarbejder, der har til formål at forbedre kystkvaliteten.
 Baggrunden for bestemmelsen er Kystdirektoratets »Projekt  

 Indre Kyster«, hvor Kystdirektoratet i perioden 1996 - 1999 foretog en  

 registrering af hvilke konstruktioner, der er langs de indre danske kyster.  

 Ved »indre kyster« forstås alle danske hav- og fjordkyster, bortset fra  

 strækningen på den jyske vestkyst fra grænsen til  

 Skagen.
Der skal i særlige tilfælde kunne ydes et  

 tilskud på indtil 25% af de samlede udgifter til at foretage  

 forbedringer ved udvalgte kyster, idet der primært vil kunne ydes  

 tilskud til arbejder, der har karakter af demonstrationsprojekter.
Der  

 påtænkes alene tildelt tilskud til et mindre antal projekter.  

 Størrelsen af tilskuddet er fastsat under hensyntagen til, at staten  

 bidrager til at sikre de samfundsmæssige naturinteresser samtidig med,  

 at man tilgodeser lovens intentioner om, at det er dem, der får gavn af  

 kystbeskyttelsen, der skal betale for den.
 Det vil være en forudsætning for tilskud, at  

 forbedringsarbejderne sikrer offentlighedens mulighed for færdsel ved  

 kysten og forbedrer borgernes oplevelse af naturen og miljøet på  

 kyststrækningen.
Udvælgelsen af projekter vil ske i samarbejde mellem  

 Kystdirektoratet og Skov- og Naturstyrelsen.
Da forbedringerne i langt den  

 overvejende del af tilfældene vil tilgodese både  

 miljøgenopretnings- og kystgenopretningsformål, findes det  

 naturligt, at de kompetente myndigheder på begge områder er med i  

 tilrettelæggelsen af projekternes omfang og udformning.
 Tilskud vil kunne ydes fra Kystdirektoratets  

 rådighedspulje på finansloven.
Skov- og Naturstyrelsen vil herudover kunne give tilskud i  

 konkrete sager, hvor der er tale om genopretning af natur i overensstemmelse  

 med de kriterier, som fastlægges af Skov- og Naturstyrelsen.
De enkelte  

 sager vil, i hvert fald i en indledende fase, skulle forelægges det  

 under styrelsen nedsatte rådgivende Naturforvaltningsudvalg.
Eventuelle  

 tilskud vil blive afholdt af naturforvaltningsmidlerne konto § 23.52.01,  

 der afsættes på de årlige finanslove.
 Det forventes, at de første demonstrationsprojekter  

 med statstilskud vil kunne iværksættes i slutningen af 2002.
2.4. Hurtigfærger På baggrund af klager over gener i forbindelse med  

 hurtigfærgers sejlads, nedsattes i oktober 1996 et udvalg, der skulle  

 undersøge dette forhold og om nødvendigt foreslå en  

 hensigtsmæssig regulering af disse problemer  

 (»Hurtigfærgeudvalget«).
Som resultat blev der ved lov nr. 469 af 10. juni 1997  

 foretaget ændringer i kystbeskyttelsesloven, ligesom der blev foretaget  

 ændringer i lov om skibsfartens betryggelse og havmiljøloven.  

 Ved ændringen af kystbeskyttelsesloven blev der indsat en bestemmelse  

 om, at trafikministeren i forbindelse med Søfartsstyrelsens  

 godkendelse af sejlads med hurtigfærger kan fastsætte  

 nærmere vilkår for sejladsen af hensyn til beskyttelse af kyster  

 samt sikkerheden for diger og anlæg på søterritoriet.  

 Vilkårene kan dreje sig om fart, maksimal bølgepåvirkning,  

 ruteforløb m.v.
Trafikministeren har delegeret denne kompetence til  

 Kystdirektoratet, jf. bekendtgørelse nr. 1051 af 16. december 1999 om  

 henlæggelse af opgaver til Kystinspektoratet og om kundgørelse  

 af ordensreglementer for havne.
For at udelukke enhver tvivl om, at de vilkår,  

 Kystdirektoratet fastsætter, kan ændres, selv om  

 Søfartsstyrelsens, Skov- og Naturstyrelsens og Miljøstyrelsens  

 godkendelse af sejladsen i øvrigt ikke berøres, indsættes  

 der med forslagets § 1, nr. 8, en specifik bestemmelse herom i  

 kystbeskyttelsesloven.
Der indsættes tillige en strafbestemmelse for  

 overtrædelse af de stillede vilkår i lighed med de bestemmelser  

 om hurtigfærger som Skov- og Naturstyrelsen, Miljøstyrelsen og  

 Søfartsstyrelsen administrerer.
 2.5. Klage m.v.
Som det fremgår af lovens § 18, stk. 1,  

 kan et amtsråds afgørelser efter loven påklages til  

 trafikministeren.
Ifølge bemærkningerne til § 1 i  

 kystbeskyttelsesloven kan det forhold, at et amtsråd ikke efterkommer  

 et ønske om at indlede en kystbeskyttelsessag, »ikke betragtes som en  

 beslutning i henhold til denne lov«, som kan påklages til  

 trafikministeren.
 Motiverne bag kystbeskyttelseslovens  

 afgørelsesbegreb har sammenholdt med lovteksten undertiden givet  

 anledning til tvivl om, hvorvidt den type afgørelser kan  

 påklages til trafikministeren.
 Loven bygger på det princip, at amtsrådet som  

 udgangspunkt er overladt et frit skøn i relation til beslutningen om,  

 hvorvidt der skal udføres kystbeskyttelsesforanstaltninger eller ej.  

 Det har derfor ikke været hensigten med den oprindelige lov, at  

 amtsrådenes beslutning om ikke at indlede en sag kan  

 påklages.
 Med forslagets § 1, nr. 10, præciseres det i  

 selve lovteksten, at en sådan beslutning er en afgørelse, der  

 ikke kan påklages til trafikministeren.
Sagsbehandlingen af kystbeskyttelsessager kan være  

 meget tids- og ressourcekrævende, bl.a. fordi grundejerne kan klage  

 efter hver delafgørelse, f.eks. afgørelsen om at fremme  

 projektet, projektets nærmere udformning, og fordi klagen som  

 udgangspunkt har opsættende virkning.
En endelig afgørelse  

 vedrørende den samlede kystbeskyttelsessag må således  

 afvente de enkelte klagesagers afgørelse.
 En måde at smidiggøre behandlingen af  

 klagesager på er, som det foreslås med formuleringen til  

 § 18, stk. 3, at en klage skal fremsendes til trafikministeren via  

 amtsrådet, således at klagen, amtsrådets bemærkninger  

 dertil samt sagens afgørelsesgrundlag sendes samlet til  

 trafikministeren.
 Ved lovforslagets § 1, nr. 6, foreslås indsat  

 § 16 a, hvorefter trafikministeren kan fastsætte regler om, at  

 tilladelse til at udføre anlæg, indretninger m.v. kan meddeles  

 af Kystdirektoratet eller amtsrådene samt om, at afgørelserne  

 ikke kan påklages til anden administrativ myndighed.
2.6. Forslaget i øvrigt Efter lovens § 14, stk. 1, skal ejere af  

 omliggende arealer (d.v.s. ejendomme i nærheden af  

 kystbeskyttelsesforanstaltninger) tåle, at arealerne benyttes i  

 nødvendigt omfang i forbindelse med tilsyn, vedligeholdelsesarbejder  

 og løbende foranstaltninger.
 Der foreslås ved § 1, nr. 3, en ændring  

 af § 14, stk. 1, således, at adgangen til at færdes  

 på omliggende arealer langs kysten præciseres til også at  

 omfatte færdsel f.eks. i forbindelse med opmålingsopgaver med  

 henblik på eventuel etablering af kystbeskyttelsesforanstaltninger.
Endvidere foreslås det i et nyt stk. 2, at der  

 også gives ret til begrænset færdsel på omliggende  

 arealer for så vidt angår de i forslaget til § 20,  

 stk. 1, omtalte anlæg m.v.
For så vidt angår disse  

 anlæg, findes det dog kun nødvendigt at kunne benytte arealerne  

 i forbindelse med forundersøgelser og tilsyn.
Lovforslaget indeholder herudover i § 1, nr. 14  

 (§ 23), en ændring vedrørende nogle af de gamle  

 digeanlægslove m.v.
I dag fører Kystdirektoratet tilsyn med  

 digernes vedligeholdelsesstand.
I visse digelove eller i vedtægter for  

 digelagene er der bestemmelser om, at staten vælger en  

 repræsentant til digelagenes bestyrelser.
Herved blev det sikret, at  

 staten (trafikministeren) fik indseende i den daglige forvaltning af digets  

 anliggender og dermed havde mulighed for at sikre sig, at der ikke blev  

 disponeret uhensigtsmæssigt af digelaget, henset til de betragtelige  

 midler som staten havde brugt til anlægget af digerne.
Det anses ikke længere for nødvendigt, at  

 staten vælger repræsentanter til digelagenes bestyrelser.
Det  

 foreslås på denne baggrund, at valget fremover foretages af  

 digelagenes interessenter.
3. Forslagets administrative og økonomiske konsekvenser for  

 stat, amter og kommuner Forslagets § 1, nr. 6 (§ 16 c - tilskud til  

 forbedringsarbejder), vil kun medføre øgede udgifter for staten  

 i det omfang, der afsættes yderligere midler hertil.
 § 1, nr. 10, vurderes at medføre en mindre  

 lettelse i amtsrådenes behandling af kystbeskyttelsessager.
 Herudover medfører forslaget ingen administrative  

 og økonomiske konsekvenser for det offentlige.
4. Forslagets administrative og økonomiske konsekvenser for  

 erhvervslivet Forslaget medfører ingen administrative og  

 økonomiske konsekvenser for erhvervslivet.
5. Forslagets miljømæssige konsekvenser Forslagets bestemmelse om at kunne give tilskud til  

 forbedringsarbejder ved visse kyster vil medføre, at kystkvaliteten  

 på visse strækninger i landet vil blive højnet,  

 således at offentligheden vil få større glæde og  

 udbytte af kysten i disse områder.
6. Forholdet til EU-retten Forslaget indeholder ikke EU-retlige aspekter 7. Høring Forslaget har været sendt i høring hos  

 Advokatrådet, Amtsrådsforeningen, Arbejderbevægelsens  

 Erhvervsråd, Bilfærgernes Rederiforening, Danmarks  

 Fiskeriforening, Danmarks Miljøundersøgelser, Danmarks  

 Naturfredningsforening, Danmarks Rederiforening, Danmarks  

 Sportsfiskerforbund, Danmarks Turistråd, Dansk Arbejdsgiverforening,  

 Dansk Ejendomsmæglerforening, Dansk Navigatørforening, Dansk  

 Ornitologisk Forening, Dansk Sejlunion, Danske Entreprenører,  

 Darum-Tjæreborg Digelag, Den Danske Dommerforening, Den Danske  

 Landinspektørforening, Digelaget for Havdiget omkring Gl.  

 Mandø, Digelaget for Marsken ved Ribe, Digelaget for  

 Rømø Havnebydige, Digelaget i Bredeaadalen (Ballum Dige),  

 Digelaget vedr.
Rømø Juvredige, Digelaget vedr.  

 Rømø Kirkebydige, Forbrugerrådet, Foreningen af Danske  

 Ral- og Sandsugere, Foreningen af Rådgivende Ingeniører,  

 Friluftsrådet, Fritidshusejernes Landsforening, Greenpeace Danmark,  

 Grundejernes Landsorganisation, Hovedstadens Udviklings Råd,  

 Ingeniørforeningen i Danmark, Kommunernes Landsforening,  

 Københavns Kommune, Landsforeningen Levende Hav, Landsorganisationen i  

 Danmark, Manø Digelag, Metal Søfart, NOAH, Rederiforeningen af  

 1895, Rederiforeningen for Mindre Skibe, Rejsby Digelag, Rådet for  

 Større Badesikkerhed, Specialarbejderforbundet i Danmark og  

 Verdensnaturfonden.
8. Samlet vurdering af konsekvenser af lovforslaget Positive konsekvenser/mindre udgifter Negative konsekvenser/merudgifter Økonomiske konsekvenser for stat, amtskommuner og  

 kommuner Meget beskedne lettelser for amtskommuner og staten i  

 forbindelse med behandlingen af klagesager Nej Administrative konsekvenser for stat, amtskommuner og  

 kommuner Lovforslaget medfører, at sagsbehandlingen af  

 klagesager forenkles.
Nej Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Kyster, hvor der udføres forbedringsarbejder, vil  

 fremstå på en måde, der medfører en forbedring af  

 kystkvaliteten.
Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Med ændringen i den gældende  

 kystbeskyttelseslovs § 1 af udtrykket »på en kyststrækning«  

 til »ved en kyst« præciseres det, som det fremgår af de  

 almindelige bemærkninger, at der kan være tale om  

 foranstaltninger såvel på kysten (strandbredder) som nær  

 kysten (søterritoriet).
Til nr. 2 Der foretages en konsekvensrettelse som følge af,  

 at Kystinspektoratet pr. 1. januar 2001 ændrede navn til  

 Kystdirektoratet.
Til nr. 3 - 5 Forslaget til en ændret formulering af § 14,  

 stk. 1, 1. pkt., indebærer bl.a., at ordet  

 »forundersøgelser« indsættes.
På den måde vil  

 Kystdirektoratet med sikkerhed kunne benytte kystnære arealer i  

 forbindelse med det omfattende måleprogram, der foregår på  

 den jyske vestkyst med henblik på at overvåge kystudviklingen for  

 eventuelt at kunne sætte ind med kystbeskyttende foranstaltninger.
 2. pkt., der er nyt, indebærer, at den, der befinder  

 sig på en grund i forbindelse med udførelsen af opgaver  

 vedrørende kystbeskyttelsesforanstaltninger, på forlangende skal  

 kunne legitimere sig og redegøre for formålet med  

 tilstedeværelsen på ejendommen.
Med forslaget til ny § 14, stk. 2, sikres det,  

 at der også gives ret til begrænset færdsel i relation til  

 andre anlæg end kystbeskyttelsesforanstaltninger.
Dette sker bl.a. for  

 at sikre, at myndigheden kan kontrollere, om vilkår knyttet til en  

 tilladelse er opfyldt.
 Forslagets § 1, nr. 5, er en konsekvensændring  

 af indsættelsen af et nyt stk. 2.
Til nr. 6 Til § 16 a På søterritoriet må der ikke uden  

 tilladelse foretages opfyldning og inddæmning eller anbringes faste  

 anlæg og indretninger m.v.
Retstilstanden er således, at der  

 forud for etableringen af ovennævnte dispositioner kræves en  

 tilladelse fra staten eller en dertil særskilt bemyndiget regional  

 eller lokal myndighed.
Amtsrådene er i henhold til bekendtgørelse  

 nr. 489 af 28. september 1981 bemyndiget til at give ovennævnte  

 tilladelser for så vidt angår nogle i bekendtgørelsen  

 nærmere bestemte bade- og bådebroer.
For øvrige  

 anlæg på søterritoriet er Kystdirektoratet bemyndiget til  

 at meddele tilladelse, jf. henlæggelsesbekendtgørelsen.  

 Forslaget lovfæster muligheden for delegation af trafikministerens  

 kompetence på dette område til amtsrådene og giver samtidig  

 hjemmel til at begrænse klageadgangen m.v., jf. de almindelige  

 bemærkninger pkt. 2.5.
Til § 16 b I Kystdirektoratets tilladelser er indeholdt vilkår  

 om, at der skal ske tinglysning af vilkårene på ejendommen.
Med den foreslåede bestemmelse vil den myndighed,  

 der meddeler tilladelse, have mulighed for at lade vilkårene for en  

 tilladelse lyse på ejendommen for ejerens regning, såfremt ejeren  

 ikke selv foretager tinglysning af vilkårene.
Hermed sikres, at en  

 senere erhverver er klar over, at det til ejendommen tilhørende  

 anlæg er lovligt opført, samt får overblik over samtlige  

 forpligtelser, der følger i relation til de anlæg, der er  

 placeret på og ved ejendommen.
 Bestemmelsen medfører ikke en pligt til, at der som  

 vilkår i amtsrådenes tilladelser, skal fastsættes  

 vilkår om tinglysning.
Til § 16 c Forslaget indebærer, at der som nævnt i de  

 almindelige bemærkninger, kan ydes tilskud fra Trafikministeriet  

 (Kystdirektoratet). Trafikministeriets tilskud vil være afhængig  

 af, at arbejderne har kystgenopretning som formål.
Tildelingen af  

 tilskud vil som udgangspunkt ske på baggrund af ansøgning fra  

 berørte grundejere eller myndigheder.
Endvidere vil der blive lagt  

 vægt på projektets nærmere karakter, således at der  

 først og fremmest vil blive ydet tilskud til demonstrationsprojekter,  

 der kan tydeliggøre de positive forandringer ved kysten, som  

 forbedringsarbejder kan medføre.
Der vil alene være mulighed for at opnå  

 tilskud til de aktuelle anlægsudgifter i forbindelse med  

 forbedringsarbejder.
Den efterfølgende vedligeholdelse og drift af  

 foranstaltningerne vil være staten uvedkommende.
 Hvorvidt der skal tildeles tilskud, vil bero på en  

 konkret vurdering henset til det ansøgte projekts nærmere  

 karakter samt de til rådighed værende midler.
 For så vidt angår Miljø- og  

 Energiministeriets (Skov- og Naturstyrelsen) mulighed for at yde tilskud,  

 henvises til pkt. 2.3. i de almindelige bemærkninger.
 Som det fremgår af bemærkningerne til  

 lovforslagets § 2, stk. 1, vil der alene blive givet tilskud til  

 kystbeskyttelsesprojekter, der igangsættes efter lovens  

 ikrafttræden.
Til nr. 7 Kystbeskyttelseslovens § 17, stk. 4 og 5,  

 flyttes med forslaget af systematiske grunde til kapitel 5 i en ny § 19  

 e.
Til nr. 8 Med bestemmelsen skabes lovhjemmel til, at de af  

 Kystdirektoratet stillede vilkår i relation til hurtigfærger kan  

 ændres, jf. de almindelige bemærkninger pkt. 2.4.
Til nr. 9 og 10 Der henvises til de almindelige bemærkninger under  

 pkt. 2.5.
Til nr. 11 Med forslaget ændres overskriften til lovens kapitel  

 5.
Til nr. 12 Der henvises til de almindelige bemærkninger pkt.  

 2.2.
Til §§ 19 a og 19 b Bestemmelserne indebærer, at den myndighed, der har  

 tilladelseskompetencen på området (§ 19 a på land og  

 § 19 b på søterritoriet), kan give den, der har foretaget  

 den ulovlige handling, pålæg om, at det ulovlige forhold bringes  

 i orden.
Til § 19 c Bestemmelsen medfører, at det kan  

 pålægges den til enhver tid værende ejer af en fast ejendom  

 at fjerne ulovligt etablerede kystbeskyttelsesforanstaltninger, anlæg,  

 indretninger m.v.
Bestemmelsen skal ses som et supplement til forslaget til  

 §§ 19 a og 19 b og vil blive anvendt i de tilfælde, hvor det ikke  

 er muligt at finde frem til den, der har udført den ulovlige  

 foranstaltning, anlæg m.v.
Bestemmelsen svarer til  

 naturbeskyttelseslovens § 74.
 Forslaget til § 19 c, stk. 2, giver  

 trafikministeren eller amtsrådene mulighed for at lade  

 pålægget tinglyse på ejendommen for ejerens regning for at  

 sikre, at en efterfølgende erhverver af ejendommen får kendskab  

 til pålægget.
 Det vil være den myndighed, der har  

 tilladelseskompetencen, der kan træffe beslutning om  

 pålæg.
 Der henvises i øvrigt til virkningsbestemmelsen i  

 forslagets § 2, stk. 2.
Til § 19 d Hvis den forpligtede i henhold til et pålæg i  

 henhold til § 19 a   c ikke efterkommer kravet om at genskabe den  

 tidligere tilstand, fjerne et anlæg m.v., kan sagen indbringes for  

 retten med påstand om idømmelse af en bøde og  

 pålæg om genskabelse af den tidligere tilstand inden en bestemt  

 frist, og tvangsbøder, indtil pålægget er efterkommet, jf.  

 retsplejelovens § 997, stk. 3.
 Er dette ikke tilstrækkeligt, indeholder forslaget  

 til § 19 d hjemmel til, at den kompetente myndighed (den, der udsteder  

 tilladelse til den pågældende foranstaltning m.v.) kan  

 sørge for, at der foretages det nødvendige til at berigtige  

 forholdet for den forpligtedes regning.
 Stk. 2 om udpantningsret og stk. 3 om morarenter  

 for de udgifter, som myndighederne måtte komme til at afholde, svarer  

 indholdsmæssigt til naturbeskyttelseslovens § 92.
Til § 19 e § 19 e har samme ordlyd som den gældende lovs  

 § 17, stk. 4 og 5, jf. pkt. 2.2. i de almindelige  

 bemærkninger.
Til nr. 13 Forslaget til § 20 svarer indholdsmæssigt til  

 de gældende regler.
Der skabes som noget nyt, hjemmel til at straffe  

 for tilsidesættelse af vilkår fastsat efter § 17,  

 stk. 4 (forslagets § 1, nr. 8), vedrørende  

 hurtigfærger.
Til nr. 14 Det foreslås med bestemmelsen til § 23,  

 stk. 1, at trafikministerens kompetence til at vælge medlemmer til  

 bestyrelsen af digelag ophører, således at digelagenes  

 interessenter fremover vælger disse medlemmer på samme måde  

 som de medlemmer, der i dag vælges af digelagets interessenter.
 I forbindelse med overgangen til den ny ordning,  

 foreslås det med bestemmelsen i § 23, stk. 2, at de statslige  

 repræsentanter i digelagenes bestyrelser forbliver i bestyrelsen,  

 indtil der skal være nyvalg.
Til § 2 Til stk. 1 Det foreslås, at loven træder i kraft den 1.  

 januar 2002.
 § 16 c, forslagets § 1, nr. 6, om statstilskud  

 til forbedringsarbejder vil blive administreret på den måde, at  

 der alene vil kunne gives tilskud til kystbeskyttelsesprojekter, der  

 igangsættes efter lovens ikrafttræden.
Til stk. 2 § 19 c, forslagets § 1, nr. 12, finder kun  

 anvendelse på kystbeskyttelsesforanstaltninger, anlæg,  

 indretninger m.v., der er etableret efter lovens ikrafttræden.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om kystbeskyttelse, jf. lovbekendtgørelse nr. 243 af 5. april  

 1994, som ændret ved lov nr. 469 af 10. juni 1997, foretages  

 følgende ændringer:
 § 1. Amtsrådet kan bestemme, at der på en  

 kyststrækning skal udføres anlæg eller træffes andre  

 foranstaltninger til beskyttelse mod oversvømmelse eller den  

 nedbrydende virkning fra havet, fjorde eller andre dele af  

 søterritoriet (kystbeskyttelsesforanstaltninger).
 1. I § 1 ændres »på en kyststrækning«  

 til: »ved en kyst«.
§ 2. - - - 2. I § 2, stk. 2, ændres to steder  

 »Kystinspektoratet« til: »Kystdirektoratet«.
Stk. 2. Før mødet indhenter amtsrådet  

 udtalelser fra kommunalbestyrelsen og fra Kystinspektoratet.
Amtsrådet  

 kan anmode Kystinspektoratet om at bistå som sagkyndig under sagens  

 videre behandling.
 3. § 14, stk. 1, affattes således:
 § 14. Ejere af omliggende arealer skal tåle, at  

 arealerne benyttes i nødvendigt omfang i forbindelse med tilsyn,  

 vedligeholdelsesarbejder og løbende foranstaltninger.
»Ejere af omliggende arealer skal tåle, at arealerne  

 benyttes i nødvendigt omfang i forbindelse med  

 forundersøgelser, tilsyn, vedligeholdelsesarbejder og løbende  

 foranstaltninger i kystbeskyttelsesøjemed.
Personer, der benytter  

 arealer i forbindelse med de i 1. pkt. nævnte opgaver, skal efter  

 anmodning fremvise legitimation og redegøre for formålet med  

 tilstedeværelsen.«.
 4. I § 14 indsættes efter stk. 1 som  

 nyt stykke:
 »Stk. 2. Stk. 1 gælder ligeledes  

 forundersøgelser og tilsyn vedrørende de i § 20,  

 stk. 1, omtalte anlæg, indretninger m.v.«.
 Stk. 2 bliver herefter stk. 3.
§ 14. - - - 5. I § 14, stk. 2, der bliver stk. 3,  

 indsættes efter »efter stk. 1«: »eller 2«.
Stk. 2. Forvoldes der under benyttelsen efter stk. 1  

 skade på en ejendom, skal der ydes erstatning herfor.
I mangel af  

 forlig fastsættes erstatningen af taksationsmyndighederne efter lov om  

 offentlige veje.
 6. Efter § 16 indsættes:
»§ 16 a.
Trafikministeren kan fastsætte regler om, at  

 Kystdirektoratet eller amtsrådene meddeler tilladelse til  

 udførelse af de i § 20, stk. 1, nævnte anlæg,  

 indretninger m.v.
 Stk. 2. Trafikministeren kan endvidere fastsætte regler  

 om adgangen til at påklage disse afgørelser, herunder om, at  

 afgørelserne ikke kan påklages til anden administrativ  

 myndighed.
§ 16 b.
Vilkår for tilladelse til  

 kystbeskyttelsesforanstaltninger, anlæg, indretninger m.v. som  

 nævnt i § 16, stk. 1, og § 20, stk. 1, kan  

 tinglyses på vedkommende ejendom for ejerens regning.
§ 16 c.
Trafikministeren kan yde tilskud til arbejder, der  

 medvirker til at forbedre kystkvaliteten.«.
§ 17. - - - 7. § 17, stk. 4 og 5, ophæves.
Stk. 4. Trafikministeren eller et amtsråd kan give  

 ejeren af et vrag pålæg om at fjerne det, hvis det skønnes  

 at kunne frembyde fare for kysten eller for et kystbeskyttelsesanlæg.  

 Efterkommes pålægget ikke, kan ministeren eller amtsrådet  

 lade vraget fjerne for ejerens regning, hvis det er nødvendigt for at  

 afværge en nærliggende fare.
Er øjeblikkelig indgriben  

 påkrævet, kan ministeren eller amtsrådet lade vraget fjerne  

 for ejerens regning uden forudgående pålæg til ejeren.
 Stk. 6 bliver herefter stk. 4.
 Stk. 5. Bestemmelserne i stk. 4 finder tilsvarende  

 anvendelse på andre genstande, der er anbragt på  

 søterritoriet eller strandbredden uden tilladelse.
§ 17. - - - 8. I § 17, stk. 6, der bliver stk. 4,  

 indsættes som 2. pkt.:
 Stk. 6. I forbindelse med Søfartsstyrelsens godkendelse  

 af sejlads med hurtigfærger kan trafikministeren af hensyn til  

 beskyttelsen af kyster samt sikkerheden for diger og anlæg på  

 søterritoriet fastsætte nærmere vilkår for sejladsen  

 med hensyn til fart, maksimal bølgepåvirkning, ruteforløb  

 m.v.
 »Vilkårene kan ændres, hvis der, efter at  

 sejladsen er påbegyndt, viser sig uforudsete skader på  

 kysten.«.
 § 18. Amtsrådets afgørelser efter loven eller  

 regler fastsat efter loven kan påklages til trafikministeren af den,  

 afgørelsen er rettet til, og af enhver, der må antages at have  

 en væsentlig individuel interesse i sagen.
 9. I § 18, stk. 1, indsættes efter »sagen«:  

 », jf. dog stk. 2.«.
 10. Efter § 18, stk. 1, indsættes som nye  

 stykker:
Stk. 2. Klagefristen er 4 uger fra den dag, afgørelsen  

 er meddelt den pågældende.
Trafikministeren kan dog se bort fra  

 fristen, når omstændighederne taler derfor.
 »Stk. 2. Et amtsråds afgørelse i henhold til  

 § 1 om ikke at efterkomme en anmodning om at indlede en  

 kystbeskyttelsessag kan dog ikke påklages til anden administrativ  

 myndighed.
Stk. 3. Rettidig klage har opsættende virkning.
Dog kan  

 den myndighed, der har truffet afgørelsen, bestemme, at  

 uopsættelige reparations- og afværgeforanstaltninger skal  

 iværksættes uanset rettidig klage.
 Stk. 3. En klage i henhold til stk. 1 indgives skriftligt  

 til amtsrådet, der med amtsrådets bemærkninger videresender  

 klagen til trafikministeren ledsaget af den påklagede afgørelse  

 og det materiale, der er indgået i grundlaget for  

 afgørelsen.«.
 Stk. 4. En afgørelse i henhold til § 6 kan ikke  

 indbringes for domstolene, før afgørelsen har været  

 prøvet i henhold til stk. 1.
 Stk. 2 - 4 bliver herefter stk. 4 - 6.
Kapitel 5 11. Overskriften til kapitel 5 affattes således:
 Straf, ikrafttræden m.v.
 »Kapitel 5. Pålæg, straf, ikrafttræden  

 m.v.«.
 12. Efter § 19 indsættes i kapitel 5:
»§ 19 a.
Trafikministeren kan meddele pålæg  

 om 1)	at fjerne en kystbeskyttelsesforanstaltning, som vedkommende har  

 udført i strid med bestemmelsen i § 16, stk. 1, nr. 1,  

 eller 2)	at retablere forholdene efter en gravning, boring, pumpning, sugning  

 eller terrænændring, som vedkommende har udført i strid  

 med bestemmelsen i § 16, stk. 1, nr. 2.
§ 19 b.
Trafikministeren eller et amtsråd kan meddele  

 pålæg om 1)	at fjerne en inddæmning, en opfyldning, et anlæg, en  

 indretning, en genstand eller et fartøj, som vedkommende har  

 foretaget, udført eller anbragt i strid med bestemmelsen i § 20,  

 stk. 1, eller 2)	at retablere forholdene efter en uddybning eller gravning, som  

 vedkommende har foretaget i strid med bestemmelsen i § 20,  

 stk. 1.
§ 19 c.
Trafikministeren eller et amtsråd kan,  

 såfremt det ikke er muligt at meddele nogen et pålæg i  

 medfør af § 19 a eller § 19 b, meddele den til enhver tid  

 værende ejer af en fast ejendom pålæg om at berigtige  

 ulovligt etablerede kystbeskyttelsesforanstaltninger, anlæg,  

 indretninger m.v., som nævnt i § 16, stk. 1, og § 20,  

 stk. 1.
Stk. 2. Myndigheden kan lade et pålæg tinglyse  

 på ejendommen.
Når forholdet er berigtiget, skal myndigheden lade  

 pålægget aflyse fra tingbogen.
Udgifter til tinglysning afholdes  

 for ejerens regning.
§ 19 d.
Når der ved dom er meddelt pålæg om  

 at efterkomme et i medfør af § 19 a   c meddelt  

 pålæg, og dette ikke efterkommes rettidigt og inddrivelse af  

 tvangsbøder ikke kan antages at føre til, at  

 pålægget efterkommes, kan trafikministeren eller amtsrådet  

 foretage det nødvendige til forholdets berigtigelse for den  

 forpligtedes regning.
 Stk. 2. Der er udpantningsret for udgifter, som myndighederne  

 afholder efter stk. 1, § 16 b, § 19 c, stk. 2, og  

 § 19 e.
 Stk. 3. Betales de i stk. 2 nævnte udgifter ikke  

 rettidigt, kan der tillægges renter i overensstemmelse med  

 renteloven.
§ 19 e.
Trafikministeren eller et amtsråd kan  

 meddele ejeren af et vrag pålæg om at fjerne det, hvis det  

 skønnes at kunne frembyde fare for kysten eller for et  

 kystbeskyttelsesanlæg.
Efterkommes pålægget ikke, kan  

 ministeren eller amtsrådet lade vraget fjerne for ejerens regning, hvis  

 det er nødvendigt for at afværge en nærliggende fare.
Er  

 øjeblikkelig indgriben påkrævet, kan ministeren eller  

 amtsrådet lade vraget fjerne for ejerens regning uden forudgående  

 pålæg til ejeren.
 Stk. 2. Bestemmelserne i stk. 1 finder tilsvarende  

 anvendelse på andre genstande, der er anbragt på  

 søterritoriet eller strandbredden uden tilladelse.«.
 13. § 20 affattes således:
§ 20. Med bøde straffes den, der »§ 20. Den, der på søterritoriet uden  

 tilladelse, 1)	overtræder § 16, stk. 1, 1)	foretager inddæmning eller opfyldning, 2)	tilsidesætter vilkår i en tilladelse efter § 16,  

 stk. 1, eller 2)	udfører anlæg eller anbringer faste eller forankrede  

 indretninger eller genstande, 3)	undlader at efterkomme pålæg efter § 17,  

 stk. 4.
3)	anbringer fartøjer, der agtes anvendt til andet end sejlads,  

 eller 4)	foretager uddybning eller gravning, straffes med bøde, medmindre højere straf er forskyldt  

 efter anden lovgivning.
Stk. 2. Medmindre højere straf er forskyldt efter anden  

 lovgivning, straffes med bøde den, der på søterritoriet  

 uden tilladelse Stk. 2. Med bøde straffes den, der 1)	foretager inddæmning eller opfyldning, 1)	overtræder § 16, stk. 1, 2)	udfører anlæg eller anbringer faste eller forankrede  

 indretninger eller genstande, 2)	tilsidesætter vilkår i en tilladelse efter § 16,  

 stk. 1, eller vilkår fastsat efter § 17, stk. 4,  

 eller 3)	anbringer fartøjer, der agtes anvendt til andet end sejlads,  

 eller 3)	undlader at efterkomme et pålæg efter § 19 a - c  

 eller § 19 e.
 4)	foretager uddybning eller gravning.
Stk. 3. Med bøde straffes den, der ikke efterkommer et  

 pålæg om inden en fastsat frist Stk. 3. I forskrifter, der udstedes i henhold til loven, kan  

 der fastsættes straf af bøde for overtrædelse af  

 bestemmelser i forskrifterne.
1)	at fjerne en inddæmning, en opfyldning, et anlæg, en  

 indretning, en genstand eller et fartøj, som vedkommende har  

 foretaget, udført eller anbragt i strid med bestemmelsen i  

 stk. 2, eller 2)	at retablere forholdene efter en uddybning eller gravning, som  

 vedkommende har foretaget i strid med bestemmelsen i stk. 2.
 Stk. 4. I forskrifter, der udstedes i henhold til loven, kan  

 der fastsættes straf af bøde for overtrædelse af  

 bestemmelser i forskrifterne.
 Stk. 4. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.«.
 Stk. 5. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 14. § 23 affattes således:
 § 23. Sager, der er indbragt for en landvæsensret inden  

 den 1. juli 1988, færdigbehandles efter de hidtil gældende  

 regler.
 »§ 23. De hidtil af trafikministeren i henhold til love om  

 bestemte digeanlæg eller i henhold til gældende vedtægter  

 for digelagene valgte medlemmer til bestyrelsen vælges af digelagets  

 interessenter.
 Stk. 2. De repræsentanter, som trafikministeren har  

 valgt til bestyrelserne i de digelag, der er omfattet af stk. 1,  

 forbliver i bestyrelserne indtil første ordinære  

 bestyrelsesvalg.«.
§ 2 Stk. 1. Loven træder i kraft den 1. januar 2002, jf. dog  

 stk. 2.
 Stk. 2. § 19 c, som affattet ved denne lovs § 1, nr.  

 12, finder anvendelse på kystbeskyttelsesforanstaltninger, anlæg,  

 indretninger m.v. som nævnt i § 16, stk. 1, og § 20,  

 stk. 1, der er etableret efter den 1. januar 2002.
