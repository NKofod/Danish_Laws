(Til samtlige amtsråd og  

 kommunalbestyrelser) I medfør af § 67, stk, 1, 3. pkt., i lov om kommunernes styrelse har  

 indenrigsministeren ved den som bilag til nærværende cirkulære optrykte  

 bekendtgørelse af 27. november 1979 inddraget personalet ved selvejende  

 særforsorgsinstitutioner, som kommuner og amtskommuner indgår overenskomst  

 med i henhold til bestemmelserne i lov nr. 257 af 8. juni 1978 om udlægning  

 af åndssvageforsorgen og den øvrige særforsorg m. v. under Kommunernes  

 Lønningsnævns tilsyn.
 Dette personales løn- og øvrige ansættelsesforhold er herefter med  

 virkning fra 1. januar 1980 undergivet samme tilsyn, som gælder for kommunalt  

 ansat personale, og de i indenrigsministeriets bekendtgørelse nr. 452 af 12.  

 september 1978 om Kommunernes Lønningsnævn fastsatte regler om forelæggelse  

 og behandling m. v. af sager vedrørende løn- og ansættelsesforhold finder  

 tilsvarende anvendelse på det personale, der herefter er inddraget under  

 tilsynet.
INDENRIGSMINISTERIET, DEN 28. NOVEMBER  

 1979 P.
M.
V.
E.
B.
JOHS.
PEDERSEN Bilag Bekendtgørelse af 27. november 1979 om tilsynet med løn- og øvrige  

 ansættelsesforhold for personale ved selvejende særforsorgsinstitutioner.
