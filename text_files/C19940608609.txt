 Retsforskiften vedrører følgende lovgivning:
 Finansministeriet og Forbundet af Offentligt Ansatte har den 4. februar  

 1994 indgået medfølgende organisationsaftale for undervisningsassistenter ved  

 Fodterapeutskolen.
 Organisationsaftalen udgør sammen med StK-fællesoverenskomsten af 22. juni  

 1993 (* 2) det samlede overenskomstgrundlag.
 Den tidligere overenskomst mellem Finansministeriet og Forbundet for  

 offentligt ansatte/Dansk Kommunal Arbejderforbund den 14. april 1992 (* 3)  

 indgåede organisationsaftale er hermed ophævet.
 Bemærkninger til de enkelte bestemmelser:
Til § 3. Løn Stillingerne som undervisningsassistent ved Fodterapeutskolen er  

 omklassificeret med virkning fra 1. april 1993 (begyndelsestrinet, skalatrin  

 18, er gjort 1-årigt, og sluttrinet, skalatrin 31, er erstattet af 32).
 Til § 4. Arbejdstid mv.
 Reglerne om arbejdstid mv. er ændret således, at de nu svarer til den i  

 1992 aftalte forsøgsordning.
 Finansministeriet har fortsat ikke bemærkninger til, at der løbende sker  

 en a conto udbetaling af overarbejdsbetaling i tilfælde, hvor den samlede  

 årlige arbejdstid med sikkerhed må antages at ville overstige 1680 timer.
Finansministeriet, Administrations- og Personaledepartementet Den 8. februar 1994 P.M.V.
 E.B.
Dorte Sølling ORGANISATIONSAFTALE FOR UNDERVISNINGSASSISTENTER VED FODTERAPEUTSKOLEN Organisationsaftalen er indgået mellem Finansministeriet og Forbundet af  

 Offentligt Ansatte.
Aftalen supplerer og/eller fraviger fællesoverenskomsten  

 med Statsansattes Kartel.
Organisationsaftalens område § 1.  Organisationsaftalen omfatter  

 undervisningsassistenter, hvorved forstås uddannede fodterapeuter beskæftiget  

 med undervisning ved den under staten hørende skole for fodterapeuter, jf.  

 lov nr. 142 af 26. april 1972 om fodterapeuter. (* 4) Ansættelse § 2.  Fodterapeutskolen forpligter sig til fortrinsvis  

 at antage undervisere, som er forsikret mod arbejdsløshed.
Løn § 3.  Fuldt beskæftigede undervisningsassistenter  

 aflønnes efter en lønramme, der består af skalatrinene 18, 20, 22, 24, 26,  

 28, 30 og 32. Oprykning til nyt skalatrin sker efter 2 års beskæftigelse på  

 hvert skalatrin.
Skalatrin 18 er dog 1-årigt.
 Stk. 2. Ved ansættelse på deltid ydes løn i forhold til den nedsatte  

 arbejdstid.
 Arbejdstid mv.
 § 4.  Arbejdstiden udgør 1680 timer årlig ekskl. ferie  

 og fridage svarende til gennemsnitligt 37 timer om ugen.
 § 2.  Overarbejde skal så vidt muligt undgås.
 Stk. 2. Beordret og kontrollabelt overarbejde ud over den for  

 fuldtidsansatte fastsatte arbejdstid på 1680 timer årlig godtgøres efter  

 drøftelse mellem skolens ledelse og den pågældende undervisningsassistent med  

 fritid af samme varighed som det præsterede overarbejde med et tillæg på 50 %  

 eller overarbejdsbetaling beregnet som 1/1924 af årslønnen for en  

 fuldtidsbeskæftiget med et tillæg på 50 %.
Midlertidig tjeneste i højere stilling § 5.  En undervisningsassistent, der efter anmodning  

 gør midlertidig tjeneste i en højere stilling, vederlægges efter de for  

 tjenestemænd gældende regler.
Militærtjeneste § 6.  Under en undervisningsassistents indkaldelse til  

 militærtjeneste gælder reglerne i funktionærloven.
Ikrafttræden og opsigelse § 7.  Organisationsaftalen har virkning fra 1. april  

 1993 og kan af parterne opsiges skriftligt med 3 måneders varsel til en 31.  

 marts, dog tidligst 31. marts 1995.
København, den 4. februar 1994 Forbundet af Offentligt Ansatte  

 Finansministeriet Poul Winckler/Lene B.
Hansen P.M.V.
 E.B.
PROTOKOLLAT Der er mellem Finansministeriet og Forbundet af Offentligt Ansatte ved  

 forhandlingerne vedrørende løn- og ansættelsesforhold for  

 undervisningsassistenter ved fodterapeutskolen opnået enighed om følgende:
 1. Der er i overenskomstperioden adgang til  

 forhandling af gældende regler om udbetaling af visse særlige ydelser under  

 sygdom mv. og ferie, såfremt der sker ændringer i funktionærloven og  

 ferieloven på dette område.
 Opnås der ikke enighed om nye regler mv., gælder de hidtidige med de af  

 funktionærloven eller ferieloven nødvendiggjorte ændringer.
 2. Der er i overenskomstperioden adgang til  

 forhandling af mulige krav i konsekvens af eventuel ændring af  

 arbejdsmiljølovgivningen mv.
 Opnås der ikke enighed om nye regler mv., gælder de hidtidige med de af  

 arbejdsmiljølovgivningen nødvendiggjorte ændringer.
 3. Der er i overenskomstperioden adgang til  

 forhandling af gældende regler om undervisningsassistenters tjenestetid,  

 såfremt Undervisningsministeriet ændrer bestemmelserne om uddannelsen til  

 fodterapeut.
København, den 4. februar 1994 Forbundet af Offentligt Ansatte  

 Finansministeriet Poul Winckler/Lene B.
Hansen P.M.V.
 E.B.
