 Ved kgl. anordning af 29. januar 1979 er der givet justerede bestemmelser  

 om sygeplejerskeuddannelsen, som gør det nødvendigt at foretage tilsvarende  

 justering af sundhedsstyrelsens cirkulære til sygeplejeskoler m.m. af 10. maj  

 1971, med ændringer af 20. juli 1972 og marts 1973.
 I medfør af den kgl. anordning af 29. januar 1979, §§ 1, 3 og 24, og efter  

 forhandling med uddannelsesnævnet for sundhedsvæsenet fastsætter  

 sundhedsstyrelsen herved følgende bestemmelser om grunduddannelsen til  

 sygeplejerske, der som mål har at kvalificere til virksomhed som  

 sygeplejerske.
 I.
VIRKSOMHED SOM SYGEPLEJERSKE § 1.  Virksomhed som sygeplejerske omfatter II.
ELEVOPTAGELSEN § 2.  Optagelse på en sygeplejeskole er bl. a.  

 betinget af, at ansøgeren kan dokumentere at have gennemgået en almen  

 skoleuddannelse, svarende mindst til 10 års skolegang, og opnået  

 tilfredsstillende resultat i fagene dansk, regning/matematik, fysik/kemi og  

 engelsk ved folkeskolens udvidede afgangsprøve efter 10. klasse eller ved  

 anden eksamen, der mindst kan ligestilles dermed.
 Stk. 2.  For ansøgere, der ikke opfylder betingelserne i  

 stk. 1, kan sygeplejeskolen afholde en optagelsesprøve i fagene dansk,  

 regning/matematik, fysik/kemi under medvirken af faglærere.
 Stk. 3.  Fordringerne i fagene skal være på højde med  

 kravene ved folkeskolens udvidede afgangsprøve efter 10. klasse.
 § 3.  Forud for påbegyndelsen af uddannelsen skal  

 sygeplejeeleven have gennemgået et kursus i elementær førstehjælp.
§ 4.  For elever, der på en sygeplejehøjskole  

 gennemgår en del af undervisningen på forskolen, skal der foreligge en  

 tilfredsstillende udtalelse fra sygeplejehøjskolen, for at uddannelsen kan  

 fortsættes ved en sygeplejeskole.
Udtalelsen afgives på en af  

 sundhedsstyrelsen godkendt formular.
 III.
TILRETTELÆGGELSE AF UDDANNELSEN A.
UDDANNELSESPLANEN.
 § 5.  Uddannelsen skal tilrettelægges med det sigte,  

 at sygeplejeeleven gradvist kan tilegne sig en bred forståelse af og indsigt  

 i sygeplejerskens virksomhedsområde, herunder udøvelse af sundheds- og  

 sygepleje*) i private hjem, på arbejdspladser og på institutioner af personer  

 i alle aldersgrupper med de almindeligt forekommende sundheds- og  

 sygdomsproblemer samt varetagelse af de med virksomhed som sygeplejerske  

 forbundne koordinerende, vejledende og undervisende opgaver.
Stk. 2.  Uddannelsen opbygges af forskellige afsnit, der  

 hvert repræsenterer et væsentligt område inden for den almene og den  

 specielle sundheds- og sygepleje.
Hvert afsnit omfatter praktikuddannelse og  

 teoriundervisning, der skal nøje koordineres.
 Stk. 3.  Varigheden af de enkelte afsnit varierer med  

 hensyn til længden af praktikuddannelsen og omfanget af den tilhørende  

 teoriundervisning.
- indsamling af væsentlige oplysninger om patienten/ klienten, herunder  

 direkte observation af denne, - identifikation af patientens/ klientens behov for sundheds- og  

 sygepleje, - målrettet planlægning og udførelse af foranstaltninger til imødekommelse  

 af disse behov i samarbejde med patienten/ klienten og med respekt for dennes  

 identitet og integritet, - orientering, vejledning og undervisning af patienten/ klienten og  

 eventuelt dennes pårørende for at kunne inddrage disse aktivt i  

 bestræbelserne for at opnå optimale helbredsvilkår for patienten/ klienten, - målrelateret vurdering af resultatet af de iværksatte foranstaltninger  

 og på baggrund heraf iværksættelse af de ændringer i planlægning og udførelse  

 af den fortsatte pleje, som vurderingens resultat tilsiger.
Stk. 4.  For at tilsikre en i hovedsagen ensartet  

 uddannelse er der fastsat minimumsvarighed for praktikuddannelsen i de  

 enkelte afsnit.
Den tilhørende teoriundervisning er anført med vejledende  

 timetal, jf. bilag 1, idet dette kan variere, afhængig af afsnittets  

 placering i uddannelsesforløbet og dermed af den forudgående undervisning.
 § 6.  Den enkelte sygeplejeskole fastlægger  

 rækkefølgen af uddannelsens enkelte afsnit, jf. § 7 i anordning af 29. januar  

 1979 om sygeplejerskeuddannelsen, og udarbejder en plan for uddannelsen,  

 omfattende teoriundervisningen, praktikuddannelsen og koordination af teori  

 og praktik samt en turnusplan, der viser uddannelsesforløbet for de enkelte  

 elever.
 Stk. 2.  Ved udarbejdelsen af uddannelsesplanen  

 fastlægges elevernes ferier uden for uddannelsesperioderne.
B.
UDDANNELSENS FORSKELLIGE AFSNIT Det grundlæggende afsnit § 7.  Uddannelsen skal indledes med et grundlæggende,  

 alment afsnit af 46 ugers varighed, der skal give sygeplejeeleven en bred  

 introduktion til uddannelsen og til sygeplejerskens virksomhed som et led i  

 sundhedsvæsenet og tillige en grundlæggende indføring i den almene del af  

 hovedfaget sundheds- og sygeplejelære, teoretisk og praktisk, og i de  

 støttefag, der danner grundlaget for hovedfaget.
 Stk. 2.  En detailleret målsætning for uddannelsen er  

 anført i BILAG 2.
 Stk. 3.  Afsnittet kan opdeles i forskole (23 uger),  

 teorikursus (11 uger) og praktikuddannelse (12 uger) eller kan tilrettelægges  

 som en samlet periode for at opnå en mere effektiv udnyttelse af  

 læresituationerne gennem en stadig vekselvirkning mellem teoriundervisning og  

 praktikuddannelse.
 Stk. 4.  I forskolen og teorikursus indgår foruden  

 teoriundervisning kortvarige orienteringsperioder inden for den primære  

 sundhedstjeneste og sygehusvæsenet tilligemed struktureret punktpraktik til  

 løsning af enkelte sygeplejeopgaver på en sygehusafdeling.
 Stk. 5.  Om den del af forskoleundervisningen, som kan  

 finde sted på en sygeplejehøjskole, er der givet vejledning i BILAG 5.
 Stk. 6.  Praktikuddannelsen skal tilrettelægges ved en  

 sygehusafdeling, hvor sygeplejeeleven får mulighed for at tilegne sig  

 erfaring i under vejledning at varetage opgaver inden for den grundlæggende  

 sundheds- og sygepleje og tillige gradvist bliver indført i og opnår  

 forståelse af arbejdsplanen og arbejdsgangen på en sygehusafdeling.
UDDANNELSE I SUNDHEDS- OG SYGEPLEJE I FORBINDELSE MED SVANGERSKAB, FØDSEL  

 OG NYFØDTHEDSPERIODEN § 8.  Uddannelsesperioden, der omfatter  

 praktikuddannelse på mindst 4 uger og teoriundervisning på ca. 80 timer, skal  

 give sygeplejeeleven indsigt og nogen erfaring i sygeplejerskens opgaver i  

 forbindelse med det normale svangerskab, den normale fødsel og  

 nyfødthedsperiode og ved de almindeligst forekommende sygdomme eller  

 sundhedsproblemer hos den gravide, den nyblevne mor og den nyfødte, herunder  

 tillige om samfundets bestræbelser for at sikre optimale sundheds- og  

 livsvilkår for de pågældende.
Uddannelsen skal endvidere give sygeplejeeleven  

 bedre forudsætninger for at forstå den indflydelse, som sundhedsproblemer  

 eller sygdomme i dette livsafsnit kan få for et menneskes helbredssituation  

 senere i livet.
 Stk. 2.  En detailleret målsætning for uddannelsen er  

 anført i BILAG 2.
Stk. 3.  Praktikuddannelsen skal såvidt mulig finde sted  

 på en obstetrisk afdeling.
Såfremt en skole ikke kan skaffe almindelige  

 praktikuddannelsesmuligheder for alle elever, kan der for disse elever i  

 stedet for egentlig praktikuddannelse tilrettelægges orienterings-,  

 observations- og studieprogrammer for dem på fødeafdelinger, ved  

 jordemodercentre og på gynækologiske afdelinger for derved videst muligt at  

 nå målet for uddannelsen.
UDDANNELSE I PÆDIATRISK SUNDHEDS- OG SYGEPLEJE § 9.  Uddannelsen, der omfatter mindst 8 ugers  

 praktikuddannelse og teoriundervisning på ca. 160 timer, skal give  

 sygeplejeeleven forståelse af, indsigt og erfaring i børns og unges adfærd og  

 reaktioner, samt i barndoms- og ungdomstidens sundhedsproblemer og sygdomme  

 for at kunne varetage sundheds- og sygepleje af patienter/ klienter i disse  

 aldersgrupper, også uden for egentlige børneafdelinger eller børneafsnit.  

 Uddannelsen skal tillige give sygeplejeeleven bedre forudsætninger for at  

 forstå den indflydelse, som sundhedsproblemer eller sygdomme i dette  

 livsafsnit kan få for et menneskes helbredssituation senere i livet.
 Stk. 2.  En detailleret målsætning for uddannelsen er  

 anført i BILAG 2.
Stk. 3.  Praktikuddannelsen skal såvidt muligt finde  

 sted på en børneafdeling eller et børneafsnit.
Såfremt en skole ikke kan  

 skaffe almindelige praktikuddannelsesmuligheder for alle elever, kan der for  

 disse elever i stedet for egentlig praktikuddannelse tilrettelægges  

 orienterings-, observations- og studieprogrammer på børneafdelinger, ved  

 børneinstitutioner eller på andre afdelinger med børn som patienter/ klienter  

 for derved videst muligt at nå målet for uddannelsen.
UDDANNELSE I LANGTIDSMEDICINSK/ GERIATRISK SUNDHEDS- OG SYGEPLEJE § 10.  Uddannelsen omfatter mindst 4 ugers  

 praktikuddannelse og teoriundervisning på ca. 80 timer.
Med udgangspunkt i  

 kundskaber om aldersbetingede forandringer og sygelige tilstande/ sygdomme,  

 der især optræder i seniet, og om eventuelle sociale årsager hertil eller  

 sociale følger heraf skal sygeplejeeleven tilegne sig principperne for og  

 nogen erfaring i sundheds- og sygepleje af ældre, langvarigt syge, eller  

 handicappede med det sigte, at patienten/ klienten kan opretholde eller  

 genoprette en så normal tilværelse som muligt.
Uddannelsen skal endvidere  

 give sygeplejeeleven indsigt i de sundhedsmæssige, sociale og omsorgsmæssige  

 foranstaltninger i og uden for institutioner, der er til rådighed for disse  

 patienter/ klienter.
 Stk. 2.  En detailleret målsætning for uddannelsen er  

 anført i BILAG 2.
 Stk. 3.  Praktikuddannelsen skal finde sted på en  

 langtidsmedicinsk afdeling, en genoptræningsafdeling eller en  

 plejehjemsafdeling.
UDDANNELSE I PSYKIATRISK SUNDHEDS- OG SYGEPLEJE § 11.  Uddannelsen omfatter mindst 12 ugers  

 praktikuddannelse og teoriundervisning på ca. 130 timer.
Uddannelsen skal  

 give sygeplejeeleven kundskaber om og forståelse af de almindeligst  

 forekommende psykiske lidelser og erfaring i varetagelse af sundheds- og  

 sygepleje af patienter/ klienter med akutte og kroniske psykiske lidelser.  

 Eleven skal opnå kendskab til lovgivningen vedrørende det psykiatriske  

 klientel og til de sociale foranstaltninger, der er til rådighed for disse  

 patienter/ klienter.
 Uddannelsen skal endvidere uddybe elevens forståelse af samspillet mellem  

 somatisk og psykisk sygdom.
 Stk. 2.  En detailleret målsætning for uddannelsen er  

 anført i BILAG 2.
 Stk. 3.  Praktikuddannelsen skal fortrinsvis finde sted  

 på psykiatriske afdelinger, der modtager akutte patienter, men kan dog i  

 begrænset omfang finde sted på langtidspsykiatrisk afdeling.
UDDANNELSE I SUNDHEDS- OG SYGEPLEJE PÅ EN UNDERSØGELSES- OG/ ELLER  

 BEHANDLINGSAFDELING § 12.  Uddannelsen omfatter mindst 4 ugers  

 praktikuddannelse og teoriundervisning på ca. 40 timer.
Uddannelsen skal give  

 sygeplejeeleven indsigt i de almindeligst forekommende undersøgelser og/  

 eller behandlinger som led i patient/ klientbehandlingen og nogen erfaring i  

 udøvelse af sundheds- og sygepleje på disse afdelinger, herunder bestræbelser  

 for optimal imødekommelse af patientens behov for tryghed.
 Stk. 2.  En detailleret målsætning for uddannelsen er  

 anført i BILAG 2.
 Stk. 3.  Praktikuddannelsen kan finde sted på en  

 operationsafdeling, en skadestue- og/ eller modtagelsesafdeling, en  

 intensivafdeling eller et ambulatorium.
UDDANNELSE I SUNDHEDS- OG SYGEPLEJE I DEN PRIMÆRE SUNDHEDSTJENESTE § 13.  Uddannelsen omfatter mindst 8 uger med  

 teoriundervisning på ca. 95 timer.
Uddannelsen skal uddybe sygeplejeelevens  

 indsigt i sundhedsvæsenets sundhedsfremmende, forebyggende og behandlende  

 foranstaltninger uden for sygehusvæsenet og i samarbejdet mellem den primære  

 sundhedstjeneste og sygehusvæsenet og skal derved bidrage til en øget  

 forståelse af sundhedsvæsenets tilbud om hjælp til den enkelte patient/  

 klient i tilfælde af sygdom eller andre sundhedsproblemer.
Uddannelsen skal  

 give kendskab til de praktiske vilkår for udøvelse af sundheds- og sygepleje  

 i private hjem, virksomheder og institutioner, herunder tillige institutioner  

 inden for socialsektoren, samt til den nære sammenhæng mellem sundhedsmæssige  

 og sociale forhold.
 Stk. 2.  En detaljeret målsætning for uddannelsen er  

 anført i BILAG 2.
 Stk. 3.  Praktikuddannelsen omfatter orienterings- og  

 observationsperioder samt, hvor mulighed herfor foreligger, deltagelse under  

 vejledning i individualiseret sundheds- og sygepleje.
UDDANNELSE I MEDICINSK OG KIRURGISK SUNDHEDS- OG SYGEPLEJE § 14.  Uddannelsen omfatter mindst 12 ugers  

 praktikuddannelse på både en medicinsk og en kirurgisk sengeafdeling og  

 teoriundervisning på ca. 300 timer.
Uddannelsen skal give sygeplejeeleven  

 yderligere kundskaber om og forståelse af de almindeligst forekommende  

 medicinske og kirurgiske sygdomme samt de mere alment forekommende sygdomme  

 inden for specielle medicinske og kirurgiske områder tillige med mere  

 selvstændig erfaring i planlægning og varetagelse af såvel den almene som den  

 mere specielle medicinske og kirurgiske sundheds- og sygepleje.
Uddannelsen  

 skal endvidere give øget forståelse af samfundets sociale og sundhedsmæssige  

 opgaver og foranstaltninger, der kan være til rådighed for patienter ved  

 udskrivning fra sygehus.
 Stk. 2.  En detailleret målsætning for uddannelsen er  

 anført i BILAG 2.
 Stk. 3.  Praktikuddannelsen skal finde sted ved  

 henholdsvis en medicinsk og en kirurgisk sengeafdeling.
UDDANNELSE I SYGEPLEJERSKENS KOORDINERENDE, VEJLEDENDE OG UNDERVISENDE  

 OPGAVER § 15.  Uddannelsen omfatter mindst 8 ugers  

 praktikuddannelse og teoriundervisning på ca. 50 timer.
Med udgangspunkt i  

 sygeplejeelevens gradvise oplæring i varetagelse af koordinerende, vejledende  

 og undervisende opgaver under uddannelsen inden for de forskellige kliniske  

 områder sigter denne uddannelsesperiode i slutningen af uddannelsesforløbet  

 mod at udbygge elevens kundskaber om og mere selvstændige erfaring i som  

 leder af en begrænset del af en afdelings sygeplejepersonale at planlægge og  

 varetage sundheds- og sygepleje af en gruppe af afdelingens patienter og at  

 løse de med opgaven forbundne vejledende og undervisende opgaver.
 Stk. 2.  En detailleret målsætning for uddannelsen er  

 anført i BILAG 2.
AFSLUTTENDE KURSUS § 16.  Det afsluttende teorikursus har en varighed af  

 3 uger, hvorunder den afsluttende eksamen afholdes.
Under kursus holdes  

 afsluttende drøftelser om sygeplejerskens virksomhedsområde, ansvar og  

 kompetence, om sygeplejerskelovens bestemmelser og om tendenser til udvikling  

 eller ændringer inden for sygeplejefaget.
Endelig drøftes den gennemgåede  

 uddannelse i lyset af mål og forventninger.
C.
TEORIUNDERVISNINGEN § 17.  Teoriundervisningen omfatter ca. 1.950 timer.  

 Heri indgår foruden egentlige undervisningstimer tid til studievejledning,  

 kortvarige orienteringsperioder, struktureret punktpraktik og til afholdelse  

 af prøver, men ikke den tid, der medgår til individuel vejledning af eleverne  

 på skolen og under praktikuddannelsen.
 Stk. 2.  Den enkelte undervisningstime er på 45  

 minutter.
 Stk. 3.  Vejledning om formålet med og indholdet af  

 undervisningen i de enkelte fag er givet i BILAG 3.
 § 18.  Teoriundervisningen skal tilrettelægges med  

 sigte på, at den koordineret med praktikuddannelsen kan skabe den fornødne  

 helhed i uddannelsen.
 Stk. 2.  Undervisningen skal indledes med en oversigt  

 over uddannelsens mål, struktur, indhold og tilrettelæggelse, som i store  

 træk skal give eleverne en forståelse af nødvendigheden af uddannelsens  

 forskellige afsnit og af teoriundervisningen i de forskellige fag.
Stk. 3.  Undervisningen skal tilrettelægges således, at  

 undervisningsstoffet får en logisk opbygning, begyndende med det generelle og  

 mindre komplicerede læsestof, og at undervisningen i de enkelte fag afpasses  

 efter helheden.
Der skal lægges vægt på alsidigt at belyse den sammenhæng,  

 der er mellem de forskellige fag.
 Stk. 4.  Undervisningen skal ved sin form og metoder  

 samt brug af egnet undervisningsmateriel af forskellig art understøtte  

 elevernes aktive og målrettede indsats for at opnå optimalt udbytte af  

 skolens uddannelsestilbud.
 Stk. 5.  For at sikre koordination af undervisningen i  

 de forskellige fag inden for et uddannelsesafsnit bør de berørte undervisere  

 inddrages i planlægningen af undervisningsplanen.
PRAKTIKUDDANNELSEN § 19.  Praktikuddannelsen skal finde sted ved af  

 sundhedsstyrelsen godkendte afdelinger på sygehuse og andre institutioner,  

 jf. § 14 i anordning af 29. januar 1979 om sygeplejerskeuddannelsen.
 Stk. 2.  Godkendelse af en afdeling til medvirken ved  

 praktikuddannelse er betinget af, AT afdelingens patientbelægning giver  

 mulighed for en tilstrækkelig alsidig uddannelse på området,AT afdelingens  

 personale i antal og sammensætning svarer til de krav, som  

 patientbehandlingen stiller, og muliggør en rationel arbejdstilrettelæggelse,  

 og AT afdelingssygeplejersken er kvalificeret til at varetage de med  

 praktikuddannelsen forbundne opgaver.
 § 20.  Praktikafdelingen skal ud fra sine muligheder  

 fastlægge en målsætning og en plan for den uddannelse, der kan tilbydes  

 sygeplejeeleven, og som skal være i overensstemmelse med skolens  

 uddannelsesmål for perioden og afpasset efter elevens forudgående uddannelse  

 og den tid, der er til rådighed for praktikperioden på afdelingen.
 Stk. 2.  Ved planlægning af praktikperioden skal der  

 lægges vægt på en effektiv introduktion til afdelingen, dens arbejdsplan og  

 særlige forhold, for at eleven så tidligt som muligt kan drage nytte af  

 afdelingens uddannelsesmuligheder.
 Stk. 3.  Under praktikuddannelsen skal der gives eleven  

 omhyggelig instruktion og vejledning samt lejlighed til i planlagte samtaler  

 at drøfte sit standpunkt med afdelingssygeplejersken eller dennes  

 stedfortræder.
 Stk. 4.  Det skal tilstræbes, at eleven gennem tildeling  

 af arbejdsopgaver gradvist efter sine forudsætninger opøves i større  

 selvstændighed i varetagelse af sundheds- og sygeplejeopgaver samt opgaver af  

 vejledende og undervisende art.
 § 21.  Ved tilrettelæggelse af praktikuddannelsen skal  

 det tilsikres, at eleven får oplæring i varetagelse af sundheds- og sygepleje  

 i aften- og nattevagtsperioder, men disse perioder bør dog sammenlagt højst  

 udgøre en fjerdedel af praktiktiden på den enkelte afdeling.
§ 22.  Ved afslutningen af praktikuddannelsen på  

 afdelingen, afgiver afdelingssygeplejersken i samråd med afdelingens faste  

 sygeplejersker en udtalelse om det af eleven nåede standpunkt, bedømt i lyset  

 af afdelingens målsætning og plan for praktikperioden og de  

 uddannelsesmuligheder, praktiktiden har budt eleven.
Karakteren for  

 standpunktsbedømmelsen fastsættes af afdelingen efter samråd med  

 sygeplejeskolen.
 Stk. 2.  Udtalelsen afgives på et af sundhedsstyrelsen  

 godkendt skema (vidnesbyrdsskema 3) og drøftes med eleven, inden det  

 fremsendes til sygeplejeskolen.
 § 23.  Skolens plan for tilrettelæggelsen af  

 praktikuddannelse inden for den primære sundhedstjeneste skal godkendes af  

 sundhedsstyrelsen.
 Stk. 2.  Der afgives ikke standpunktsbedømmelse efter  

 denne periode, men elevens uddannelsesmæssige udbytte bedømmes gennem interne  

 prøver i form af rapporter, gruppearbejde eller lignende.
E.
EVALUERING § 24.  Under uddannelsen foretager den enkelte  

 sygeplejeelev og de for uddannelsen ansvarlige parter en stadig bedømmelse af  

 uddannelsesforløbet og af den enkelte elevs standpunkt.
 Stk. 2.  Evalueringen omfatter såvel eksterne som  

 interne vurderinger i form af prøver og standpunktsbedømmelser (vidnesbyrd) i  

 forbindelse med praktikuddannelsen.
 Stk. 3.  Standpunktsbedømmelser afgives normalt på et af  

 sundhedsstyrelsen godkendt skema (vidnesbyrdsskema 3), men om fornødent, vil  

 vidnesbyrdsskema nr. 2 kunne anvendes i en overgangsperiode.
EKSTERNE VURDERINGER § 25.  Eksterne prøver og standpunktsbedømmelser skal  

 dokumentere, om dele af uddannelsen er gennemgået med tilfredsstillende  

 resultat, og bedømmes efter den ved de højere uddannelsesinstitutioner til  

 enhver tid gældende karakterskala, for tiden 13-karakterskalaen; en enkelt  

 prøve i begyndelsen af uddannelsen bedømmes efter skalaen »bestået -  

 ikke bestået«, jf. § 26, stk. 2.
 Stk. 2.  Resultaterne ved de eksterne vurderinger  

 medfører konsekvenser for fortsættelsen af uddannelsesforløbet, såfremt der  

 ikke opnås mindst karakteren 6 eller »bestået«.
 § 26.  Der afholdes 5 eksterne prøver under  

 uddannelsen.
Stk. 2.  Under det grundlæggende afsnit afholdes prøver  

 i fagene fysik/ kemi og biokemi, i anatomi og fysiologi og i mikrobiologi og  

 infektionspatologi.
De tre prøver skal være skriftlige eller mundtlige og  

 bedømmes efter skalaen »bestået - ikke bestået«.
Stk. 3.  Ved afslutningen af det grundlæggende afsnit  

 afholdes en teoretisk/ praktisk prøve i grundlæggende sundheds- og sygepleje.  

 Prøven afholdes ud fra en konkret patientsituation i en sygehusafdeling.
Den  

 omfatter spørgsmål i relation til symptom- og sygdomslære med støttefag og i  

 relation til planlægning og udførelse af individualiseret sundheds- og  

 sygepleje, afpasset efter elevens uddannelsestrin.
Stk. 4.  Ved afslutningen af uddannelse i sundheds- og  

 sygepleje af børn og unge afholdes en skriftlig eller mundtlig prøve,  

 omfattende barnets normale udvikling, pædiatrisk sundheds- og sygepleje med  

 sygdomslære.
Der lægges vægt på spørgsmål om sundhedsfremmende,  

 sygdomsforebyggende, kurative og socialmedicinske aspekter.
Stk. 5.  Ved afslutningen af uddannelsen i psykiatrisk  

 sundheds- og sygepleje afholdes en skriftlig eller mundtlig prøve i  

 psykiatrisk sundheds- og sygepleje med sygdomslære.
Der lægges vægt på  

 sundhedsfremmende, sygdomsforebyggende, kurative og socialmedicinske  

 aspekter.
 Stk. 6.  Ved afslutningen af uddannelsen i medicinsk  

 eller kirurgisk sundheds- og sygepleje afholdes en skriftlig prøve af 4  

 timers varighed, omfattende almene og mere specielle sundheds- og  

 sygdomsproblemer, som kræver medicinsk eller kirurgisk behandling.  

 Besvarelsen skal indeholde en begrundet planlægning af sundheds- og  

 sygeplejen og en redegørelse for de sundhedsfremmende, sygdomsforebyggende og  

 behandlende samt socialmedicinske aspekter.
 Stk. 7.  Vejledende retningslinier for afholdelse af  

 eksterne prøver er givet i BILAG 4.
 § 27.  Der afgives 3 eksterne standpunktsbedømmelser  

 under uddannelsen, 1) ved afslutningen af praktikuddannelsen i det  

 grundlæggende afsnit, 2) ved afslutningen af praktikuddannelsen i medicinsk  

 sundheds- og sygepleje, 3) ved afslutningen af praktikuddannelsen i kirurgisk  

 sundheds- og sygepleje.
INTERNE VURDERINGER § 28.  Interne vurderinger - prøver og  

 standpunktsbedømmelser - tilrettelægges af den enkelte skole og er af  

 oplysende art dels for den enkelte elev for at kunne bedømme sit standpunkt,  

 dels for skolen for at kunne give eleverne individuel vejledning og støtte.
 Stk. 2.  Interne prøver afholdes i form af  

 kundskabsprøver, plejeplaner, gruppearbejder eller projektarbejde ved  

 afslutningen af et uddannelsesafsnit.
Stk. 3.  Interne standpunktsbedømmelser afgives ved  

 afslutningen af praktikuddannelse, som ikke kræver eksterne  

 standpunktsbedømmelser.
Dog afgives ikke særskilt standpunktsbedømmelse for  

 en uddannelsesperiode, såfremt den tilrettelægges integreret i et andet  

 uddannelsesafsnit, jf. § 7, stk. 4, i anordningen af 29. januar 1979 om  

 sygeplejerskeuddannelsen.
 Stk. 4.  Interne vurderinger bedømmes ligeledes efter  

 13-karakterskalaen, men resultaterne får normalt ikke konsekvenser for det  

 fortsatte uddannelsesforløb.
 Stk. 5.  Såfremt en elev ved mere end to interne  

 standpunktsbedømmelser opnår mindre end karakteren 6 og efter drøftelse med  

 skolen om sit standpunkt ikke selv finder anledning til at afbryde  

 uddannelsen, skal spørgsmålet om elevens fortsatte uddannelse, forinden  

 skolen træffer sin afgørelse, forelægges for skolerådet, bilagt skolens  

 skriftlige redegørelse for sin helhedsvurdering af elevens standpunkt, som  

 skal være eleven bekendt.
AFSLUTTENDE EKSAMEN OG EKSAMENSBEVIS § 29.  Adgang til at gå op til den afsluttende eksamen  

 har kun de elever, der har gennemgået den foreskrevne uddannelse med  

 tilfredsstillende resultat, jf. § 17, stk. 2, i anordningen af 29. januar  

 1979 om sygeplejerskeuddannelsen.
 Stk. 2.  De nærmere regler for afholdelse af den  

 afsluttende eksamen er givet i BILAG 4.
 § 30.  Efter afsluttet uddannelse udsteder skolen til  

 den enkelte sygeplejeelev et eksamensbevis (efter en af sundhedsstyrelsen  

 godkendt formular), der er påført hovedkaraktererne for praktik og for teori,  

 jf. § 18, i anordningen af 29. januar 1979 om sygeplejerskeuddannelsen.
F.
OMPRØVER § 31.  En sygeplejeelev, der ved en ekstern prøve ikke  

 har opnået den for prøven fastsatte mindstekarakter, skal have adgang til  

 endnu en gang at gå op til prøven, såfremt elevens standpunkt ved en  

 helhedsbedømmelse ikke taler herimod.
 Stk. 2.  Skolen fastsætter ud fra en helhedsbedømmelse  

 af elevens standpunkt hvilke dele af uddannelsen, eleven må gennemgå påny  

 inden omprøven.
 Stk. 3.  En sygeplejeelev, der ved en ekstern  

 standpunktsbedømmelse ikke har opnået den fastsatte mindstekarakter, skal  

 normalt have adgang til påny at gennemgå uddannelsesafsnittet for at kunne  

 opnå et tilfredsstillende resultat ved fornyet ekstern standpunktsbedømmelse.
 Stk. 4.  Har en elev måttet tage dele af uddannelsen om  

 på grund af utilfredsstillende resultat ved en ekstern prøve eller ekstern  

 standpunktsbedømmelse, skal uddannelsestiden for eleven forlænges  

 tilsvarende.
 Stk. 5.  Såfremt en elev ved to eksterne prøver og/  

 eller standpunktsbedømmelser ikke har opnået de fastsatte mindstekarakterer,  

 må eleven normalt betragtes som uegnet til at gennemføre uddannelsen, som  

 derfor må afbrydes.
G.
ELEVFORHOLD § 32.  Skolen skal til stadighed følge  

 sygeplejeelevernes personlige og faglige udvikling under uddannelsen og yde  

 vejledning og støtte.
 Stk. 2.  Skolens forstander skal i samråd med lærerne  

 med regelmæssige mellemrum foretage en helhedsbedømmelse af de enkelte  

 elevers standpunkt, hvorved der tages hensyn til resultaterne af prøver og  

 standpunktsbedømmelser, eksterne som interne, samt andre forhold, som har  

 betydning ved vurdering af elevens egnethed for sygeplejerskevirksomhed.
Stk. 3.  Såfremt skolen skønner, at en elev må anses for  

 uegnet, skal spørgsmålet herom forelægges for skolerådet, forinden skolen  

 træffer sin afgørelse om afbrydelse af pågældendes uddannelse.
I påkommende  

 tilfælde skal skolen afskedige eleven med opsigelsesvarsel efter de herfor  

 gældende regler.
Når opsigelsen er meddelt, ophører eleven med at deltage i  

 uddannelsen og beskæftiges ved afdelingstjeneste (rutinearbejde) indtil  

 fratrædelsen.
 Stk. 4.  Spørgsmålet, om eleven er uegnet, bør søges  

 afgjort på et så tidligt tidspunkt som muligt.
 Stk. 5.  Eleven skal til enhver tid holdes underrettet  

 om afgivne standpunktsbedømmelser og resultatet af afholdte prøver og skal  

 have lejlighed til med regelmæssige mellemrum at drøfte sit standpunkt med  

 skolens leder eller dennes stedfortræder.
 § 33.  Sygeplejeeleven skal have adgang til for  

 sundhedsstyrelsen at indanke sygeplejeskolens afgørelse vedrørende  

 uddannelsesspørgsmål.
 IV.
FORSKELLIGE BESTEMMELSER A.
Fravær § 34.  Har en sygeplejeelev under uddannelsen været  

 fraværende på grund af sygdom eller anden eleven utilregnelig årsag i et  

 omfang, der samlet overstiger 50 dage, forlænges uddannelsestiden med 4 uger  

 for hver påbegyndt periode af 4 ugers fravær ud over 50 dage.
 Stk. 2.  Har en elev under et uddannelsesafsnit været  

 fraværende mere end 25pct. af den fastsatte minimumsvarighed, skal  

 uddannelsestiden forlænges tilsvarende.
Stk. 3.  Såfremt en elevs samlede fravær overstiger 50  

 dage og en del af fraværet skyldes deltagelse i organisationsarbejde, kan  

 skolerådet efter en helhedsvurdering af elevens standpunkt meddele  

 dispensation fra reglen om, at fravær på grund af organisationsarbejde  

 medfører forlængelse af uddannelsestiden.
Skolerådets afgørelser i sager af  

 denne art meddeles sundhedsstyrelsen.
Tvivlsspørgsmål forelægges for  

 sundhedsstyrelsen, inden skolerådet træffer sin afgørelse.
B.
BESTEMMELSER OM DEN SAMMENHÆNGENDE UDDANNELSE § 35.  Uddannelsen skal være sammenhængende, jf.  

 anordningen af 29. januar 1979 om sygeplejerskeuddannelsen, § 2, stk. 2.  

 Sundhedsstyrelsen kan dog meddele dispensation fra dette krav.
 Stk. 2.  Sygeplejehøjskolens elever skal umiddelbart  

 efter afslutning af højskolekursus fortsætte uddannelsen på sygeplejeskolen.  

 I særlige tilfælde kan sundhedsstyrelsen meddele dispensation fra dette krav.
 Stk. 3.  Ansøgning om dispensation fra kravet om  

 sammenhængende uddannelse skal endvidere indgives til sundhedsstyrelsen 1)  

 såfremt en elev ved overflytning til anden sygeplejeskole får en afbrydelse  

 eller en forlængelse af uddannelsen, 2) såfremt en elev søger overflytning  

 til en anden sygeplejeskole mere end en gang, 3) såfremt en tidligere  

 sygeplejeelev ønsker at genoptage den afbrudte sygeplejerskeuddannelse ved en  

 anden sygeplejeskole end den, hvor den afbrudte uddannelse fandt sted.
Stk. 4.  Ansøgning om dispensation fra kravene om  

 sammenhængende uddannelse vil IKKE være fornøden 1) såfremt en elev ved  

 overflytning til anden sygeplejeskole umiddelbart kan fortsætte uddannelsen  

 uden afbrydelse eller forlængelse, 2) såfremt en tidligere sygeplejeelev  

 ønsker at genoptage den afbrudte uddannelse ved samme sygeplejeskole.  

 Sygeplejeskolen fastsætter under hensyntagen til afbrydelsens varighed og  

 elevens standpunkt under den hidtidige uddannelse hvilken del af denne, der  

 vil kunne godkendes i forbindelse med den fortsatte uddannelse.
I  

 tvivlstilfælde forelægges spørgsmålet for sundhedsstyrelsen.
 V.
ADMINISTRATION AF SYGEPLEJESKOLEN § 36.  Sygeplejeskolens daglige ledelse forestås af en  

 forstander, der skal være en hertil kvalificeret sygeplejerske.
 Stk. 2.  Skolens forstander er ansvarlig for  

 udarbejdelse af skolens uddannelsesplan med optimal udnyttelse af de til  

 rådighed værende uddannelsesmulighede, for aftaler med og information af  

 institutioner, afdelinger og andre instanser, der medvirker ved  

 praktikuddannelsen, for aftaler med og information af eksterne undervisere,  

 for arbejdsfordeling og samarbejde med skolens faste lærerstab, for  

 samarbejde med skoleejer og skoleråd, for indstilling til ansættelse og  

 afskedigelse af sygeplejelærere og andet til skolen knyttet personale, for  

 samtale med og vejledning af elever og ansøgere, for afholdelse af prøver og  

 eksamen, for undervisningsmateriel m.v.
 Stk. 3.  Det påhviler endvidere skolens ledelse at føre  

 og vedligeholde kartotek over skolens elever, protokol over undervisningen og  

 over de af eleverne opnåede karakterer ved prøver og standpunktsbedømmelser  

 samt anden nødvendig bogføring.
 Stk. 4.  Skolens ledelse skal til sundhedsstyrelsen  

 indsende beretning om skolens virksomhed efter styrelsens nærmere  

 bestemmelser herom.
 § 37.  Ved skolen skal der ansættes et tilstrækkeligt  

 antal sygeplejelærere til at bestride en del af teoriundervisningen, yde  

 bistand ved tilrettelæggelsen af praktikuddannelsen, medvirke ved  

 koordination af teoriundervisning og praktikuddannelse og ved afholdelse af  

 prøver og eksamen m.v.
§ 38.  I det til sygeplejeskolen knyttede skoleråd bør  

 der være repræsentation for skoleejeren, for administrationen, overlægerne og  

 de ledende sygeplejersker ved de med skolen samarbejdende sygehuse og  

 institutioner, for embedslægeinstitutionen, for social- og  

 sundhedsforvaltningen, for de i den primære sundhedstjeneste arbejdende  

 sundheds- og/ eller sygeplejersker, for sygeplejeeleverne og for de til  

 skolen knyttede sygeplejelærere.
Endvidere bør rådet have et i  

 undervisningsspørgsmål kyndigt medlem (pædagog).
 VI.
IKRAFTTRÆDELSES- OG OVERGANGSBESTEMMELSER § 39.  Nærværende cirkulære træder i kraft fra marts  

 1979.
 Stk. 2.  Sundhedsstyrelsens cirkulære af 10. maj 1971  

 til sygeplejeskoler m.m. med ændringer af 20. juli 1972 og marts 1973 ophæves  

 den 1. januar 1984.
SUNDHEDSSTYRELSEN, DEN 30. JANUAR 1979 SØREN K.
SØRENSEN /C.
Jess BILAG Bilag 1: Vejledende oversigt over fag- og timefordeling i  

 teoriundervisningen.
 Bilag 2: Vejledende målsætninger for sygeplejerskeuddannelsens forskellige  

 afsnit.
 Bilag 3: Vejledning om formål med og indhold af undervisningen i de  

 enkelte fag.
 Bilag 4: Vejledende retningslinier for afholdelse af eksterne prøver og  

 den afsluttende eksamen.
 Bilag 5: Vejledende retningslinier for den del af forskoleundervisningen,  

 der kan gives ved en sygeplejehøjskole.
Bilag 1 +++Bilag+++ Bilag 2 VEJLEDENDE MÅLSÆTNINGER FOR SYGEPLEJERSKEUDDANNELSENS FORSKELLIGE AFSNIT DET GRUNDLÆGGENDE AFSNIT:
Formålet med uddannelsen i det grundlæggende afsnit er, at sygeplejeeleven - danner sig en opfattelse i store træk af sundhedsvæsenets mål, opbygning  

 og funktion og af sygeplejerskens virksomhedsområde som udgangspunkt for  

 forståelse af sygeplejerskeuddannelsens mål, opbygning, indhold og krav, - erhverver sig grundlæggende kundskaber i nogle af de fag inden for det  

 naturvidenskabelige fagområde, som er nødvendige forudsætninger for  

 tilegnelsen af den almene del af sundheds- og sygeplejelæren, herunder fag  

 som kemi/ fysik, biokemi, anatomi, fysiologi, mikrobiologi,  

 infektionspatologi, ernæringslære, samfundshygiejne m.v., - erhverver sig grundlæggende kundskaber i nogle af de fag inden for det  

 samfunds- og adfærdsvidenskabelige fagområde, som er nødvendige  

 forudsætninger for tilegnelsen af den almene del af sundheds- og  

 sygeplejelæren, herunder fag som psykologi, sociologi, socialmedicin,  

 pædagogik og arbejdsplanlægning m.v., - tilegner sig grundlæggende kundskaber i den almene del af sundheds- og  

 sygeplejelæren og færdigheder i udførelsen af den grundlæggende  

 sygeplejeteknik, - opnår indsigt i og forståelse af sygehuset som socialt system, kendskab  

 til de forskellige personalegruppers arbejdsområder og forståelse af de  

 mellemmenneskelige relationers betydning for arbejdsresultater og trivsel for  

 patienter og personale, - erhverver erfaring i anvendelse af tilegnede kundskaber og færdigheder  

 til varetagelse af almene sundheds- og sygeplejeopgaver på en sygehusafdeling  

 gennem struktureret punktpraktik fra mere enkle til mere komplicerede opgaver  

 under pædagogisk set hensigtsmæssige forhold og opbygger et solidt grundlag  

 for den fortsatte praktikuddannelse, - tilegner sig kendskab til og forståelse af en sygehusafdelings  

 arbejdsgang og dens samarbejdsrelationer til andre afdelinger med henblik på  

 at kunne indgå i arbejdstemaet under mere kontinuerlig praktikuddannelse på  

 skiftende afdelinger, - tilegner sig kundskaber om den almene patologi, om en række almindelige  

 sygdomstilstande og om de almindeligst forekommende medicinske og kirurgiske  

 sygdomme, herunder deres årsag, symptomer, diagnosticering, behandling,  

 revalidering, forebyggelse og eventuelle socialmedicinske aspekter, samt  

 forudsætninger for og øvelse i under vejledning at varetage den almene  

 sundheds- og sygepleje i forbindelse hermed.
AFSNITTET OM SUNDHEDS- OG SYGEPLEJE I FORBINDELSE MED SVANGERSKAB, FØDSEL OG NYFØDTHEDSPERIODEN:
Formålet med uddannelse i sundheds- og sygepleje i forbindelse med  

 svangerskab, fødsel og nyfødthedsperiode er, at sygeplejeeleven - erhverver kundskaber om og forståelse af familiens struktur, problemer  

 og vilkår i samfundet og af den nævnte periodes indflydelse på og påvirkning  

 af familiemønstret, - tilegner sig kendskab til og forståelse af barnets normale udvikling  

 gennem fostertilstand, fødsel og nyfødthedsperiode og af mulige afvigelser  

 fra det normale, der kan indtræde, og de eventuelle senere følger heraf, - tilegner sig kundskaber om og forståelse af de normale somatiske og  

 psykiske forandringer hos den gravide og den nyblevne moder samt af det  

 normale fødselsforløb, - tilegner sig viden om og forståelse af samt videst muligt nogen erfaring  

 i varetagelse af sundheds- og sygeplejeopgaver i forbindelse med det normale  

 svangerskab, den normale fødsel, barselperiode og nyfødthedsperiode, herunder  

 etablering af det tidlige og nære forældre/ barn forhold, - erhverver kendskab til de almindeligst forekommende sundhedsproblemer  

 eller sygdomme i forbindelse med svangerskab, fødsel, barsel- og  

 nyfødthedsperioden, disses årsager og eventuelle fremtidige følger samt til  

 principperne for sundheds- og sygepleje i forbindelse hermed, - opnår forståelse af eventuelle sociale årsager til de nævnte  

 sundhedsproblemer eller sygdomme samt af samfundets bestræbelser for at  

 forebygge disse og at sikre optimale sundheds- og livsvilkår i den nævnte  

 periode, - udbygger sin viden om det normale kønsliv, om seksualhygiejne og om  

 kønssygdomme, deres årsager, symptomer, behandling og forebyggelse.
AFSNITTET OM PÆDIATRISK SUNDHEDS- OG SYGEPLEJE:
Formålet med uddannelsen i pædiatrisk sundheds- og sygepleje er, at  

 sygeplejeeleven - udbygger sine kundskaber om og forståelse af den normale udvikling -  

 fysisk, psykisk og socialt hos børn og unge, herunder om mulige kritiske  

 faser i udviklingen og om den indflydelse familien, dens levevilkår og normer  

 kan have på udviklingen, - erhverver kendskab til afvigelser fra den normale udvikling og den  

 betydning, disse kan få for den senere helbredssituation, - tilegner sig kendskab til og forståelse af de væsentligste forhold, som  

 betinger udvikling af menneskets adfærd og reaktionsmønstre og opnår et vist  

 grundlag for at kunne bedømme børns og unges udviklingstrin samt nogen øvelse  

 i anvendelse af denne viden i etablering af konstruktivt samspil med børn og/  

 eller unge, fortrinsvis i forbindelse med varetagelse af sundheds- og  

 sygeplejeopgaver, - opnår kundskaber om og forståelse af de almindeligst forekommende  

 sundhedsrisici eller sygdomme hos børn og unge samt principperne for og  

 videst muligt erfaring i under vejledning at udøve sundheds- og sygepleje af  

 disse, herunder i særdeleshed etablering af positivt samarbejde med familien, - erhverver kendskab til eventuelle sociale årsager til sygdom eller  

 vantrivsel hos børn og unge samt til samfundets bestræbelser for at skabe  

 gunstige opvækstbetingelser samt sundhedsfremmende og sygdomsforebyggende  

 foranstaltninger for disse aldersgrupper.
AFSNITTET OM LANGTIDSMEDICINSK/ GERIATRISK SUNDHEDS- OG SYGEPLEJE:
Formålet med uddannelsen i langtidsmedicinsk/ geriatrisk sundheds- og  

 sygepleje er, at sygeplejeeleven - tilegner sig principperne for sundheds- og sygepleje af ældre, herunder  

 kundskaber om, forståelse af og nogen erfaring i plejepersonalets medvirken  

 til at opretholde et identitetsbevarende miljø, hvor patienten/ klienten kan  

 bevare sin selvrespekt, sit værd som menneske, sin selvbestemmelsesret og  

 muligheder for anvendelse af sine evner, - tilegner sig dyberegående indsigt i de aldersbetingede forandringer hos  

 mennesket, fysisk og psykisk, og sociale følger heraf, - tilegner sig udvidede kundskaber om sygelige tilstande og sygdomme, som  

 især optræder i seniet, og om de særlige forhold, der gør sig gældende i  

 forbindelse med sygdomme hos ældre, - uddyber sit kendskab til langtidsmedicinske sygdomme, deres årsager,  

 symptomer, behandling, forebyggelse og revalidering, - erhverver yderligere kendskab til de sundhedsmæssige og sociale  

 foranstaltninger, der er til rådighed for ældre, og til samarbejdet mellem  

 sundhedsvæsenet og socialvæsenet samt mellem sygehusvæsenet og den primære  

 sundhedstjeneste til gavn for det nævnte klientel.
AFSNITTET OM PSYKIATRISK SUNDHEDS- OG SYGEPLEJE:
Formålet med uddannelse i psykiatrisk sundheds- og sygepleje er, at  

 sygeplejeeleven - tilegner sig kundskaber om, forståelse af og erfaring i anvendelse af  

 principperne for sundheds- og sygepleje af patienter med akutte og med  

 kroniske psykiske sygdomme, herunder gennem observationer at kunne  

 identificere patientens sunde ressourcer og psykiske symptomer som  

 forudsætning for planlægning og udførelse af sundheds- og sygeplejen efter  

 den enkelte patients behov, - uddyber sine kundskaber om og forståelse af normal menneskelig adfærd og  

 reaktioner - sine egne såvel som andres - og af afvigelser fra det normale  

 for at kunne udvikle holdninger, som er væsentlige for udøvelse af  

 psykiatrisk sundheds- og sygepleje, herunder etablering, vedligeholdelse og  

 afvikling af et terapeutisk patient/ sygeplejerskeforhold samt medvirken til  

 udvikling og vedligeholdelse af et terapeutisk miljø og det tværfaglige  

 samarbejde, - uddyber sin viden om og forståelse af sammenhængen mellem biokemisk/  

 fysiologisk og psykologisk funktion, herunder psykologisk tilpasning til  

 fysiologiske forandringer, - kan anvende principperne for psykiatrisk sundheds- og sygepleje i plejen  

 af patienter med somatiske lidelser og med psykiske symptomer, - tilegner sig kundskaber om de almindeligst forekommende psykiske  

 lidelser, årsagssammenhænge, symptomer, behandling, revalidering og  

 forebyggelse samt disse sygdommes betydning socialmedicinsk set, - erhverver kendskab til strukturen af det psykiatriske behandlingsapparat  

 inden for sygehusvæsenet og inden for den primære sundhedstjeneste samt  

 forståelse af den psykiske virkning, som institutionsophold kan medføre for  

 patienter/ klienter og deres pårørende, - opnår kendskab til lovgivningen vedrørende det psykiatriske klientel og  

 til de sociale foranstaltninger, der er til rådighed for dette klientel.
AFSNITTET OM SYGEPLEJERSKENS OPGAVER PÅ EN UNDERSØGELSES- BEHANDLINGSAFDELING:
Formålet med uddannelse på en undersøgelses- og/ eller behandlingsafdeling  

 er, at sygeplejeeleven - tilegner sig kundskaber om, forståelse af og nogen erfaring i den  

 særlige karakter af sygeplejerskens opgaver på disse afdelinger, herunder  

 kontakten med patienter/ klienter og deres pårørende med sigte på videst  

 muligt at imødekomme deres individuelle behov, - får indsigt i arbejdet på en undersøgelses- og/ eller  

 behandlingsafdeling som led i patientbehandlingen, herunder om regler til  

 sikring af identifikation af den enkelte patient/ klient og om samarbejdet  

 med andre afdelinger, - tilegner sig mere indgående kundskaber om de almindeligt forekommende  

 undersøgelser og/ eller behandlinger og den dertil knyttede sundheds- og  

 sygepleje, - uddyber sine kundskaber om og forståelse af principperne for  

 infektions-profylakse og isolationsteknik og øger sin erfaring i anvendelsen  

 af disse.
AFSNITTET OM SUNDHEDS- OG SYGEPLEJE I DEN PRIMÆRE SUNDHEDSTJENESTE:
Formålet med uddannelsen inden for den primære sundhedstjeneste er, at  

 sygeplejeeleven - for at kunne yde alsidig sundheds- og sygepleje - uddyber sine kundskaber om og forståelse af den del af sundhedsvæsenet,  

 som omfatter den primære sundhedstjeneste, dens opbygning og funktion, for  

 derved at underbygge en helhedsopfattelse af den enkelte patients/ klients  

 muligheder for hjælp i tilfælde af sygdom eller andre sundhedsproblemer, - uddyber sit kendskab til og forståelse af de forskellige ordninger, der  

 indgår i den primære sundhedstjeneste, deres lovmæssige grundlag og deres  

 administrative placering, - uddyber sine kundskaber om og forståelse af de dele af socialvæsenet,  

 der har nærmest sammenhæng og vekselvirkning med den primære  

 sundhedstjeneste, - opnår indsigt i de praktiske vilkår for udøvelse af sundheds- og  

 sygepleje i private hjem, virksomheder og institutioner, herunder tillige  

 institutioner under socialsektoren, - får indsigt i varetagelse af individualiseret sundheds- og sygepleje  

 inden for den primære sundhedssektor og socialsektoren, - tilegner sig nærmere kendskab til forskellige sider af arbejdet inden  

 for den primære sundhedstjeneste gennem planlagte besøg og/ eller  

 observationsperioder, - uddyber sin forståelse af betydningen af samarbejdet mellem  

 sygehusvæsenet og den primære sundhedstjeneste, mellem den praktiserende  

 læge, social- og sundhedsforvaltningen m.v. og sundheds- og sygeplejersker  

 inden for den primære sundhedstjeneste, - udbygger sit kendskab til den førte vitalstatistik og dens betydning for  

 planlægning inden for sundhedsvæsenet og for bedømmelse af iværksatte  

 sundhedsmæssige foranstaltninger.
AFSNITTET OM MEDICINSK OG kirurgisk sundheds- og sygepleje:
Formålet med uddannelsen i medicinsk og kirurgisk sundheds- og sygepleje  

 er, at sygeplejeeleven - uddyber sine kundskaber om, forståelse af og mere  

 selvstændig erfaring i varetagelse af sundheds- og sygepleje af patienter med  

 almindeligt forekommende medicinske og kirurgiske sygdomme og med sygdomme  

 inden for de mere specielle medicinske og kirurgiske områder, - tilegner sig uddybede kundskaber om og forståelse af de almindeligt  

 forekommende medicinske og kirurgiske sygdomme samt de mere alment  

 forekommende sygdomme inden for de specielle medicinske og kirurgiske  

 områder, herunder deres årsag, prognose, symptomer, diagnosticering,  

 behandling, revalidering og forebyggelse, - tilegner sig en udvidet forståelse af sygdommes eventuelle sociale  

 årsager og/ eller konsekvenser, - erhverver yderligere kundskaber om og forståelse af samfundets sociale  

 og sundhedsmæssige organer og hjælpeforanstaltninger i forbindelse med  

 sygdomsforebyggelse og -behandling, - tilegner sig større forståelse af sygehuset som socialt system og  

 betydningen af gode samarbejdsrelationer inden for sygehuset og til instanser  

 uden for med henblik på optimal patient/ klientservice, - udbygger sin forståelse af sygeplejerskens ansvar som medicinalperson.
AFSNITTET OM SYGEPLEJERSKENS koordinerende, vejledende og undervisende opgaver:
Formålet med uddannelse i sygeplejerskens koordinerende, vejledende og  

 undervisende opgaver er, at sygeplejeeleven - uddyber sine kundskaber om, forståelse af og erfaring i  

 arbejdsplanlægning på en sygehusafdeling og opnår øvelse i prioritering af  

 forhåndenværende opgaver og i anvendelse af administrative hjælpemidler, - bliver i stand til inden for en afdelings rammer selvstændigt at  

 planlægge sundheds- og sygepleje af en gruppe patienter - såvel i  

 dagtjeneste, aftenvagt som nattevagt - at delegere arbejdsopgaver til sine  

 medarbejdere efter deres kvalifikationer og eventuelle uddannelsesbehov og  

 yde fornøden tilsyn og vejledning, - opnår øget erfaring i etablering af samarbejde med patienter,  

 medarbejdere, tværfaglige personalegrupper samt andre afdelinger og/ eller  

 institutioner, - uddyber sin forståelse af og øvelse i varetagelse af sygeplejerskens  

 vejledende og undervisende opgaver, herunder tilegner sig større sikkerhed i  

 valg af form og indhold af den vejledning eller undervisning, som den enkelte  

 situation kræver, - kan medvirke ved afgivelse af udtalelser om en medarbejders faglige  

 kvalifikationer eller en elevs standpunkt, - opnår øvelse i at vurdere resultatet af planlagt og udført arbejde eller  

 undervisning og at foretage sådanne justeringer, som vurderingen viser behov  

 for.
Bilag 3 VEJLEDNING OM FORMÅL MED OG INDHOLD AF UNDERVISNINGEN I DE ENKELTE FAG Hovedfaget i sygeplejerskeuddannelsen er sundheds- og sygeplejelære.
Det  

 er et anvendelsesfag, der forudsætter en grundviden i en række støttefag fra  

 forskellige fagområder.
 Gennem de naturvidenskabelige og de medicinske fag erhverves de nødvendige  

 forudsætninger for forståelse af den menneskelige organismes opbygning, af de  

 processer, der betinger organismens livsfunktioner, af processer, der kan  

 true disse livsfunktioner, samt af muligheder for forebyggelse eller  

 bekæmpelse af sådanne processer.
 Gennem de samfunds- og adfærdsvidenskabelige fag tilegnes forudsætninger  

 for forståelse af menneskelig kontakt, kommunikation og samspil, af de  

 kræfter hos mennesket, som betinger adfærd og handlinger, og af menneskets  

 samfundsmæssige vilkår.
 I faget sundheds- og sygeplejelære tilegnes de fornødne kundskaber om,  

 forståelse af og praktiske færdighed i, hvorledes den grundlæggende viden fra  

 støttefagene bringes i anvendelse - afpasset efter den aktuelle situation til  

 at kunne identificere den enkelte patients/ klients behov for sundheds- og  

 sygepleje og imødekomme disse behov videst muligt.
FAG FRA DET NATURVIDENSKABELIGE FAGOMRÅDE KEMI/ FYSIK, BIOKEMI Formål - at sygeplejeeleven - befæster og uddyber sit kendskab til generelle kemiske og fysiske  

 fænomener og lovmæssigheder, - erhverver kundskaber om og forståelse af de kemiske, fysiske og  

 biokemiske principper, der danner grundlag for forståelse af fysiologiske og  

 patologiske processer hos mennesket og eventuelle muligheder for forebyggelse  

 af patologiske processer, - tilegner sig forståelse af disse princippers grundlæggende betydning for  

 dele af sundheds- og sygeplejen, - udvikler sin evne til at tænke analytisk og at gøre nøjagtige  

 iagttagelser.
 Undervisningen indledes med repetition af relevante dele af den generelle  

 kemi og fysik, herunder den elementære kemis grundbegreber, såsom  

 grundstoffer, uorganiske og organiske forbindelser og i den elementære fysik  

 om enheder, massefylde, varme- og energilære, luft- og væsketryk, lys- og  

 lydlære, elektricitet og radioaktivitet.
 Hovedvægten i undervisningen lægges på biokemi og omfatter emner som:  

 Enzymer, lipoider, kulhydrater, proteiner, fordøjelsen,  

 elektrolytomsætningen, blodet, urinen, hormoner og vitaminer.
 Undervisningen samordnes med undervisningen i klinisk kemi, fysiologi og  

 klinisk fysiologi samt sundheds- og sygeplejelære og sygdomslære.
KLINISK KEMI Formål - at sygeplejeeleven - tilegner sig kundskaber om og forståelse af de almindeligt anvendte  

 klinisk-kemiske undersøgelsesmetoder og deres anvendelse i diagnostik og som  

 midler til at følge ændringer i fysiologiske og/ eller patologiske processer  

 og at registrere virkning af behandling, - tilegner sig forståelse af sammenhæng mellem undersøgelsesresultaterne  

 og patientens/ klientens symptomer eller tilstand, bl. a. for at kunne  

 anvende denne viden i sundheds- og sygeplejen af patienten.
 Undervisningen koordineres med undervisningen i biokemi, fysiologi,  

 patologi og sundheds- og sygeplejelæren og omfatter emner som: Kulhydrater,  

 lipoider, proteiner, nucleoproteiner og nucleinsyre, fordøjelsen, leveren,  

 blodet, væske- og elektrolytbalance, nyrer og urinveje, hormoner, vitaminer,  

 EKG, EEG, cerebrospinalvæske m.m.
ANATOMI OG FYSIOLOGI Formål - at sygeplejeeleven - tilegner sig centrale anatomiske kundskaber, der er nødvendige for  

 forståelse af fysiologi, sygdomslære og sundheds- og sygeplejelære, - får indsigt i organernes funktioner samt i den funktionelle integration  

 af de forskellige organsystemer, - erhverver sig specielle kundskaber om de vitale organers fysiologi,  

 væsentlige dele af grundlæggende klinisk fysiologi til forståelse af  

 sygdomslæren og de dermed forbundne sygeplejeopgaver, - tilegner sig den terminologi, der bruges på området inden for de  

 sundhedsvidenskabelige og naturvidenskabelige fagområder.
 Undervisningen kan med fordel indledes med en gennemgang i store træk af  

 menneskelegemets opbygning og funktion med henblik på at gøre den  

 efterfølgende tilegnelse af mere detaillerede kundskaber på området mere  

 meningsfyldt.
Undervisningen omfatter menneskelegemet som helhed, dets inddelinger og  

 betegnelser, cellernes opbygning og funktioner, vævenes opbygning og  

 organisation, opbygning og funktion af bevægelsesorganerne,  

 kredsløbsorganerne, åndedrætsorganerne, fordøjelsesorganerne, urinorganerne,  

 kønsorganerne, nervesystemet og sanseorganerne samt de endokrine kirtlers  

 funktioner og de enkelte hormoners opgaver.
Den kliniske fysiologi omfatter  

 metoder til undersøgelse af det cardiovaskulære system, respirationen,  

 fordøjelsen, stofskifte, urinudskillelsen, nervesystemet, sanseorganerne og  

 de endokrine kirtlers funktioner.
ARVELIGHEDSLÆRE Formål - at sygeplejeeleven - tilegner sig forståelse af arveforholds betydning for menneskets  

 fysiske, psykiske og sociale udvikling, - erhverver kendskab til arveforholds betydning for udvikling af sygdomme, - opnår forståelse af arvehygiejne.
 Undervisningen knytter sig nært til fagene anatomi og fysiologi,  

 embryologi, sygdomslære og psykologi.
 Undervisningen omfatter emner som: Arv og miljø, cellen, arvestoffets  

 kemiske natur og genernes virkemåde, videreføring af den genetiske  

 information, befrugtning, meiose, kønsbestemmelsens mekanisme, Mendels love,  

 mutationer (kategorier, følger, årsager), teoretisk arveprognose, blodtyper,  

 serumtyper, enzymtyper, vævstyper, kontinuerlig varierende egenskaber eller  

 sygdomsdispositioner, heritabilitet, genetisk epidemiologi, genetisk  

 rådgivning, populationsgenetik, muligheder for forandring i befolkningens  

 genetiske struktur.
EMBRYOLOGI Formål - at sygeplejeeleven - erhverver kundskaber om og forståelse af faser i menneskets normale  

 udvikling fra ovulation til fødsel med henblik på en dybere forståelse af  

 menneskets videre udvikling, - tilegner sig kundskaber om og forståelse af embryologiske forholds  

 betydning for udvikling af sygdom og/ eller invaliditet, - opnår forståelse af svangerskabshygiejnens betydning.
 Undervisningen knytter sig nært til undervisningen i anatomi og fysiologi  

 og til undervisningen om svangerskab og fødsel.
Undervisningen omfatter den almene og den specielle embryologi, herunder  

 emner som: Befrugtning, kromosomforandringer under cellemodning, morfologiske  

 forandringer ved kønscellemodning, fosterudviklingen efter implantationen,  

 medfødte misdannelser og deres årsager.
Knoglesystem, muskelsystem,  

 urogenital system, kardiovaskulær system, fordøjelsesorganer,  

 centralnervesystem, sanseorganer, ansigt, næse, gane, huden.
MIKROBIOLOGI OG INFEKTIONSPATOLOGI Formål - at sygeplejeeleven - tilegner sig grundlæggende kundskaber om de almene principper inde for  

 den medicinske mikrobiologi, - tilegner sig grundlæggende kundskaber om og forståelse af de enkelte  

 patogene mikroorganismer, deres forhold i den menneskelige organisme,  

 diagnostisering, bekæmpelse og profylaktiske foranstaltninger mod disse, - erhverver forståelse af muligheder for opståen af sygehusinfektioner og  

 sygehushygiejnens betydning ved bekæmpelse af disse.
 Undervisningen omfatter emner som: Bakteriologi, virologi, mykologi,  

 parasitologi, infektionsbegrebet, patogenitet, virulens, smittemåder og  

 smitteveje, bakteriologisk-, virologisk- og serologisk diagnostik,  

 desinfektion, sterilisation, immunologi, sygehusinfektioner, sygehushygiejne,  

 isolationsteknik, kemoterapi.
 Undervisningen koordineres med undervisningen i sundheds- og sygeplejelære  

 og sygdomslære.
ERNÆRINGSLÆRE OG DIÆTLÆRE Formål - at sygeplejeeleven - tilegner sig grundlæggende kundskaber om sammensætning af  

 ernæringsfysiologisk sufficient kost til personer i de forskellige  

 aldersgrupper og med forskellige ernæringsbehov, - tilegner sig kundskaber om hensigtsmæssig kost til syge samt om  

 specielle kostformer, der indgår som led i forebyggelse, undersøgelse eller  

 behandling af forskellige sygdomme, - kan anvende sin viden på området til at give nogen almen  

 ernæringsfysiologisk vejledning til patienter og pårørende samt vejledning af  

 disse i tilfælde af gennemførelse af fortsat diætetisk behandling i hjemmet.
 Undervisningen knytter sig nøje til undervisningen i biokemi, fysiologi,  

 samfundshygiejne, klinisk kemi, sygdomslære samt sundheds- og sygeplejelære.
 Undervisningen omfatter emner som: Næringsmidler, næringsstoffer, kostens  

 sammensætning, kostvaner, kost til syge og specielle kostformer.
SAMFUNDSHYGIEJNE OG MENNESKETS ØKOLOGI Formål - at sygeplejeeleven - tilegner sig forståelse af sundheds- og normalbegrebet, - tilegner sig kundskaber om og forståelse af de faktorer i omgivelserne -  

 biologiske, fysiske, kemiske og sociale - der har indflydelse på  

 sundhedstilstanden, - erhverver kundskaber om og forståelse af samfundets sundhedsbevarende og  

 sundhedsfremmende foranstaltninger samt forholdsregler til forebyggelse af  

 sundhedsrisici, - tilegner sig kundskaber om og forståelse af økosystemet, samspillet  

 inden for økosystemet samt menneskets plads og vilkår i økosystemet.
 Undervisningen bygger på og gives samordnet med fag som biokemi,  

 fysiologi, mikrobiologi og infektionspatologi, samfundsfag i øvrigt,  

 medicinske fag samt sundheds- og sygeplejelære.
 Undervisningen omfatter emner som: Sundhedsbegrebet, miljø - biologisk,  

 fysisk, kemisk, aktinisk og socialt - definition af økosystem, samspillet  

 inden for økosystemet, menneskets plads og vilkår i økosystemet,  

 sundhedsvæsenets struktur og opgaver, måling af sundhedstilstanden,  

 medicinalstatistik, kontrol med drikkevand, spildevand, affald, støj- og  

 luftforurening, levnedsmiddelkontrol, bolighygiejne, arbejdshygiejne.
BEVÆGELSES- OG ARBEJDSFYSIOLOGI Formål - at sygeplejeeleven - tilegner sig kundskaber om, forståelse af og øvelse i hensigtsmæssig  

 holdning af kroppen og brug af kroppens bevægeapparat ved bevægelse, i  

 stående, siddende og liggende stillinger samt i arbejdssituationen, - kan identificere uhensigtsmæssig brug af kroppens bevægeapparat hos sig  

 selv og hos andre, - kan anvende sin viden og erfaring i sin egen arbejdssituation, ved  

 lejring og optræning af patienter m.v. og ved vejledning af patienter og  

 pårørende samt medarbejdere.
 Undervisningen omfatter teoretisk undervisning i principperne for  

 hensigtsmæssige kropsholdninger og brug af kroppens bevægeapparat, efterfulgt  

 af praktiske øvelser med sigte på indlæring i hensigtsmæssig brug af egen  

 krop og på at kunne identificere uhensigtsmæssig anvendelse af  

 bevægeapparatet hos patienter/ klienter og kunne give vejledning med henblik  

 på ændring af disse vaner.
 Undervisningen knytter sig til undervisningen i anatomi og fysiologi og  

 følges op i sundheds- og sygeplejelære - den almene og den specielle - og i  

 sygdomslære.
FAG FRA DET SAMFUNDS- OG ADFÆRDSVIDENSKABELIGE FAGOMRÅDE PSYKOLOGI Formål - at sygeplejeeleven - tilegner sig indsigt i psykologien som videnskab, dens terminologi,  

 begreber, metoder og arbejdsområder, - tilegner sig forståelse af de kræfter, der betinger motiverne til  

 menneskers handlinger, - tilegner sig kundskaber om og forståelse af menneskers forskellige  

 reaktioner på frustrationer, herunder om kriseteorier og støtte til  

 kriseramte, - tilegner sig kundskaber om og forståelse af læreprocessens psykologi,  

 iagttagelse og perception, - tilegner sig kundskaber om og forståelse af menneskets psykiske  

 udvikling og af forhold, der kan påvirke denne udvikling, - udvikler evnen til at forstå, vurdere og korrigere egen adfærd og egne  

 reaktioner med henblik på at udvikle holdninger, der fremmer kvaliteten af  

 den sundheds- og sygepleje, der kan ydes, - erhverver sig forståelse af sammenhæng mellem biokemisk/ fysiologisk  

 funktion og psykologisk funktion og mellem psykologi og psykiatri.
 Undervisningen omfatter korte træk af psykologiens historie, psykologiens  

 begreber, terminologi, metoder og arbejdsområder.
 I den almene psykologi lægges vægt på grundlæggende kundskaber om og  

 forståelse af de kræfter, der motiverer menneskers handlinger, herunder arv  

 og miljø, ubevidst motivation, adfærd og meninger, og af forskellige former  

 for reaktion på frustrationer, herunder om kriser og støtte til kriseramte.  

 Endvidere om læreprocessens psykologi, iagttagelse, perception, hukommelse,  

 glemsel og tænkning.
I udviklingspsykologien - grundlæggende kundskaber om og forståelse af  

 menneskets psykiske udvikling fra barndom til alderdom med vægt på kritiske  

 udviklingsfaser og på forhold, der kan fremme eller hæmme en normal harmonisk  

 udvikling.
I personlighedspsykologien om forskelle i  

 personlighedsudviklingen, om vurdering af personligheden, intelligensmåling  

 og personlighedsprøver.
I klinisk psykologi om sammenhæng mellem biokemisk/  

 fysiologisk funktion og psykisk funktion, om psykisk tilpasning til  

 fysiologiske forandringer, om forholdet mellem psykologi og psykiatri.
SOCIOLOGI OG SOCIALPSYKOLOGI Formål - at sygeplejeeleven - får orientering om sociologiens begreber og metoder ved analyse af  

 samfund og institutioner og om forholdet mellem sociologi og  

 social-psykologi, - tilegner sig kendskab til hovedtræk i det danske samfunds opbygning og  

 funktion, sociologisk set, - erhverver sig kundskaber om forskelle i menneskers adfærd, synspunkter  

 og vurderinger, bestemt af forskelligheder i kulturel og social baggrund, - tilegner sig forståelse af samspil mellem mennesker, mellem individ og  

 grupper, - erhverver kundskaber om sociologiske og socialpsykologiske spørgsmål med  

 særlig relation til sundhedsvæsenet.
Undervisningen omfatter: Definition af sociologi og socialpsykologi,  

 sociologiens og socialpsykologiens begreber og metoder, hovedtræk i det  

 danske samfunds struktur og funktion, herunder bl. a. den menneskelige  

 befolknings fordeling og sammensætning, grupper og institutioner i samfundet.  

 Om socialt samspil (kommunikation), kommunikationsformer,  

 kommunikationsmønstre, kommunikationsproblemer.
Om gruppedannelser,  

 forskellige typer af grupper, familien som social gruppe, gruppenormer,  

 gruppekontrol, holdningsdannelse, holdningsændringer, afvigende adfærd og  

 social kontrol.
Social- og sundhedsvæsenet som sociale systemer,  

 kommunikation inden for disse systemer.
Patientsociologi og patientpsykologi,  

 sygeplejerskens samspil med patient/ klientgrupper som tryghedsskabende  

 faktor og i terapeutisk henseende.
Gruppearbejde og samarbejdsteknik.
SOCIALMEDICIN Formål - at sygeplejeeleven - tilegner sig kundskaber om og forståelse af sociale forhold som årsag  

 eller medvirkende årsag til sygdomme, - erhverver kendskab til samfundets sygdomsforebyggende foranstaltninger  

 af sundhedsmæssig og/ eller social art, herunder sundhedsvæsenets og dele af  

 socialvæsenets opbygning og funktion, - tilegner sig forudsætninger for at kunne erkende foreliggende sociale  

 problemer hos patienter/ klienter og bidrage til mulig løsning af disse, - tilegner sig kendskab til hvilke rettigheder, den enkelte patient/  

 klient har i henhold til sundheds- og sociallovgivningen, - tilegner sig forståelse af samfundets bestræbelser på AT identificere  

 samfundsskabte sundhedstrusler og AT finde midler til at bekæmpe disse, - kan medvirke til at styrke den enkelte patients/ klients forståelse af,  

 hvad den pågældende eventuelt kan gøre for at bevare eller forbedre sin  

 sundhedstilstand.
 Undervisningen samordnes med fag som samfundshygiejne, samfundskundskab,  

 sociologi/ socialpsykologi, sygdomslære samt sundheds- og sygeplejelære.
 Undervisningen omfatter: Definition af begrebet socialmedicin,  

 miljøforholdenes betydning socialmedicinsk set for enkeltpersoner og grupper,  

 sundhedslovgivning, sundhedsvæsenets opbygning og funktion, sociallovgivning,  

 enkelte civilretlige spørgsmål, samfundets vigtigste sociale og  

 sundhedsmæssige organer og hjælpeforanstaltninger - profylaktiske,  

 behandlende og revaliderende vitalstatistik, herunder dødsårsager og  

 morbiditet.
SAMFUNDSKUNDSKAB Formål - at sygeplejeeleven - udvikler social og menneskelig forståelse, - tilegner sig forståelse af kulturelle, politiske og økonomiske forholds  

 indflydelse på samfundets indsats på det sundhedsmæssige område, - uddyber sine kundskaber om og forståelse af de forskellige  

 samfundsklassers levevilkår og disses indflydelse på sundhed og sygdom.
 Undervisningen omfatter: Samfundets styreformer, kulturelle, politiske og  

 økonomiske forhold i relation til udviklingen af den sundhedsmæssige service,  

 uddannelsespolitik, borgernes rettigheder og pligter i et moderne samfund,  

 den offentlige økonomi og den enkelte borgers økonomi, familiens struktur og  

 dens vilkår i samfundet.
SUNDHEDSVÆSENETS HISTORISKE UDVIKLING Formål - at sygeplejeeleven - erhverver kendskab til den historiske baggrund for vor tids  

 sundhedsvæsen, - erhverver kendskab til hovedtendenser i sundhedsvæsenets udvikling.
Undervisningen sigter mod at vise sammenhængen mellem udviklingen af  

 sundhedsvæsenet og den kulturelle og den samfundsmæssige udvikling, herunder  

 lovgivning på det sundhedsmæssige og det sociale område.
Den omfatter omtale  

 af enkeltpersoner, nationale og internationale grupper og organisationer, der  

 har præget udviklingen.
Hovedvægten lægges på tiden fra 1800-tallet og op til  

 vore dage.
 Undervisningen kan koordineres med undervisningen i samfundskundskab og  

 danner baggrund for undervisningen i socialmedicin, lovgivning om  

 medicinalpersonale m.v., samt sundheds- og sygeplejelære.
RELIGIONSKUNDSKAB Formål - at sygeplejeeleven - udvikler forståelse af menneskers kulturelle baggrund, livsanskuelser og  

 tro, - udvikler forståelse af patienters/ klienters religiøse behov, - erhverver indsigt om, hvad sygeplejersken kan gøre, for at patienters/  

 klienters religiøse behov imødekommes.
 Undervisningen omfatter: Menneskets religiøse behov, kort orientering om  

 verdensreligionerne, nyere religiøse bevægelser, kristendommen på historisk  

 og nationalt grundlag, kirkesamfund i Danmark, den kristne trosbekendelse og  

 sakramenter.
Endvidere sygeplejerskens samarbejde med forskellige trossamfunds præster,  

 vejledning om kirkelige handlinger, sygeplejerskens assistance ved  

 gudstjeneste, dåb, altergang m.m.
Praktisk vejledning om hensyn til særlige  

 regler vedrørende levevis og i forbindelse med sygdom og død, som kan være  

 gældende for patienter/ klienter fra andre trossamfund.
LOVGIVNING OM MEDICINALPERSONALE, ETISKE FORPLIGTELSER Formål - at sygeplejeeleven - får kendskab til love og bestemmelser om medicinalpersonale og til  

 betydningen af disse bestemmelser, - får indsigt i medicinsk-etiske og social-etiske problemer i forbindelse  

 med sygeplejerskens virksomhed, - tilegner sig forudsætninger for stillingtagen til spørgsmål af etisk  

 karakter inden for sundheds- og sygeplejen, - opnår forståelse af sygeplejerskens juridiske og etiske ansvar.
 Undervisningen omfatter en gennemgang af love og bestemmelser for de  

 forskellige personalegrupper, der udgør sygeplejepersonalet, herunder især  

 sygeplejerskeloven, samt lov om sundhedsvæsenets centralstyrelse og  

 lægeloven.
 Juridiske og etiske problemer, der kan optræde i forbindelse med  

 sygeplejerskevirksomhed, og som bl. a. kan skyldes samfundsudviklingen eller  

 udviklingen inden for lægevidenskaben, skal belyses i undervisningen, videst  

 muligt ud fra aktuelle situationer med henblik på at skabe grundlag for  

 stillingtagen til disse problemer.
 Der redegøres nøje for sygeplejerskens juridiske og etiske ansvar ved  

 udøvelse af sundheds- og sygepleje, ved delegering af opgaver ud fra sit eget  

 arbejdsområde, og over for sygeplejerskestanden.
 Endvidere gives der orientering om FN-deklarationen om  

 menneskerettighederne af 1948, Geneve-konventionerne om sygeplejerskens  

 rettigheder af 1949, ICN's kodeks for sygeplejersker af 1973 og ILO's  

 konvention og henstilling om sygeplejepersonalets beskæftigelses-, arbejds-  

 og levevilkår af 1977.
PÆDAGOGIK Formål - at sygeplejeeleven - tilegner sig kundskaber om, forståelse af og færdighed i anvendelse af  

 principper for hensigtsmæssig studieteknik, - tilegner sig kundskaber om, forståelse af og færdigheder i anvendelse af  

 almene pædagogiske grundregler i sundheds- og sygepleje ved vejledning og  

 undervisning af patienter/ klienter, pårørende, elever og medarbejdere.
 Undervisningen, der skal koordineres med undervisningen i psykologi,  

 socialpsykologi, sundheds- og sygeplejelære, omfatter studieteknik,  

 kommunikation, samarbejde, undervisningsprincipper og -metoder, ideegrundlag  

 for forskellige former for undervisning, udgangspunkt for undervisningen, mål  

 og midler i undervisningen, planlægning af en enkelt undervisningssituation  

 og af mere kontinuerlig undervisning, gennemførelse og vurdering af  

 undervisningen, bedømmelse af en elevs standpunkt.
 Undervisningen i faget følges op med undervisningsøvelser og med  

 varetagelse af undervisende opgaver under praktikuddannelsen, afpasset efter  

 uddannelsestrinet og med stigende grad af selvstændighed.
ARBEJDSPLANLÆGNING OG ARBEJDSLEDELSE Formål - at sygeplejeeleven - tilegner sig kundskaber om og forståelse af  

 principper for arbejdsplanlægning og arbejdsledelse, - kan anvende disse principper ved udførelse af sundheds- og sygepleje, - kan anvende sin viden om arbejdsplanlægning og -ledelse til under  

 praktikuddannelsen af forstå og acceptere sin skiftende plads i  

 personaletemaet, afhængig af uddannelsestrin og deraf følgende  

 arbejdsopgaver, - tilegner sig kendskab til organisationen af sundheds- og sygeplejen  

 inden for de enkelte områder af sundhedsvæsenet og om samarbejdet mellem  

 disse områder, - erhverver sig kundskaber om og forudsætninger for at kunne varetage  

 arbejdsplanlægning, arbejdsledende og koordinerende opgaver for en mindre  

 gruppe af en afdelings sygeplejepersonale.
Undervisningen knytter sig nært til undervisningen i sundheds- og  

 sygeplejelære, socialmedicin, psykologi og sociologi/ socialpsykoologi og  

 pædagogik.
Undervisningen indledes tidligt med en gennemgang af principper  

 for arbejdsplanlægning og arbejdsledelse, en orientering om organisationen af  

 sundheds- og sygeplejen inden for sygehusvæsenet og den primære  

 sundhedstjeneste, herunder om normering og sammensætning af  

 sygeplejepersonalet og om de forskellige sygeplejepersonalegruppers  

 uddannelse og arbejdsområde.
Endvidere mere indgående om indretning og drift  

 af en sygehusafdeling, planlægning af arbejdet på en sygehusafdeling og om  

 forhold, der influerer på denne planlægning, om forskellige plejeformer, om  

 arbejdsfordeling efter medarbejdernes kvalifikationer, brug af administrative  

 hjælpemidler, bl. a. arbejdsfordelingsplaner, arbejdstidsplaner, plejeplaner,  

 rapportsystemer, om afdelingens vareforbrug og rekvisitionssystem og om  

 bedømmelse af afdelingens arbejdsindsats.
Om vejledning og undervisning af  

 elever og andre medarbejdere og om bedømmelse af disses faglige præstationer.  

 Om samarbejdsforhold inden for afdelingen, med andre personalegrupper, andre  

 afdelinger og institutioner.
 Om sygeplejerskens ansvar ved arbejdsplanlægning og arbejdsledelse,  

 herunder ved eventuel delegering af opgaver fra sit eget arbejdsområde til  

 personer uden sygeplejerskeuddannelse, såfremt forholdene gør det nødvendigt.
FAG FRA DET SUNDHEDSVIDENSKABELIGE FAGOMRÅDE (Sundheds- og sygeplejelære, sygdomslære og farmakologi).
 SUNDHEDS- OG SYGEPLEJELÆRE, der bygger på kundskaber fra støttefagene,  

 omfatter læren om den grundlæggende sundheds- og sygepleje samt læren om  

 sundheds- og sygepleje af patienter/ klienter med mere specielle sundheds- og  

 sygdomsproblemer.
 SYGDOMSLÆRE gives koordineret med den tilhørende sundheds- og  

 sygeplejelære og omfatter sygdommenes årsagsforhold, symptomer,  

 diagnosticering, behandling, forløb, eventuelle komplikationer, revalidering,  

 forebyggelse, sociale følger og samfundsmæssig betydning.
GRUNDLÆGGENDE SUNDHEDS- OG SYGEPLEJELÆRE Formål - at sygeplejeeleven - tilegner sig forståelse af grundlaget for sundheds- og sygeplejen, - tilegner sig kundskaber om og forståelse af de enkelte komponenter i  

 sundheds- og sygepleje (sygeplejeprocessen), jf. fodnoten til cirkulærets §  

 5, og disses kundskabsmæssige grundlag, - tilegner sig forståelse af principperne for problemløsning og øvelse i  

 deres anvendelse i sundheds- og sygeplejen, - tilegner sig de teoretiske forudsætninger for og praktiske færdigheder i  

 udførelse af den grundlæggende sygeplejeteknik, - tilegner sig kundskaber om og forståelse af den almene sygdomslære,  

 symptomer og undersøgelsesmetoder ved almindeligt forekommende  

 sygdomstilstande samt sundheds- og sygeplejeopgaver i forbindelse hermed, - oplæres grundigt og gradvist under planlagt punktpraktik på en  

 sygehusafdeling under pædagogisk vejledning i varetagelse af grundlæggende  

 sundheds- og sygeplejeopgaver, afpasset efter den enkelte patients/ klients  

 behov og afdelingens arbejdsmønster.
Undervisningen omfatter: Definition af sundheds- og sygdomsbegrebet og af  

 sundheds- og sygepleje.
Sundheds- og sygeplejens forskellige aspekter -  

 hygiejniske, medicinske, psykologiske, pædagogiske, sociale og etiske.
Komponenterne i sundheds- og sygeplejen og deres kundskabsmæssige grundlag  

 fra støttefagene.
Den grundlæggende sundheds- og sygeplejes områder og  

 teknik.
Principperne for problemløsning og deres anvendelse i sundheds- og  

 sygeplejen.
Sundheds- og sygepleje af patienter/ klienter med almindeligt  

 forekommende sygdomstilstande og i forbindelse med almindeligt anvendte  

 undersøgelsesmetoder.
 Grundig oplæring i den grundlæggende sygeplejeteknik og i varetagelse af  

 grundlæggende sundheds- og sygepleje, indledningsvis i øvelseslokale, men  

 derefter fortrinsvis under planlagt punktpraktik på en sygehusafdeling i  

 reelle patient/ klientsituationer og under hensyntagen til afdelingens  

 arbejdsmønster.
 Koordineret med undervisningen i grundlæggende sundheds- og sygeplejelære  

 gives undervisning i almen patologi, om almene sygdomssymptomer og  

 almindeligt anvendte undersøgelsesmetoder.
OBSTETRISK SUNDHEDS- OG SYGEPLEJELÆRE SAMT OBSTETRIK Formål - at sygeplejeeleven - tilegner sig kundskaber om og forståelse af de normale somatiske og  

 psykiske forandringer hos den gravide og den nyblevne moder, af det normale  

 svangerskabsforløb, den normale fødsel og barselperiode, - tilegner sig kendskab til og forståelse af barnets normale udvikling  

 gennem fostertilstand, fødsel og nyfødthedsperiode, mulige afvigelser fra det  

 normale forløb og eventuelle senere følger heraf, - tilegner sig kundskaber om og forståelse af principperne for sundheds-  

 og sygepleje i forbindelse med det normale svangerskab, den normale fødsel,  

 nyfødthedsperiode og barselperiode, - opnår kendskab til de almindeligst forekommende sundhedsproblemer eller  

 sygdomme i forbindelse med svangerskab, fødsel, nyfødthedsperiode og  

 barselperiode samt til sundheds- og sygeplejeopgaver i forbindelse hermed.
Undervisningen i obstetrisk sundheds- og sygeplejelære gives samordnet med  

 undervisningen i obstetrik samt medicinsk-kirurgisk sygdomslære, herunder bl.  

 a. om kønssygdomme og gynækologiske lidelser.
Undervisningen omfatter  

 principper for sundheds- og sygepleje af klienter/ patienter med normalt  

 forløbende svangerskab, fødsel, nyfødtheds- og barselperiode samt med  

 almindeligt forekommende afvigelser fra det normale forløb.
Undervisningen i obstetrik omfatter: Det normale svangerskab, herunder  

 barnets normale udvikling gennem fostertilstand til nyfødt, den normale  

 fødsel, nyfødthedsperiode og barselperiode, de almindeligst forekommende  

 sundhedsproblemer eller sygdomme i forbindelse med svangerskab, fødsel,  

 nyfødthedsperiode eller barselperiode.
Forebyggende svangreforsorg.  

 Seksualhygiejne.
PÆDIATRISK SUNDHEDS- OG SYGEPLEJELÆRE SAMT PÆDIATRI Formål - at sygeplejeeleven - udvider sine kundskaber om og forståelse af menneskets normale udvikling  

 i barndoms- og ungdomsårene - fysisk, psykisk og socialt - afvigelser fra den  

 normale udvikling og betydningen heraf for den senere udvikling, - erhverver kundskaber om og forståelse af almindeligt forekommende  

 sundhedsrisici eller sygdomme hos børn og unge, - tilegner sig principperne for sundheds- og sygepleje af børn og unge,  

 herunder bl. a. bestræbelser for at hindre, at et sygdomsforløb får uheldig  

 indvirkning på udviklingen fysisk, psykisk eller socialt.
Undervisningen omfatter menneskets normale vækst og udvikling - fysisk,  

 psykisk og socialt - samt forstyrrelser i denne udvikling og følger heraf.
Om  

 sygelige tilstande hos nyfødte, om de almindeligt forekommende  

 medicinsk-kirurgisk sygdomme hos børn og unge.
Endvidere om årsager til,  

 behandling og forebyggelse af adfærdsforstyrrelser og ulykkestilfælde hos  

 børn og unge.
Principper for pleje af det sunde barn og for sundheds- og sygepleje af  

 børn og unge under hensyntagen til deres udviklingstrin, om etablering af  

 samarbejde med børn og unge og deres forældre eller andre pårørende.
Om  

 foranstaltninger til forebyggelse af uheldige udviklingsmæssige følger af  

 sygdom eller sygehusindlæggelse.
LANGTIDSMEDICINSK/ GERIATRISK SUNDHEDS- OG SYGEPLEJELÆRE, GERONTOLOGI OG GERIATRI Formål - at sygeplejeeleven - tilegner sig principperne for sundheds- og sygepleje af ældre og  

 patienter/ klienter med et længerevarende sygdomsforløb, - erhverver kundskaber om og forståelse af de aldersbetingede forandringer  

 hos mennesket i de senere livsafsnit, fysisk, psykisk og socialt, samt  

 følgerne heraf i den daglige tilværelse, - tilegner sig mere indgående forståelse af de sygelige tilstande og  

 sygdomme, der især optræder i seniet, og de særlige forhold, der gør sig  

 gældende i forbindelse med sygdom hos ældre, - tilegner sig kendskab til langtidsmedicinske sygdomme.
 Undervisningen omfatter principper for sundheds- og sygepleje af  

 patienter/ klienter med langvarige sygdomsforløb, herunder hos ældre,  

 sundheds- og sygepleje af plejehjemsbeboere, herunder medvirken til  

 opretholdelse af et identitetsbevarende miljø og en så normal daglig  

 tilværelse som muligt.
Aldersbetingede forandringer hos mennesket, fysisk, psykisk og socialt, og  

 følgerne heraf i den daglige tilværelse, eventuelle muligheder for at  

 forsinke udviklingen af disse forandringer.
Karakteristiske træk ved  

 sygdomsforløbet hos ældre.
Langtidsbehandlingsproblemer, behov for langtidsbehandling,  

 langtidsbehandlingens mål og midler samt organisation i sundhedsvæsenet og  

 socialvæsenet.
Langvarige sygdomme som cardio-vasculære lidelser, lidelser i  

 bevægelsesapparatet og nervesystemet, nedsat eller manglende syn eller  

 hørelse, cancer, psykiske handicap.
PSYKIATRISK SUNDHEDS- OG SYGEPLEJELÆRE SAMT PSYKIATRI Formål - at sygeplejeeleven - tilegner sig kundskaber om og forståelse af  

 principperne for sundheds- og sygepleje af patienter/ klienter med akutte og  

 med kroniske psykiske lidelser eller med psykiske symptomer i forbindelse med  

 en somatisk lidelse, - tilegner sig kundskaber om de almindeligst forekommende psykiske  

 lidelser, - erhverver kendskab til de psykiatriske behandlingsmuligheder inden for  

 sygehusvæsenet og den primære sundhedstjeneste, - opnår kendskab til lovgivningen vedrørende det psykiatriske klientel.
Undervisningen i psykiatrisk sundheds- og sygeplejelære omfatter  

 principperne for sundheds- og sygepleje af patienter med de forskellige  

 akutte og kroniske psykiske lidelser.
Identifikation af patientens sunde  

 ressourcer og psykiske symptomer.
Udvikling af holdninger, som er væsentlige  

 for udøvelse af psykiatrisk sundheds- og sygepleje, herunder etablering,  

 vedligeholdelse og afvikling af et terapeutisk patient-sygeplejerskeforhold,  

 samt medvirken til udvikling og vedligeholdelse af et terapeutisk miljø og  

 det tværfaglige samarbejde.
Om den psykiske virkning, som institutionsophold  

 kan medføre for patienter og deres pårørende.
Anvendelse af principperne for  

 psykiatrisk sundheds- og sygepleje over for patienter med psykiske symptomer  

 i forbindelse med en somatisk lidelse.
 UNDERVISNINGEN I PSYKIATRI omfatter: Afgrænsning af psykiatriske sygdomme  

 og tilstande, de almindeligst forekommende psykiske lidelser, psykiatrisk  

 behandling og pleje i og uden for psykiatriske institutioner, retspsykiatri  

 og lovgivning vedrørende det psykiatriske klientel.
MEDICINSK KIRURGISK SUNDHEDS- OG SYGEPLEJELÆRE SAMT SYGDOMSLÆRE Formål - at sygeplejeeleven - tilegner sig kundskaber om og forståelse af de almindelige medicinske og  

 kirurgiske sygdomme samt de alment forekommende sygdomme inden for de  

 specielle medicinske og kirurgiske områder, - tilegner sig kundskaber om og forståelse af principperne for sundheds-  

 og sygepleje af patienter/ klienter med medicinske og kirurgiske sygdomme og  

 princippernes anvendelse ved de almindelige medicinske og kirurgiske sygdomme  

 samt ved alment forekommende sygdomme inden for de specielle medicinske og  

 kirurgiske områder, - uddyber sine kundskaber om og forståelse af sundheds- og  

 sygeplejeopgaver i forbindelse med mere specielle undersøgelser og  

 behandlinger.
Undervisningen i SYGDOMSLÆRE omfatter: Oversigt over medicinens og  

 kirurgiens områder og discipliner, generelt om sygdomsårsager.
Medicinske og  

 kirurgiske sygdomme omfattende: Mangelsygdomme, infektionssygdomme,  

 allergiske lidelser, rheumatiske og collagene lidelser, sygdomme i  

 åndedrætsorganerne, cardio-vasculære sygdomme, blodsygdomme og sygdomme i de  

 bloddannende organer, sygdomme i fordøjelsesorganerne, i lever og galdeveje,  

 i urinorganerne og de mandlige kønsorganer, gynækologiske lidelser,  

 kønssygdomme, endokrine lidelser og stofskiftesygdomme, hudsygdomme, sygdomme  

 i knogle- og muskelsystemet, sygdomme i nervesystemet samt øre-, næse- og  

 halssygdomme og øjensygdomme.
Orientering om katastrofemedicin.
 Vægten i undervisningen lægges på de almindeligst forekommende og de  

 samfundsmæssigt set vigtigste sygdomme.
Undervisningen i SUNDHEDS- OG SYGEPLEJELÆRE gives i tilknytning til og i  

 fortsættelse af undervisningen i den grundlæggende sundheds- og sygeplejelære  

 og omfatter mere specielle og komplicerede opgaver, betinget af de behov, som  

 de forskellige sygdomme medfører.
Undervisningen i medicinsk-kirurgisk  

 sundheds- og sygeplejelære omfatter principperne for sundheds- og sygepleje  

 af patienter med medicinske og kirurgiske sygdomme samt princippernes  

 anvendelse ved planlægning og udførelse af sundheds- og sygepleje af  

 patienter med almindeligt forekommende medicinske og kirurgiske sygdomme.  

 Endvidere sundheds- og sygeplejeopgaver i forbindelse med mere specielle  

 undersøgelser og behandlinger.
SUNDHEDS- OG SYGEPLEJE I DEN PRIMÆRE SUNDHEDSTJENESTE Formål - at sygeplejeeleven - uddyber sine kundskaber om den primære sundhedstjenestes opbygning og  

 funktion, om de forskellige sundheds- og sygeplejerskeordninger, deres  

 lovmæssige grundlag og administrative placering, - tilegner sig indsigt i organisationen af hjemmesygeplejen og i de til  

 hjemmesygeplejerskens arbejdsområde hørende opgaver, - tilegner sig indsigt i organisationen af sundhedsplejerskearbejdet og i  

 de til sundhedsplejerskearbejdet i private hjem, på skoler og på virksomheder  

 hørende opgaver, - tilegner sig indsigt i sundheds- og sygeplejen samt de særlige pleje- og  

 omsorgsopgaver på sociale institutioner som plejehjem, daghjem,  

 særforsorgsinstitutioner m.v.
Undervisningen omfatter den primære sundhedstjenestes opbygning og  

 funktion, gennemgang af retningslinier for hjemmesygeplejerskeordninger og  

 sundhedsplejerskeordninger, for skolesundhedsplejerskearbejdet og for  

 bedriftssundhedstjenesten.
Endvidere bistandslovens bestemmelser om  

 plejehjem, daghjem, særforsorgsinstitutioner m.v.
Om de særlige forhold, der  

 gør sig gældende ved udøvelse af sundheds- og sygepleje i den primære  

 sundhedstjeneste og den sociale sektor, om samarbejdsrelationerne mellem  

 sundheds- og sygeplejersker og andre personalegrupper inden for social- og  

 sundhedsforvaltningen, med de praktiserende læger samt med institutioner  

 inden for den sociale sektor.
FARMAKOLOGI Formål - at sygeplejeeleven - tilegner sig grundige kundskaber om og forståelse af farmakologiens  

 almene og specielle områder, - erhverver kendskab til gældende love og bekendtgørelser vedrørende  

 lægemidler, rekvirering og opbevaring af lægemidler, - tilegner sig viden om og forståelse af sygeplejerskens opgaver og ansvar  

 i forbindelse med udførelse af den ordinerede, medikamentelle behandling, - erhverver kendskab til akutte forgiftninger og til principperne for  

 behandling af disse.
 Undervisningen knyttes til undervisningen i biokemi og fysiologi og  

 samordnes med undervisningen i sygdomslære samt sundheds- og sygeplejelære.
Den omfatter lægemidlernes oprindelse, fremstilling og former, deres  

 benævnelse og dosering, herunder mål, vægt, terapeutisk dosis og  

 maksimaldosis, love og bekendtgørelser om rekvirering, udlevering og  

 opbevaring af lægemidler, om betalingsforhold ved den medikamentelle  

 behandling og om anvendelse af farmakologiske opslagsbøger.
Endvidere om de  

 forskellige lægemiddelgrupper og almindeligt anvendte lægemidler, deres  

 skæbne i organismen (farmakokinetik) virkning i organismen (farmakodynamik)  

 kliniske anvendelse (farmakoterapi), virkninger, bivirkninger og interaktion.  

 Om gennemprøvning af nye medikamenter og anvendelse af placebo.
Om  

 medicinmisbrug og om akutte forgiftninger og behandlingen af disse.
 Endelig gennemgås nøje sygeplejerskens opgaver ved udførelsen af den  

 ordinerede medikamentelle behandling - fremtagning, udmåling og uddeling af  

 lægemidlet i overensstemmelse med lægeordination, observation af patienten  

 med henblik på medicinens virkning, tegn på bivirkninger, interaktion,  

 overdosering eller symptomer, som kontraindicerer uddeling af lægemidlet,  

 orientering af patienten om medicinen og dens virkning - samt sygeplejerskens  

 ansvar i denne forbindelse, herunder tillige ved delegering af en begænset  

 del af ovennævnte opgaver til personer uden sygeplejerskeuddannelse, såfremt  

 forholdene gør en sådan delegering nødvendig.
FAGLIG ORIENTERING Formål - at sygeplejeeleven - får en orientering om sygeplejerskens virksomhed som led i  

 sundhedsvæsenet og en introduktion til sygeplejerskeuddannelsen, - får en introduktion til skolens tilrettelæggelse af uddannelsen, - får kendskab til sine rettigheder og pligter under uddannelsen, - får erhvervsvejledning om sygeplejerskens muligheder for beskæftigelse,  

 for specialuddannelser og videregående uddannelser.
Undervisningen skal sigte mod at give et helhedsindtryk af sygeplejerskens  

 arbejdsopgaver som grundlag for forståelse af sygeplejerskeuddannelsens mål,  

 struktur, indhold og arbejdsformer.
Retningslinierne for uddannelsen  

 gennemgås i store træk.
Undervisningen omfatter endvidere introduktion til  

 skolens uddannelsesplan, undervisningsfaciliteter, herunder lokaler,  

 undervisningsmaterialer, bibliotek mv. praktiksteder, sygeplejeelevens vilkår  

 under uddannelsen, herunder rettigheder og pligter, samt om samarbejdet  

 mellem skolen og eleverne gennem studienævn, elevråd mv.
I slutningen af  

 uddannelsestiden gives der vejledning om de muligheder for beskæftigelse og  

 for yderligere uddannelse, som sygeplejerskeuddannelsen giver adgang til.
 Undervisningen koordineres med undervisningen i pædagogik (studieteknik)  

 og i sociologi/ socialpsykologi (om gruppepsykologi og samarbejde).
Bilag 4 VEJLEDENDE RETNINGSLINIER FOR AFHOLDELSE AF DE FORESKREVNE EKSTERNE PRØVER  

 UNDER SYGEPLEJERSKEUDDANNELSEN OG AF DEN AFSLUTTENDE EKSAMEN Der afholdes fem eksterne prøver.
1. DEN UNDER DET GRUNDLÆGGENDE AFSNIT FORESKREVNE  

 PRØVE I FAGENE: FYSIK/KEMI/BIOKEMI, ANATOMI/ FYSIOLOGI OG  

 MIKROBIOLOGI/INFEKTIONSPATOLOGI Skolen fastsætter tidspunktet for prøvens afholdelse.
 Prøverne i fysik/kemi/biokemi og mikrobiologi/infektionspatologi kan være  

 skriftlige eller mundtlige.
 Prøven i anatomi/fysiologi skal være mundtlig.
 Skriftlige prøver skal være af 3 timers varighed (en time = 60 minutter)  

 og kan være af valgtypen, kombineret med enkelte frie spørgsmål, der kræver  

 korte, formulerede besvarelser.
Ved mundtlige prøver gives der den enkelte elev 20 minuters  

 forberedelsestid inden eksaminationen.
I forberedelsestiden skal eleven have  

 adgang til hjælpemidler.
 Ved prøven medvirker censorer, udpeget af skolen blandt skolens lærere  

 eller eventuelt blandt undervisere uden for skolen.
2. DEN VED AFSLUTNINGEN AF DET GRUNDLÆGGENDE AFSNIT  

 FORESKREVNE TEORETISK/ PRAKTISKE PRØVE I SUNDHEDS- OG SYGEPLEJE Prøven afholdes ud fra en konket patientsituation i en sygehusafdeling.
 Sygeplejeeleven skal umiddelbart inden prøven have haft lejlighed til i  

 1-3 dage at varetage grundlæggende sundheds- og sygepleje af den af  

 sygeplejeskolen i samråd med afdelingssygeplejersken udvalgte patient, der  

 skal have givet tilsagn om at ville medvirke.
 Ved bedømmelsen af prøven deltager en sygeplejelærer og en af afdelingen  

 udpeget sygeplejerske.
 Sygeplejeeleven udarbejder en kortfattet redegørelse over patientens  

 situation og for det deraf følgende behov for grundlæggende sundheds- og  

 sygepleje.
På dagen for prøvens afholdelse følges sygeplejeeleven under varetagelsen  

 af plejen af den udvalgte patient inden for et tidsrum af ca. 3 timer af  

 begge eller en af de medvirkende sygeplejersker, som foretager en bedømmelse  

 af elevens præstation.
I forbindelse med den praktiske del af prøven  

 eksamineres eleven i den teoretiske baggrund for den ydede sundheds- og  

 sygepleje.
Skolen udpeger eksaminator og censor.
 Ved fastsættelse af karakteren for prøven tæller præstationen ved den  

 praktiske del af prøven med samme vægt som bedømmelsen af elevens viden og  

 forståelse ved den mundtlige eksamination.
3. DEN VED AFSLUTNINGEN AF UDDANNELSEN I SUNDHEDS- OG  

 SYGEPLEJE AF BØRN OG UNGE FORESKREVNE PRØVE 4. DEN VED AFSLUTNINGEN AF UDDANNELSEN I PSYKIATRISK  

 SUNDHEDS- OG SYGEPLEJE FORESKREVNE PRØVE 5. DEN VED AFSLUTNINGEN AF UDDANNELSEN I MEDICINSK  

 ELLER KIRURGISK SUNDHEDS- OG SYGEPLEJE FORESKREVNE PRØVE Der gælder principielt ensartede regler for afholdelse af 3., 4. og 5.  

 eksterne prøve.
 Prøverne kan være skriftlige eller mundtlige.
 Sygeplejeskolen vælger prøvens form og udpeger censorer.
 Såfremt der i den enkelte prøve indgår gruppearbejde eller  

 gruppeprojekter, skal der tillige tilrettelægges særskilt eksamination af den  

 enkelte elev.
 Skriftlige prøver skal være af 4 timers varighed.
 Ved mundtlige prøver skal der gives eleven 20 minutters forberedelsestid  

 med adgang til hjælpemidler inden eksaminationen.
AFHOLDELSE AF DEN AFSLUTTENDE EKSAMEN Den afsluttende eksamen består af en praktisk opgave og en mundtlig  

 eksamination i den teoretiske viden om og forståelse af varetagelse af  

 sygeplejerskeopgaver.
Til at bestå eksamen kræves mindst karakteren 6 i hver  

 af de to prøver, jf. § 17, stk. 4, i anordning af 29. januar 1979 om  

 sygeplejerskeuddannelsen.
 Som udgangspunkt for afholdelse af den afsluttende eksamen skal  

 sygeplejeeleven planlægge og sammen med sine medarbejdere sørge for sundheds-  

 og sygepleje af en gruppe patienter (8-14) i 3-5 dage, herunder varetage de  

 med opgaven forbundne koordinerende, vejledende og undervisende opgaver.
PRAKTIKEKSAMEN afholdes den sidste af de nævnte dage.
Ved praktikeksamen  

 medvirker en sygeplejelærer og en af afdelingen udpeget sygeplejerske, som  

 følger arbejdet med den nævnte patientgruppe i 4-5 timer.
Under en  

 efterfølgende eksamination, hvorunder de to sygeplejersker efter aftale  

 fungerer som henholdsvis eksaminator og censor, uddybes indtrykket af elevens  

 standpunkt, som bedømmes ud fra følgende kriterier:
 Prioritering af forhåndenværende opgaver.
 Planlægning og fordeling af arbejdsopgaver.
 Tilsyn med og vejledning af medarbejdere.
 Vurdering af de opnåede resultater.
 Kvaliteten af den ydede sundheds- og sygepleje.
TEORIEKSAMEN afholdes for den enkelte elev med udgangspunkt i en  

 patientsituation fra praktikeksamens patientgruppe.
Patienten vælges efter  

 aftale mellem skole og afdeling.
 Sygeplejeeleven udarbejder i løbet af første uge af det afsluttende  

 teorikursus en kortfattet redegørelse for patientens situation og behov for  

 sundheds- og sygepleje (maksimalt 10 maskinskrevne sider i A 4 format og med  

 normal linieafstand).
Eksamenspanelet ved den mundtlig eksamination (ca. 30 minutter) består af  

 undervisere, der kan dække de sundheds- og sygeplejemæssige, de medicinske og  

 de socialmedicinske aspekter i relation til den givne patientsituation.
Til  

 censor beskikkes en hertil kvalificeret sygeplejerske.
Ved fastsættelsen af  

 karakteren ved den mundtlige eksamination tæller besvarelsen af sundheds- og  

 sygeplejemæssige spørgsmål med 50 pct., medicinske og socialmedicinske  

 spørgsmål 40 pct. og kvaliteten af den skriftlige redegørelse med 10 pct.
Bilag 5 VEJLEDENDE RETNINGSLINIER FOR DEN DEL AF FORSKOLEUNDERVISNINGEN, DER KAN  

 GIVES VED EN SYGEPLEJEHØJSKOLE Den del af forskoleundervisningen, der indgår i sygeplejehøjskolens  

 uddannelsesplan, svarer til 14 uger eller 378 timer.
Undervisningen omfatter  

 fag, som sygeplejeeleven kan tilegne sig uden en mere konstant kontakt med  

 patienter/ klienter.
 Tilrettelæggelse af denne undervisning bør ske i nært samarbejde med de  

 sygeplejeskoler, hvor eleverne umiddelbart efter skal fortsætte uddannelsen.
 De fag, der kan indgå i forskoleundervisningen på en sygeplejehøjskole,  

 vil være:
