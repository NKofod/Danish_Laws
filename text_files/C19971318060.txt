Vejledning om tilskud til jordbrugets konsulentvirksomhed 1. Indledning Fra 1. januar 1997 er der indført nye regler for administrationen af  

 tilskud til jordbrugets konsulentvirksomhed. Ændringerne betyder, at  

 tilskuddet fremover bliver fordelt efter to forskellige principper.
For langt  

 de fleste foreningers vedkommende vil tilskuddet blive beregnet på grundlag  

 af den samlede rådgivningsaktivitet sammenholdt med den årlige bevilling til  

 konsulentordningen.
Et mindre antal af de tilskudsberettigede foreninger  

 fortsætter med den tilskudsramme, de havde i 1996.
 Ordningen er udvidet med tre rådgivningsområder: Arbejdsmiljø,  

 efteruddannelse og Helhedsorienteret Driftsledelse.
 Konsulentordningens regelgrundlag er:
 Lov nr. 813 af 21. december 1988 om tilskud til jordbrugets  

 konsulentvirksomhed.
 Lov nr. 296 af 24. april 1996 om ændring af tilskud til jordbrugets  

 konsulentvirksomhed.
 Bekendtgørelse nr. 1100 af 13. december 1996 om tilskud til jordbrugets  

 konsulentvirksomhed.
2. Godkendelse af medarbejdere Medarbejdere som skal yde tilskudsberettiget rådgivning skal godkendes af  

 Strukturdirektoratet.
Ansøgning om godkendelse skal indeholde medarbejderens  

 stamoplysninger, dvs. cpr.nr., navn, ansættelsesdato, dato for afslutning af  

 uddannelse, uddannelse og rådgivningsområde.
Strukturdirektoratet vil godkende en medarbejder, hvis vedkommende Medarbejdere med en af de i bilag 1 angivne uddannelser kan umiddelbart  

 godkendes til at yde kvalificeret rådgivning efter pkt. 1 og 2. Hvis  

 medarbejderen ikke har en uddannelse nævnt i bilag 1, vil  

 Strukturdirektoratet foretage en konkret bedømmelse af medarbejderens  

 kvalifikationer.
Strukturdirektoratet vil ved denne bedømmelse lægge vægt på  

 medarbejderens faglige kvalifikationer, praktiske erfaringer og eventuelle  

 efteruddannelse.
Foreningen skal dokumentere medarbejderens uddannelse med indsendelse af  

 en kopi af forsiden af eksamensbevis.
Forhåndsgodkendelser af  

 eksamensprojekter og lignende bliver ikke accepteret som dokumentation for  

 uddannelsens afslutning.
 Teknisk og administrativt personale, herunder volontører, kan kun  

 godkendes, hvis den faglige afdeling, hvor de er ansat, er ledet af en  

 medarbejder godkendt til at udøve kvalificeret rådgivning efter pkt. 1 eller  

 2.
 Ved godkendelsen af teknisk og administrativt personale skal foreningen  

 indsende uddannelsesbevis med henblik på medarbejderens placering med hensyn  

 til tilskudsgrundlaget, jf. afsnit 3.4.1.
 Teknisk og administrativt personale samt jordbrugsteknikere med en  

 uddannelse af under 2 års varighed kan ikke godkendes til at yde eller  

 medvirke ved rådgivning inden for rådgivningsområderne Erhverv og Samfund,  

 jf. afsnit 3.2.6 eller Helhedsorienteret Driftsledelse, jf. afsnit 3.2.9.
Medarbejdere, der er godkendt af Strukturdirektoratet, må i forbindelse  

 med udførelsen af den tilskudsberettigede rådgivning ikke have økonomiske  

 interesser, som er uforenelige med udøvelsen af uvildig rådgivning.
Det  

 betyder, at medarbejderen i forbindelse med rådgivningen ikke må tage andre  

 hensyn end de rent faglige, herunder ikke betinge sig anvendelsen af bestemte  

 handelsforbindelser.
Medarbejderen må i øvrigt ikke have anden beskæftigelse, som kan medføre  

 tvivl om rådgiverens uvildighed.
Medarbejderen må således ikke have  

 sidebeskæftigelse i en virksomhed, som fagligt set overlapper  

 konsulentvirksomheden.
Det er i øvrigt en betingelse, at medarbejderen skal være ansat i den  

 tilskudsberettigede forening for mindst en måned, for at foreningen kan opnå  

 tilskud til den rådgivning, medarbejderen udfører.
Medarbejderen skal  

 endvidere have en arbejdstid, der som minimum udgør halvdelen af normal  

 arbejdstid.
I forbindelse med ansøgning om godkendelse indsendes stamoplysningsskema,  

 jf. bilag 2. Stamoplysningsskemaet har færre felter end det, som er angivet i  

 Brugervejledning af juni 1994. Anvisningerne om udfyldelse af uddannelse og  

 fagområde er dog stadig gældende.
Brugervejledningens kodefortegnelse for  

 fagområder under afsnit 3.3, s. 23 suppleres med følgende nye fagområder:
 Stamoplysningsskemaet erstatter samtidig det særlige skema for fratrædelse  

 af medarbejdere.
3. Tilskudsberettiget rådgivning Der kan alene ydes tilskud til erhvervsrettet rådgivning.
Det betyder, at  

 rådgivningen skal vedrøre den erhvervsmæssige produktion på  

 jordbrugsbedrifter, eller forhold som er af betydning for varetagelsen af en  

 erhvervsmæssig produktion af jordbrugsprodukter.
Den tilskudsberettigede konsulentvirksomhed omfatter individuel og  

 kollektiv rådgivning af jordbrugere.
Til den kollektive rådgivning hører  

 undervisning, arbejde med udstillinger og demonstrationer, udgivelse af  

 faglige artikler i tidsskrifter eller tilsvarende, der har en naturlig  

 tilknytning til rådgivningsarbejdet.
Det følger heraf, at undervisning på  

 jordbrugskurser og arbejde i ERFA-grupper for jordbrugere er  

 tilskudsberettiget.
Undervisning for LOK og elevoplæring er ikke  

 tilskudsberettiget.
 Mødevirksomhed, forsøg og afprøvninger er tilskudsberettiget, hvis denne  

 virksomhed er forbundet med rådgivningen af jordbrugere og i øvrigt er  

 omfattet af de tilskudsberettigede rådgivningsområder, jf. afsnit 3.1.
Bistand ved udarbejdelse af ansøgninger til det offentlige om støtte til  

 jordbrugsdrift er tilskudsberettiget.
Derimod er udarbejdelsen af ansøgninger  

 ikke tilskudsberettiget.
 Tid anvendt til forberedelse og kørsel i forbindelse med  

 tilskudsberettiget rådgivning er tilskudsberettiget.
3.1 Ikke tilskudsberettigede opgaver Opgaver som henhører under almindelig advokatvirksomhed er ikke  

 tilskudsberettiget.
Hertil hører opgaver, som traditionelt har været udført  

 af advokater f.eks. udarbejdelse af købsaftaler, skøder, ægtepagter og  

 testamenter.
Udarbejdelse af låneansøgninger, opstilling af budgetter, skatte- og  

 driftsregnskaber, andre finansielle beregninger og lignende regnskabs- og  

 revisorvirksomhed er ikke tilskudsberettiget.
Herunder hører også  

 forberedelse og fremskaffelse af oplysninger, der er nødvendige for  

 varetagelse af sådanne opgaver.
Udførelsen af syn og skøn er ikke tilskudsberettiget, hvis det sker efter  

 anmodning fra domstole, forsikringsselskaber el. lign.
Syn og skøn foretaget  

 for medlemmer med henblik på rådgivning om konfliktløsninger og udbedring af  

 skader er dog tilskudsberettiget.
 Telefonomstilling, kontingentopkrævning, fakturering, debitoropfølgning,  

 bogholderi, foreningsarbejde, herunder medlemspleje, erhvervspolitisk  

 arbejde, samfundskontakt og tilsvarende er ikke tilskudsberettiget.  

 Administrationen af konsulenttilskuddet er heller ikke tilskudsberettiget.
3.2 Rådgivningsområder Der bliver ydet tilskud til rådgivning, som er omfattet af følgende  

 beskrivelser af tilskudsberettigede rådgivningsområder, og som ikke er  

 omfattet af de generelle ikke tilskudsberettigede opgaver nævnt i afsnit 3.1.
3.2.1 Planteavl Planteavlsrådgivning omfatter rådgivning om erhvervsmæssig økologisk og  

 konventionel planteproduktion, herunder inden for gartneri- og  

 specialafgrøder.
Planteavlsrådgivning omfatter følgende områder:
Mark- og sædskifteplanlægning, herunder rådgivning om sorter, stammer og afgrødevalg.
 Gødningsanvendelse, herunder udarbejdelse af gødningsplaner.
 Planteværn.
 Dyrkningsvejledning.
 Høst og opbevaring af afgrøder.
 Miljøforhold.
 Forsøgsarbejde.
 Bistand ved arealopmåling og korttegning.
 Grundforbedring.
 Følgende opgaver er ikke tilskudsberettiget:
 Havebrugsrådgivning.
Formidling og salg af såsæd, gødning, pesticider, slam og lignende.
Projekteringsarbejde, dvs. udarbejdelse af fuldstændige hovedtegninger og detailtegninger ved grundforbedringsarbejder.
Udarbejdelse af leveranceaftaler, arbejds- og tidsplaner i forbindelse med grundforbedringsarbejder.
3.2.2 Husdyrbrug Husdyrbrug omfatter erhvervsmæssig kvæg-, svine-, fjerkræ-, pelsdyr-,  

 heste-, fåre-, hjorte-, og kaninproduktion samt biavl mv.  

 Husdyrbrugsrådgivning til såvel økologisk som konventionel produktion  

 omfatter følgende områder:
 Produktionssystemer samt produktionstilrettelæggelse og -kontrol.
 Fodringsrådgivning.
 Rådgivning om avl og reproduktion.
 Rådgivning om miljø, sundhed, sygdomsforebyggelse og dyrevelfærd.
 Den tilskudsberettigede rådgivning omfatter ikke ydelseskontrol.
3.2.3 Landøkonomisk ungdomsarbejde og efteruddannelse Landøkonomisk ungdomsarbejde og efteruddannelse omfatter rådgivning om  

 uddannelse, ansættelses- og arbejdsvilkår i relation til jordbrugsvirksomhed.  

 Rådgivningen omfatter følgende områder:
Uddannelsestilrettelægning og -vejledning på alle niveauer (landmandsuddannelse - efter/videreuddannelse).
Udvikling og gennemførelse af uddannelsesarbejde for børn og unge, herunder 4H-arbejde.
Ansættelses- og arbejdsvilkår, samt de økonomiske muligheder ved jordbrugsmæssig beskæftigelse.
3.2.4 Jordbrugsteknik Jordbrugsteknik omfatter rådgivning om maskiner, redskaber, fodringsanlæg,  

 vandings- og klimaanlæg og lignende.
Rådgivningen omfatter følgende områder:
 Anskaffelse og vedligeholdelse af maskiner og redskaber.
 Udførelse af maskinafprøvning og -demonstrationer.
Anskaffelse og vedligeholdelse af fodringsanlæg, klimaanlæg, staldinventar m.v.
Optimal anvendelse af maskiner og andre tekniske eller elektroniske hjælpemidler ud fra miljø-, energi- og økonomiske hensyn.
Den tilskudsberettigede rådgivning omfatter ikke kommerciel maskinformidling.
3.2.5 Jordbrugsbyggeri Der ydes tilskud til rådgivning vedrørende jordbrugsbyggeri, energistyring  

 og lignende.
Rådgivningen omfatter:
 Udarbejdelse af skitser over bygningernes indbyrdes placering.
 Udarbejdelse af skitser med grundplaner og snit i bygninger.
Beregning og skitsering af isolation, rådgivning vedrørende valg af isoleringsmateriale, beregning af ventilation og behov for opvarmning.
 Valg af type og placering af byggetekniske anlæg.
Videregivelse af standardtegninger, standardtabeller, standardbeskrivelser m.v. af bygningskonstruktioner og bygningsinstallationer.
Deltagelse som jordbrugerens rådgiver i forhandlinger med håndværkere og projekteringsvirksomheder.
 Følgende opgaver er ikke tilskudsberettiget:
Projekteringsarbejde, dvs. udarbejdelse af fuldstændige hovedtegninger, detailtegninger, kloakeringsplaner og lignende for påtænkt byggeri.
 Beregning for bærende konstruktioner.
 Udarbejdelse af leveranceoversigter, arbejds- og tidsplaner.
 Tilsyn med byggeri og anlægsvirksomhed.
3.2.6 Erhverv og Samfund Rådgivning om jordbrugerens muligheder for at forbedre sin erhvervsmæssige  

 stilling og sociale vilkår, herunder uddannelse, etablering, ophør, og evt.  

 valg af anden beskæftigelse, samt offentlige støttemuligheder i den  

 forbindelse.
Rådgivningen vedrører:
Familiens ønsker/behov for jordbrugsmæssig uddannelse/efter uddannelse.
Familiens muligheder ved etablering i jordbruget, herunder specielt de arbejdsmæssige, familiemæssige og sociale forhold.
Familiens muligheder ved aftrapning af produktionen eller ophør, herunder specielt mulighederne for at modtage pensions- eller arbejdsmarkedsydelser eller mulighederne for omskoling, beskæftigelse eller revalidering til andre erhverv.
Familiens muligheder for at fortsætte inden for jordbrugs- erhvervet set i forhold til mulighederne for at påbegynde et andet erhverv eller evt. kombinere jordbrug med andet erhverv.
Familieretslige forhold i relation til jordbrugsbedriften i forbindelse med etablering, ekspansion og afvikling af bedriften, samt ved indgåelse af ægteskab, skilsmisse, dødsfald m.v.
 Rådgivningsområdet omfatter kun rådgivning ydet af medarbejdere, der har  

 afsluttet en uddannelse fra et universitet eller anden højere  

 uddannelsesinstitution, eller mindst har en 2-årig jordbrugsteknisk  

 uddannelse.
3.2.7 Arbejdsmiljø Rådgivning om jordbrugerens muligheder for at sikre et optimalt  

 arbejdsmiljø på bedriften og formidling af oplysninger om gældende regler for  

 arbejdsmiljøet.
3.2.8 Landboturisme Rådgivning om lovgivning, tilskudsmuligheder og markedsføring af  

 bondegårdsferier og anden fremvisning af bedriftens jordbrugsmæssige  

 produktion.
3.2.9 Helhedsorienteret Driftsledelse Rådgivning om biologisk, teknisk, økonomisk og psykologisk styring og  

 ledelse af jordbrugsbedriften på baggrund af besøg på bedriften, samtale med  

 driftslederen og gennemgang af foreliggende materiale om bedriften, herunder  

 regnskaber, budgetter, omstillingsplaner, efteruddannelsesplaner mv.
Helhedsorienteret Driftsledelse tager sigte på en overordnet vurdering af  

 jordbrugsbedriften med henblik på en eventuel udvikling eller omstilling af  

 bedriftens produktion.
Der er tale om rådgivning, der skal hjælpe  

 jordbrugeren med tilrettelæggelse af sin virksomhed på mellemlangt eller  

 langt sigt.
 Rådgivningsaktiviteten udgår fra et tværfagligt rådgivningsmiljø, og  

 involverer de generelle rådgivningsområder.
 Rådgivningen omfatter:
 Bedriftstilpasninger med henblik på miljø- og ressourcestyring.
 Kapacitetsudnyttelse på den enkelte bedrift.
 Omstilling af produktion og bedrift.
 Opstart af driftsfællesskaber.
Uddannelse, efteruddannelse, herunder igangsætning af ERFA-grupper.
 Helhedsorienteret Driftsledelse vedrører alene opgaver, der kan medvirke  

 til at optimere bedriftens produktion.
 Den tilskudsberettigede rådgivning omfatter ikke:
 Rådgivning vedrørende gælds- og formuepleje.
 Udarbejdelse af ansøgninger om YJ-lån og forbedringsstøtte.
 Rådgivningsområdet omfatter kun rådgivning ydet af medarbejdere, der har  

 afsluttet en uddannelse fra et universitet eller anden højere  

 uddannelsesinstitution, eller mindst har en 2-årig jordbrugsteknisk  

 uddannelse.
3.3 Særlige målgrupper Særligt prioriterede målgrupper af jordbrugere kan ydes rådgivning med et  

 fast forhøjet tilskud.
Rådgivningen til de særlige målgrupper omfatter de  

 tilskudsberettigede rådgivningsområder, med mindre andet er nævnt i det  

 følgende.
 Det er en forudsætning for modtagelse af forhøjet tilskud til rådgivning  

 af særlige jordbrugere, at fakturering sker efter foreningens almindelige  

 forretningsbetingelser.
3.3.1 Ø-boende jordbrugere Ø-boende jordbrugere er berettiget til at modtage rådgivning ydet med et  

 tilskud på 70 procent af de tilskudsberettigede udgifter.
 Målgruppen omfatter alle jordbrugere, der er bosat på ikke landfaste øer -  

 med undtagelse af Bornholm.
 Medarbejderen skal ikke selv være bosat på en ø for at kunne udøve  

 rådgivning med forhøjet tilskud.
 Der bliver ydet forhøjet tilskud til al rådgivning, som kræver  

 medarbejderens tilstedeværelse på øen eller jordbrugerens besøg på  

 rådgivningscenteret.
3.3.2 Nyetablerede jordbrugere Jordbrugere, der påtænker at etablere sig eller som er i færd med at  

 etablere sig for første gang, er berettiget til rådgivning ydet med et  

 tilskud på 70 procent af de tilskudsberettigede udgifter.
 Målgruppen omfatter jordbrugere, som har overtaget eller overvejer at købe  

 eller forpagte en bedrift, der kræver en egen arbejdsindsats på mindst 900  

 arbejdstimer pr. år.
Målgruppen omfatter ikke jordbrugere, som tidligere har drevet selvstændig  

 jordbrugsvirksomhed.
Ved selvstændig jordbrugsvirksomhed forstås  

 beskæftigelse på en bedrift, som jordbrugeren ejer, forpagter eller bestyrer  

 på sådanne vilkår, at forholdet kan sidestilles med forpagtning.
 Assistance på forældres landbrugsejendom eller drift af et beskedent  

 hobbybrug uden kommerciel interesse, anses ikke som tidligere selvstændig  

 jordbrugsvirksomhed.
Målgruppen for det forhøjede tilskud til nyetablerede er alene fysiske  

 personer.
Således vil hver enkelt deltager i et I/S være berettiget til  

 rådgivning med forhøjet tilskudssats.
 En juridisk person, f.eks. et a/s eller aps, er ikke berettiget til  

 rådgivning med forhøjet tilskud, uanset om nogle af deltagerne i ejerkredsen  

 eller ledelsen opfylder de personlige betingelser for tilskuddet.
 En jordbruger/potentiel jordbruger kan maksimalt ydes rådgivning med  

 forhøjet tilskud til nyetablerede jordbrugere i en sammenhængende periode på  

 2 år.
Rådgivningen kan begynde på et hvilket som helst tidspunkt før  

 jordbrugerens etablering.
Det forudsættes, at rådgivning vedrører en konkret  

 ejendom.
Rådgivning før etablering kan alene omfatte emner i relation til  

 etableringen.
Rådgivning af nyetablerede jordbrugere med forhøjet tilskud kan ske indtil  

 2 år efter etableringen.
Etableringsdatoen er datoen for underskrift af  

 købsaftale, forpagtningskontrakt eller lignende.
En jordbruger kan kun en  

 gang påbegynde en 2-årig rådgivningsperiode med forhøjet tilskud til  

 nyetablerede jordbrugere.
 Den 2-årige rådgivningsperiode vil naturligt ligge omkring  

 etableringstidspunktet.
3.3.3 Omlægning til økologisk produktion Jordbrugere, som påtænker at omlægge bedriften eller som er i færd med at  

 omlægge bedriften til økologisk produktion, er berettiget til at modtage  

 rådgivning ydet med et tilskud på 90 procent af de tilskudsberettigede  

 udgifter.
Målgruppen omfatter både fysiske og juridiske personer.
Det betyder, at  

 ejere, driftsledere og andre ledere af en bedrift under omlægning, kan  

 modtage rådgivning med forhøjet tilskud.
 Målgruppen kan modtage rådgivning i to perioder af hver højst et års  

 varighed.
Den første periode vedrører før-omlægningsrådgivning.
Det vil sige, at der  

 i denne periode kan ydes forhøjet tilskud til rådgivning, som har til formål  

 at planlægge og forberede bedriftens omlægning til økologisk produktion.  

 Perioden kan tidligst begynde den 1. januar året før det år, hvor  

 jordbrugeren planlægger at blive autoriseret.
En jordbruger kan kun begynde  

 perioden en gang Den anden periode vedrører omlægningsrådgivning.
Perioden starter tidligst  

 ved begyndelsen af det år, hvor jordbrugeren forventes at modtage sin  

 autorisation.
En jordbruger kan kun begynde perioden en gang.
3.3.4 Projekter Særlige rådgivningsaktiviteter omfatter udover rådgivning til ovennævnte  

 målgrupper også projekter, der har til formål at fremme eller forbedre  

 rådgivningen på et særligt område, eller til en særlig målgruppe.
 Strukturdirektoratet foretager løbende behandling af projektansøgninger.
3.4 Tilskudsgrundlag Tilskuddet beregnes på grundlag af foreningernes udgifter til løn, pension  

 og efteruddannelse.
3.4.1 Løn og pension Udgifter til løn og pensionsbidrag opgøres på grundlag af den overenskomst  

 med staten, som den pågældende medarbejder kan henføres til.
Den relevante  

 overenskomst bestemmes ud fra medarbejderens uddannelse, som indberettes med  

 medarbejderens stamoplysninger.
Pensionsbidraget udgør arbejdsgiverens pensionsandel, dog maksimalt 12,75  

 pct.
Der bliver ikke ydet tilskud til kapitalpension.
 Der bliver ikke ydet tilskud til teknisk og administrativt personales  

 pension.
 Tilskudsgrundlaget stiger i takt med medarbejderens anciennitet.  

 Ancienniteten beregnes fra tidspunktet, hvor medarbejderen afsluttede sin  

 uddannelse.
 Med hensyn til medarbejderens indplacering på overenskomstskalaen henvises  

 til Brugervejledning af juni 1994.
3.4.2 Tilskudsberettiget efteruddannelse Der kan ydes tilskud til medarbejderens efteruddannelse og ajourføring af  

 viden inden for de tilskudsberettigede rådgivningsområder.
 Ved efteruddannelse forstås deltagelse i jordbrugsfaglige kurser, der har  

 til formål at vedligeholde og ajourføre den viden, medarbejderen har opnået  

 gennem sin faglige uddannelse, og som er nødvendig for fortsat at kunne yde  

 kvalificeret rådgivning til jordbrugere.
Foreningerne afgør selv, hvilke efteruddannelseskurser medarbejderen kan  

 deltage i.
Strukturdirektoratet skal ikke forhåndsgodkende kurser.
Tilskudsgrundlaget for efteruddannelse er den afholdte kursusafgift.  

 Tilskudsgrundlaget kan maksimalt udgøre 5.600 kr. pr. medarbejder pr. år.
For  

 medarbejdere, som ikke er fuldt beskæftiget med tilskudsberettiget  

 rådgivning, udgør det maksimale tilskudsgrundlag den forholdsmæssige del.
4. Aktivitetsregistrering Konsulenttilskuddet bliver beregnet ud fra den arbejdstid medarbejderen  

 anvender på tilskudsberettiget rådgivning.
Foreningerne skal derfor normalt  

 foretage en tidsregistrering for hver enkelt medarbejder.
Herfra kan undtages medarbejdere, som udelukkende udfører  

 tilskudsberettiget rådgivning inden for et enkelt rådgivningsområde, og  

 medarbejdere som udfører rådgivning med forhøjet tilskud, men hvor foreningen  

 ikke ønsker at modtage det forhøjede tilskud.
Denne undtagelse omfatter  

 tidsmæssig registrering af rådgivningsaktiviteten, men har medarbejderen  

 været beskæftiget med ikke-tilskudsberettiget arbejde, skal foreningen  

 registrere dette i overensstemmelse med bestemmelserne i Brugervejledning af  

 juni 1994, afsnit 3.3 side 25.
Tidsregistreringen skal for øvrige medarbejdere som minimum oplyse  

 tidsforbruget på rådgivning af samtlige målgrupper.
Har medarbejderne været  

 beskæftiget med flere rådgivningsområder, skal foreningen ligeledes  

 registrere tidsforbruget anvendt inden for rådgivningsområderne Erhverv og  

 Samfund, Helhedsorienteret Driftsledelse og Arbejdsmiljø, samt medarbejderens  

 øvrige rådgivningsområder.
Herudover skal foreningen registrere antal  

 sygedage og barselsorlovsdage.
 Foreningen tilrettelægger selv, evt. i samarbejde med sin revisor, hvordan  

 aktivitetsregistreringen foretages, men skal ved et eventuelt kontrolbesøg  

 kunne dokumentere den enkelte medarbejders arbejdstid på de forskellige  

 områder af betydning for tilskudsberegningen.
5. Ansøgning, indberetning af aktivitetsoplysninger og  

 udbetaling af tilskud 5.1 Ansøgningsfrister Konsulenttilskudsåret går fra 1. oktober til 30. september.
Foreninger der  

 ønsker at modtage tilskud i det efterfølgende tilskudsår skal i forbindelse  

 med indberetningen af aktivitetsoplysningerne for juli kvartal tilkendegive  

 dette overfor Strukturdirektoratet.
 Strukturdirektoratet vil, når bevillingen for det efterfølgende  

 konsulentår er kendt, tildele rammer til de foreninger, der ikke er omfattet  

 af den aktivitetsstyrede tilskudsberegning.
5.2 Indberetning af aktivitetsoplysninger De tilskudsberettigede foreninger skal hvert kvartal indsende  

 indberetninger med oplysninger om det foregående kvartals  

 rådgivningsaktivitet.
Disse oplysninger vil danne grundlag for beregningen af  

 a conto tilskuddet i efterfølgende kvartal.
Indberetningen skal foretages på et skema, som bliver tilsendt alle  

 tilskudsberettigede foreninger ved afslutningen af det kvartal, som der skal  

 indberettes for.
Denne indberetning skal tilbagesendes til  

 Strukturdirektoratet senest den 10. januar, april, juli og oktober.
 Foreningerne vil i løbet af 1997 få mulighed for elektronisk indberetning.  

 Indberetningen skal da være foretaget senest den 13. i kvartalsmåneden.
Indberetningen af aktivitetsoplysninger er samtidig foreningens ansøgning  

 om acontoudbetaling af konsulenttilskuddet.
Det betyder, at hvis  

 indberetningen ikke er indsendt rettidigt, vil foreningen ikke modtage næste  

 acontoudbetaling.
5.2.1 Indberetningsskemaets udfyldelse For medarbejdere undtaget fra tidsregistreringen, jf. afsnit 4, kan  

 foreningen indberette på det fra LEC udsendte kvartalsindberetningsskema.  

 Indberetningen foretages i henhold til Brugervejledningen fra juni 1994.  

 Ændringer af deltids-procent og ikke-tilskudsberettiget arbejde kan fremover  

 kun ske på denne måde.
 Indberetning for øvrige medarbejdere skal ske på et skema svarende til det  

 angivet i bilag 3.
Strukturdirektoratet beregner det lønmæssige tilskudsgrundlag ud fra  

 medarbejderens stamoplysninger.
Foreningen behøver derfor ikke i forbindelse  

 med kvartalsindberetningen at give lønoplysninger.
I de tilfælde hvor lønnen  

 har været mindre end det lønmæssige tilskudsgrundlag, skal foreningen  

 forbindelse med konsulentårets sidste indberetning skal foreningen dog oplyse  

 den faktisk udbetalte løn til medarbejderen.
Hvis foreningen i en periode udbetaler løn til en medarbejder på dagpenge  

 eller lignende offentlige ydelser skal beløbet angives i feltet  

 »Offentlige bidrag«.
Andre offentlige ydelser til en medarbejders  

 arbejde skal, med undtagelse af midler fra promille- og  

 produktionsafgiftsfondene, også angives i dette felt.
 Hvis medarbejderen har været syg eller på orlov med løn, skal antallet af  

 disse dage fremgå af feltet »Sygedage«.
I de fire kolonner med overskriften »Målgruppe« skal foreningen  

 anføre, hvor meget tid medarbejderen har anvendt på de forskellige  

 målgrupper.
I kolonnen »Øvrige jordbrugere« angives  

 tilskudsberettiget rådgivning til almindelige jordbrugere uden forhøjet  

 tilskud samt tid anvendt på medarbejderens efteruddannelse.
Der må kun indberettes den faktiske arbejdstid medgået til  

 rådgivningsaktiviteter.
Ikke tilskudsberettiget arbejde, sygdom m.v. må ikke  

 være indeholdt i disse oplysninger.
 I de fire kolonner med overskriften »Rådgivningsområde« skal  

 foreningen anføre, hvor meget tid, der har været anvendt inden for de anførte  

 rådgivningsområder.
 Foreningen skal for hver medarbejder udfylde alle de relevante kolonner.  

 Har medarbejderen ikke arbejdet med særlige målgrupper eller de nye  

 rådgivningsområder, skal foreningen altid udfylde de to kolonner med  

 »Øvrige jordbrugere« og »Anden rådgivning«.
 For hver medarbejder skal summen af den anførte aktivitet for målgrupper  

 svare til summen af aktiviteten for rådgivningsområder.
5.3 Tilskuddets beregning I det følgende afsnit beskrives de mere tekniske detaljer omkring  

 tilskudsberegningen.
5.3.1 Tilskudsprocenter Foreningens tilskud beregnes efter to forskellige tilskudsprocenter.
 1. En fast procent af foreningens tilskudsberettigede  

 udgifter til særlige målgrupper, jf. afsnit 3.3.
2. En procent af foreningens udgifter til rådgivning,  

 som ikke er omfattet af forhøjet tilskud.
Denne tilskudsprocent bliver  

 beregnet ud fra bevillingens størrelse med fradrag af tilskud udbetalt efter  

 pkt. 1, og samtlige tilskudsberettigede foreningers udgifter til generel  

 rådgivning i det pågældende konsulentår.
Den endelige tilskudsprocent kan først beregnes efter konsulentårets  

 afslutning.
Denne tilskudsprocent vil aldrig kunne overstige 50.
5.3.2 Beregning af tilskuddet På årsbasis bliver foreningens tilskud beregnet på grundlag af  

 medarbejdernes løn, arbejdstid på en tilskudsberettiget aktivitet og  

 tilskudssatsen for den pågældende aktivitet.
Beregningen er Timer er tiden anvendt på tilskudsberettiget rådgivning af de forskellige  

 målgrupper.
 Årets arbejdstimer svarer til den årlige arbejdstimenorm efter 5 ugers  

 ferie er fratrukket og udgør det maksimale antal arbejdstimer, som der vil  

 blive udbetalt tilskud til pr. medarbejder pr. år.
 Årets arbejdstimer udgør indtil videre 1739 arbejdstimer pr. år.
 Syge- eller barselsorlovsdage bliver omregnet til timer.  

 Omregningsfaktoren er 7,4, hvilket svarer til en normal arbejdsdag på 7 timer  

 og 24 minutter.
For medarbejdere undtaget for tidsregistrering, jf. afsnit 4, gælder, at  

 de hele året har arbejdet med tilskudsberettiget arbejde.
Tilskuddet beregnes  

 derfor ved at multiplicere medarbejderens tilskudsberettigede årsløn med  

 tilskudsprocenten.
For disse medarbejdere vil tilskudsprocenten altid være  

 den under afsnit 5.3.1.2 omtalte.
 Tilskuddet til medarbejderens efteruddannelse beregnes ud fra  

 kursusafgiften af tilskudsprocenten omtalt under afsnit 5.3.1.2.
5.3.3 Et eksempel En medarbejder har i løbet af året brugt 40 timer på nyetablerede  

 jordbrugere, været syg i 7 dage og har været beskæftiget resten af tiden med  

 rådgivning af jordbrugere i øvrigt, dvs. 1647,2 timer.
 Medarbejderen har haft en årsløn (inkl. pension) på 240.000 kr.  

 Tilskudsprocenten til rådgivning af nyetablerede er 70 pct. og til  

 jordbrugere i øvrigt er procenten eksempelvis blevet beregnet til 37,5 pct.
 Tilskuddet til den pågældende medarbejder bliver herefter:
 Tilskud til kursusafgift er ikke medtaget i denne beregning.
Tilsvarende beregning vil blive foretaget for samtlige medarbejdere, som  

 herefter vil blive opsummeret på foreningsniveau 5.4 Udbetaling af tilskud Tilskuddet udbetales a conto månedligt bagud.
For oktober kvartal, der er  

 4. kvartal i finansåret, vil acontotilskuddet blive udbetalt i begyndelsen af  

 januar i det efterfølgende år.
 Tilskuddet vil blive udbetalt a conto omkring den 5. i den efterfølgende  

 måned.
5.5 Årsafregning Efter konsulentårets afslutning opgør Strukturdirektoratet på baggrund af  

 kvartalsindberetningerne det endelige tilskud for hver enkelt forening.
 Ved årsafregningen bliver acontoudbetalingerne sammenholdt med det  

 konsulenttilskud, som foreningen er berettiget til på grundlag af årets  

 aktiviteter.
 Konstaterer Strukturdirektoratet i forbindelse med årsafregningen, at  

 foreningen har fået for meget udbetalt a conto, skal det overskydende beløb  

 tilbagebetales til Strukturdirektoratet.
5.6 Tilpasningskoefficient For at lette overgangen til den aktivitetsstyrede tilskudsberegning er den  

 enkelte forening sikret, at hvert års tilskud ikke falder med mere end 10  

 procent af det foregående konsulentårs tilskud.
Dette forudsætter dog, at  

 tilskuddet til almindelig rådgivning derved ikke kommer til at overstige den  

 maksimale tilskudssats på 50 procent.
 Tilpasningskoefficienten forventes kun at gælde i en kort  

 overgangsperiode.
6. Kontrol og tilbagebetaling af tilskud Foreningerne er forpligtet til at følge de af Strukturdirektoratet  

 fastsatte regler for regnskabsføring og revision.
 Kopi af revisionsprotokollat og det af revisor påtegnede årsregnskab skal  

 indsendes til Strukturdirektoratet senest den 30. juni i det efterfølgende  

 år.
 Hvis regnskabet og protokollatet ikke er indsendt rettidigt, stopper  

 Strukturdirektoratet udbetalingen af tilskuddet.
 Strukturdirektoratet gennemgår foreningernes regnskaber og protokollater  

 med henblik på at konstatere om tilskuddet er blevet retmæssigt udbetalt.
 De tilskudsberettigede foreninger er herudover forpligtet til efter  

 anmodning at give Strukturdirektoratet alle oplysninger, dokumenter m.v.,  

 herunder aktivitetsregistreringer, der er nødvendige for belysning og kontrol  

 af den tilskudsberettigede konsulentvirksomhed.
 Strukturdirektoratet vil også kunne aflægge foreninger besøg med henblik  

 på at kontrollere aktivitetsregistreringen.
6.1 Tilskuddets bortfald og tilbagebetaling Godkendelse bortfalder og udbetalte tilskud skal tilbagebetales helt eller  

 delvist, hvis foreningen har givet urigtige eller vildledende oplysninger af betydning for sagens oplysning.
foreningen ikke indberetter sine aktivitetsoplysninger eller undlader at meddele de fornødne oplysninger til kontrol af den tilskudsberettigede konsulentvirksomhed, vilkårene for ydelse af tilskuddet ikke opfyldes, eller forudsætningerne for tilskuddet i øvrigt, efter Strukturdirektoratets skøn, er væsentligt forrykket.
Tilbagebetalingsreglerne betyder bl.a., at foreningen skal tilbagebetale  

 tilskud, hvis den ikke har afholdt de udgifter, som tilskuddet er beregnet på  

 grundlag af.
Konstaterer Strukturdirektoratet ved gennemgangen af foreningens  

 årsregnskab, at foreningen har fået for meget udbetalt, vil dette blive  

 forlangt tilbagebetalt, også selvom der er blevet foretaget årsafregning.
 Forudsætningerne for tilskuddets udbetaling er forrykket, hvis for  

 eksempel en medarbejder i forbindelse med den tilskudsberettigede rådgivning,  

 forsøger at sælge produkter eller husdyr fra en bestemt producent.
 Den tilskudsberettigede forening har pligt til at meddele  

 Strukturdirektoratet forhold, der kan medføre bortfald af tilskud.
7. Godkendelse af tilskudsberettigede foreninger Foreninger, der ønsker at modtage tilskud til konsulentvirksomhed, skal  

 indgive ansøgning om godkendelse til Strukturdirektoratet.
Der findes intet  

 særskilt ansøgningsskema til dette formål.
Strukturdirektoratet vil ved behandlingen af ansøgningen især lægge vægt  

 på foreningens medlemsgrundlag, økonomiske muligheder for at gennemføre rådgivningsaktiviteterne og muligheder for at samarbejde med andre relevante organisationer og foreninger om rådgivningsarbejdet.
Hvis en forening splittes op, kan kun en af de nye foreninger overtage den  

 oprindelige forenings godkendelse.
Hvis de nye foreninger ikke kan opnå  

 enighed om, hvem der overtager godkendelsen, skal der indsendes ny ansøgning  

 om godkendelse for alle foreninger omfattet af den tidligere godkendelse.
Bilag 1 Uddannelser:
 Cand.agro.
 Cand. farm.
 Cand. hort.
 Cand. jur.
 Cand. mag.
 Cand. med. vet.
 Cand. merc.
 Cand. negot.
 Cand. oecon.
 Cand. oecon. agro.
 Cand. polit.
 Cand. samf.
Cand. scient Cand. scient. pol.
 Cand. silv.
