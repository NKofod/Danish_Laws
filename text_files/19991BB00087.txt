Fremsat den 8. februar 2000 af  

 Brian Mikkelsen (KF), Knud Erik Kirkegaard (KF),  

 Else Winther Andersen (V) og Hanne  

 Severinsen (V) Forslag til folketingsbeslutning om ligestilling af offentlig støtte til  

 skolefritidsordninger i offentlige og private skoler Folketinget pålægger regeringen at  

 fremsætte lovforslag om ligestilling af offentlig støtte til  

 skolefritidsordninger i offentlige og private skoler inden den 1. november  

 2000.
Bemærkninger til forslaget Beslutningsforslaget har til formål at  

 skabe lighed mellem det tilskud, det offentlige yder til  

 skolefritidsordninger i offentlige skoler og skolefritidsordningerne i de  

 frie grundskoler.
Knap 73.000 børn i den skolepligtige alder,  

 svarende til 13 pct., undervises i dag på en privatskole, en  

 såkaldt fri grundskole.
Det er en flot frihedstradition i det danske  

 uddannelsessystem, at den enkelte elev i den undervisningspligtige alder selv  

 har mulighed for at vælge skoleform.
De private skoler er en uvurderlig  

 gevinst for uddannelsessystemet.
Det er sundt for folkeskolen, at den har  

 konkurrence fra private skoler.
De private skoler ansporer folkeskolen til at  

 gøre tingene bedre.
Staten yder tilskud til skolefritidsordninger på  

 private skoler ud fra antal årselever, der er indskrevet i  

 skolefritidsordningen fra skolens børnehaveklasse og 1.-3. klasse.  

 Undervisningsministeren fastsætter regler om beregning af antal  

 årselever.
Tallet var i 1999 19.300. Tilskuddet pr. årselev  

 fastsættes på de årlige finanslove og var i 1999 6.633 kr.  

 Det offentlige tilskud til kommunale fritidsordninger udgjorde i samme  

 periode 18.300 kr. pr. elev.
Tilskuddet til private skolers ordninger er  

 således kun ca. 35 pct. af tilskuddet til kommunale fritidsordninger.  

 Hvis børnene i private skolers skolefritidsordninger skiftede til  

 folkeskolernes skolefritidsordninger, ville det medføre en offentlig  

 merudgift på mere end 200 mio. kr.
Privatskolerne sparer således  

 hvert år kommunerne for mange penge ved at overtage pasningen af en  

 lang række børn.
 Kommunalbestyrelsen i skolekommunen eller elevens  

 bopælskommune kan yde tilskud til driften af skolefritidsordningerne  

 på de private skoler, men kun i omkring 10 af landets 275 kommuner har  

 man valgt at ligestille skolefritidsordningerne i de private og offentlige  

 skoler.
Den forskelsbehandling, der eksisterer i form af  

 divergerende tilskud, påvirker naturligvis normeringen.
I de private  

 skolers SFO ere er der mere end 60 pct. flere børn end i den kommunale  

 fritidsordning.
Desuden betyder forskellen i det økonomiske tilskud,  

 at der er stor forskel i budgettet til indkøb, ture, vedligeholdelse  

 osv.
Skriftlig fremsættelse Brian Mikkelsen (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ligestilling af  

 offentlig støtte til skolefritidsordninger i offentlige og private  

 skoler.
(Beslutningsforslag nr.
B 87).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
