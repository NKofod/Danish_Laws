 Bekendtgørelse om ændring af bekendtgørelse om afvikling af fodboldkampe i 3F Superligaen mv.
§ 1 I bekendtgørelse nr. 1500 af 29. juni 2021 om afvikling af fodboldkampe i 3F Superligaen mv. foretages følgende ændringer:
 1. § 2, stk. 1 og 2, affattes således:
»Den fysiske eller juridiske person, der er ansvarlig for fodboldkampe omfattet af denne bekendtgørelse, jf. § 1, skal sikre, at tilskuerne i det væsentlige sidder ned på faste pladser.
I stadions med separate lokaler, herunder VIP-lounge, Skybox eller lignende, kan tilskuere, som har adgang til disse lokaler, uanset 1. pkt., maksimalt have to pladser.
Stk. 2. Den, der er ansvarlig for fodboldkampe omfattet af denne bekendtgørelse, jf. § 1, skal sikre, at tilskuerne registreres efter § 1 i bekendtgørelse om registrering af oplysninger om tilskuere i forbindelse med afvikling af fodboldkampe i 3F Superligaen mv.« 2. I § 7, stk. 1, nr. 1, ændres »§ 2, stk. 1« til: »§ 2, stk. 1 og 2«.
§ 2 Bekendtgørelsen træder i kraft den 1. august 2021.
