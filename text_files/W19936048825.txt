Varemærket BOSS, ansøgt for desinfektionsmidler, præparater til  

 udryddelse af ukrudt og skadedyr i klasse 5, fundet egnet til at skade det  

 indarbejdede varemærke BOSS' renomme.
Sidstnævnte varemærke dokumenteret  

 indarbejdet i Danmark for toilet- og kosmetiske produkter.
Det ansøgte mærke  

 endvidere fundet forveksleligt med en tidligere registrering af varemærket  

 BOSS for Kl. 3: Kosmetiske præparater til legemspleje til brug for mennesker,  

 præparater til skønhedspleje, parfumerivarer, æteriske olier og toiletsæbe.  

 Ansøgningen blev derfor afslået År 1993, den 26. august afsagde Patentankenævnet (Grønning-Nielsen, Finn Mikkelsen, Warnich-Hansen) følgende  KENDELSE i sagen j.nr.
V 89/91: Klage fra Esbjerg Kemi A/S, Esbjerg, v/advokat H.H.  

 Hertz, København K over Patentdirektoratets afgørelse af 15. november 1991 af  

 varemærke- ansøgning nr.
VA 4321/87 efter indsigelse fra Betrix Cosmetic GmbH  

 & Co., Forbundsrepublikken Tyskland, v/Patentbureauet Hofman-Bang &  

 Boutard A/S.
Den 30. juni 1987 indleverede klageren en ansøgning om registrering af  

 varemærket BOSS (ordmærke) for visse varer i klasse 5, nemlig  

 »desinfektionsmidler, præparater til udryddelse af ukrudt og  

 skadedyr«.
Ansøgningen blev den 5. april 1989 bekendtgjort i Dansk  

 Varemærketidende.
Ved skrivelse af 6. juni 1989 nedlagde Betrix Cosmetic GmbH & Co.,  

 Tyskland, v/Hofman-Bang & Boutard A/S i medfør af varemærkelovens § 20,  

 stk. 2, indsigelse mod registrering af det ansøgte mærke.
Som begrundelse for  

 indsigelsen anførtes: ».....
 Indsigelse nedlægges i medfør af bestemmelsen i § 14 stk. 1 nr. 6, jfr. §  

 6 stk. 1b under henvisning til, at det anmeldte mærke BOSS er forveksleligt  

 med det for vore ovennævnte klienter registrerede varemærke BOSS, VR  

 528-1987, som omfatter klasse 3: »kosmetiske præparater til legemspleje  

 til brug for mennesker, præparater til skønhedspleje, parfumerivarer,  

 æteriske olier og toiletsæbe«.
 For så vidt angår mærkeligheden kan det anføres, at mærkerne er komplet  

 identiske.
For så vidt angår vareartsligheden henviser vi til bestemmelsen i § 6,  

 stk. 1b, idet vore klienters varemærke BOSS er indarbejdet på det danske  

 marked, hvorfor en andens brug af det samme varemærke for andre varer under  

 hensyn til disses særlige karakter åbenbart er egnede til at forringe det  

 indarbejdede mærkes værdi væsentligt. .....' Med skrivelse af 8. august 1989 fra indsigeren indleveredes  

 dokumentationsmateriale, og i skrivelsen anførtes yderligere følgende:  

 ».....
Som Bilag 1 vedlægger vi en fotokopi af en udskrift af varemærkeregisteret  

 for Forbundsrepublikken Tyskland, hvoraf fremgår, at mærket BOSS er  

 registreret for vore klienter d. 13. juli 1984 for klasse 3: »midler til  

 legems- og skønhedspleje af enhver art, parfumerivarer, æteriske olier og  

 toiletsæbe«.
Vi har endvidere i den foreløbige indsigelse henvist til  

 det i Danmark under VR 528-1987 registrerede varemærke BOSS, som omfatter de  

 samme varearter.
 Endvidere kan vi oplyse, at vor klient har forhandlet BOSS- produkter i  

 Danmark siden september 1986, og det samlede engros-salg for perioden  

 september 1986 til juni 1989, herunder det toldfri salg, beløber sig til:
1986 DM 29.000 1987 - 750.000 1988 DM 2.566.000 1989 - 719.000.
 Ser man bort fra det toldfri salg, er bruttodetailomsætningen for vor  

 klients varer som følger:
1987 DM 1.142.000 1988 - 1.928.000 1989 (formentlig betydeligt over) DM 2.000.000.
 Som Bilag 2 vedlægger vi en række kopier af fakturaer, hhv. dateret  

 9.12.1986, 20.08.1987, 13.12.1988, 15.03.1989, hvoraf det fremgår, at vore  

 klienter har faktureret Effectona A/S, Lynge, Danmark, for levering af en  

 række kosmetiske produkter, alle mærket BOSS, hvilket fremgår af de enkelte  

 fakturaer.
 Som Bilag 3 fremsender vi en opstilling over datoer, publikationer og  

 omkostninger for indrykkelse af annoncer i forbindelse med BOSS produkterne.
 Som Bilag 4 vedlægger vi en plan, hvoraf det fremgår, at man i  

 publikationerne Børsen, Alt for Damerne, Dansk Golf, Bil/Motor, og B.T. har  

 planlagt indrykning af annoncer for BOSS produkterne.
 Som Bilag 5 fremsender vi en række eksemplarer af de kartoner, vore  

 klienters produkter er emballeret i.
 Som Bilag 6 vedlægges 3 brochurer for vore klienters produkter, hvoraf det  

 bl.a. fremgår, at mærket BOSS anvendes for en række kosmetiske produkter.
 Såfremt Direktoratet ikke på det foreliggende grundlag finder det  

 dokumenteret, at mærket BOSS er indarbejdet på det danske marked for toilet-  

 og kosmetiske produkter, skal vi bede om en yderligere frist til at indsende  

 nærmere dokumentation herfor, f.eks. i form af erklæringer fra forskellige  

 stormagasiner i København om, at mærket BOSS er indarbejdet for vor klient  

 for de omhandlede produkter.
 På grundlag af ovenstående finder vi, at en brug af mærket BOSS for  

 Esbjerg Kemi for »desinfektionsmidler samt præparater til udryddelse af  

 ukrudt og skadedyr« vil være i stand til væsentligt at forringe det  

 indarbejdede mærkes værdi.
Der er tale om en kraftig risiko for at skade det indarbejdede mærkes  

 renomme ved brug af det identiske varemærke for »desinfektionsmidler og  

 præparater til udryddelse af ukrudt og skadedyr«, jfr. den særlige  

 »rottegiftsregel« i § 6, stk. 2 b, hvorfor vi fortsat må anmode om,  

 at anmeldelsen afslås i medfør af § 14, stk. 1 nr. 6 i varemærkeloven, jfr. §  

 6, stk. 2 b under hensyn til, at der i medfør af den ovennævnte bestemmelse  

 kan foreligge vareartslighed.' Klageren anførte i skrivelse af 25. oktober 1989 følgende:
»Vi mener ikke, at indsigeren har dokumenteret, at BOSS er  

 indarbejdet som varemærke i Danmark.
Specielt må vi bemærke, at en planlagt  

 annoncekampagne ikke er noget bevis herfor.
Derimod må det erkendes, at  

 varemærket har været brugt i et vist mindre omfang.
Rent bortset fra at indsigeren ikke har indarbejdet sit mærke, mener vi  

 ikke, at § 6 stk. 2 b er anvendelig.
Der er ikke nogen form for  

 vareartslighed og salgskanalerne er helt forskellige.
Vi skal gøre opmærksom på, at Esbjerg Kemi A/S siden 1937 har haft  

 varemærket BOSS indregistreret i klasse 5 for tørvaskepulver til kreaturer og  

 andre rengøringsmidler til dyr (reg.nr. 864/1937) og har anmeldt varemærket  

 til et produkt af denne art.
Dette produkt er et desinfektionsmiddel, idet  

 det anvendes mod lus og lopper på køer.
Den nu ønskede udvidelse kan ikke  

 have særlig betydning for indsigeren.
(Fra 1937 til 1987 ejedes varemærket af FDB, der drev den fabrik, der nu  

 er udskilt som Esbjerg Kemi A/S og varemærket indehavedes derfor i den  

 periode af FDB.)» Indsigeren anførte i skrivelse af 8. december 1989 følgende:
 »Vi finder afgjort, at vi på vor klients vegne har dokumenteret, at  

 varemærket BOSS er indarbejdet som varemærke i Danmark for kosmetiske  

 produkter i klasse 3. Skulle Direktoratet ud over det allerede indsendte  

 materiale ønske yderligere dokumentation for denne brug og indarbejdelse, kan  

 vi formentlig fra stormagasinerne Magasin og Illum i København fremskaffe  

 erklæringer om, at varemærket har været markedsført i et betydeligt omfang og  

 at det er velkendt her i landet.
 Iøvrigt fastholder vi den nedlagte indsigelse om, at det anmeldte mærke  

 BOSS er forveksleligt med det for vor klient registrerede varemærke BOSS og  

 at indsigelsen bør tages til følge i medfør af bestemmelsen i § 14 stk. 1 nr.  

 6 i Varemærkeloven, jvf. § 6 stk. 2b, idet vi allerede på nuværende tidspunkt  

 finder at have indsendt bevisligheder og dokumentation for både det anmeldte  

 mærkes indarbejdelse og at vi herudover har dokumenteret vor påstand om, at  

 den såkaldte rottegiftsregel bør tages i betragtning i nærværende  

 indsigelsessag.
Vi er opmærksomme på, at Esbjerg Kemi A/S som ansøger af nærværende  

 varemærkeansøgning allerede i 1937 har registreret varemærket BOSS under VR  

 864-1937, men for den meget begrænsede varefortegnelse, nemlig klasse 5:  

 tørvaskepulver til kreaturer og andre rengøringsmidler til dyr.
Disse  

 varearter afviger imidlertid stærkt fra de varer, der er omhandlet af  

 nærværende varemærkeansøgning, nemlig desinfektionsmidler samt præparater til  

 udryddelse af ukrudt og skadedyr, hvorfor vi ikke finder, at henvisningen til  

 den gamle registrering af varemærket BOSS fra 1937 har betydning i nærværende  

 tilfælde.« I skrivelse af 27. april 1990 anførte klageren: ».....
Denne bringer ikke egentligt nyt, og vi skal derfor kort gentage at indarbejdelse af indsigerens varemærke ikke er dokumenteret og at udvidelsen af området for anmelderens varemærke er beskeden.
Vi kan tilføje, at anmelderens varemærke BOSS siden 1937 har været anvendt  

 for et tørvaskepulver til desinfektion af kreaturer, og at dette åbenbart  

 ikke har generet indsigerens markedsføring.
Han er først blevet opmærksom på  

 anmelderens brug af varemærket gennem denne sag.
Endelig skal vi anføre den for os at se afgørende betragtning, at  

 anvendelsen af Varemærkelovens § 6 stk. 2 forudsætter, at indarbejdelsen af  

 indsigerens varemærke er sket før anmelderens varemærkeret er opstået.
Dette  

 har i hvert fald ikke været tilfældet.« Patentdirektoratet anførte i skrivelse af 29. november 1990 til  

 indsigeren: ».....
 I ovennævnte anledning skal det meddeles, at efter varemærkelovens § 6,  

 stk. 1, nr. 2, kan forvekslelighed undtagelsesvis anses at foreligge, når et  

 varemærke er indarbejdet og en andens brug af et lignende mærke for andre  

 varer under hensyn til disses særlige karakter åbenbart er egnet til at  

 forringe det indarbejdede mærkes værdi væsentligt.
Direktoratet er enig i, at kosmetiske præparater er en følsom vare, og at  

 en andens brug af ordet BOSS for »desinfektionsmidler og præparater til  

 udryddelse af ukrudt og skadedyr« kan forringe indsigernes mærkes værdi  

 væsentligt, hvis dette må anses for indarbejdet.
Denne betingelse for  

 anvendelse af undtagelsesbestemmelsen i varemærkelovens § 6, stk. 2, nr. 2,  

 er derfor opfyldt.
Direktoratet mener derimod ikke, at der er dokumenteret indarbejdelse.
Der  

 er indsendt en del materiale, men dette viser f.eks. ikke, at mærket var  

 indarbejdet før ansøgningens indlevering den 30 juli 1987, kun at det har  

 været anvendt.
 Indsigelsen vil herefter kun kunne tages tilfølge, såfremt De inden  

 udløbet af ovennævnte svarfrist indsender yderligere materiale, der  

 dokumenterer, at mærket er indarbejdet, f.eks. ved en brancheerklæring.
 De har i Deres indsigelse nævnt den for indsigeren under VR 528 1987  

 foretagne registrering, men har iøvrigt kun henvist til bestemmelserne i  

 varemærkelovens § 14, stk. 1, nr. 6 og § 6, stk. 2, nr. 2 og ikke til § 6,  

 stk. 1.
Direktoratet mener, der er en vis vareartslighed mellem varer omfattet af  

 ansøgningen og registreringen, og har derfor fundet det rigtigst, at optage  

 sagen til fortsat behandling i medfør af § 21.' I skrivelse af samme dato til klageren anførte direktoratet:
 »Vedlagt fremsendes kopi af direktoratets skrivelse til indsiger dags  

 dato.
Som det fremgår af skrivelsen er sagen i medfør af varemærkelovens § 21  

 taget op til fortsat behandling.
Direktoratet finder herefter, at det ansøgte  

 mærke er forveksleligt med det under VR 528 1987 registrerede mærke BOSS.
Der er mærkeidentitet og vareartslighed.
F.eks. kan desinfektionsmidler og  

 præparater til udryddelse af dyr være ligeartet med sæbe og visse rensemidler  

 i klasse 3.
Den nævnte registrering er derfor til hinder for Deres mærkes  

 registrering, medmindre ansøgningen begrænses af hensyn til  

 registreringen.« Klageren anførte i skrivelse af 7. december 1990 følgende:
»Vi har modtaget Deres skrivelse af 29.f.m.
Vi forstår ikke ganske,  

 at De mener, at der foreligger vareartslighed.
Det ser for os næsten ud som om, De ikke har taget i betragtning, at  

 indsigers varemærke ikke er registreret i hele klasse 3, men at  

 varefortegnelsen er: »kosmetiske præparater til legemspleje til brug for  

 mennesker, præparater til skønhedspleje, parfumerivarer, æteriske olier og  

 toiletsæbe.« På denne baggrund mener vi ikke, at det er relevant at  

 henvise til, at den varefortegnelse vi har anmeldt kan være ligeartet med  

 visse rensemidler, ligesom vi ikke mener, at der kan være vareartslighed, når  

 indsigers varefortegnelse udtrykkeligt er begrænset til toiletsæbe.
Vi beder  

 Dem derfor tage afgørelsen op til ny overvejelse.' Direktoratet fastholdt i skrivelse af 8. marts 1991 til klageren  

 afgørelsen og anførte: ».....
I denne anledning skal det meddeles, at afgørelsen fastholdes.  

 Opmærksomheden henledes på, at der er tale om helt identiske mærker, og  

 bedømmelsen af, om der foreligger vareartslighed, er derfor strengere i dette  

 tilfælde, end hvor der er tale om mærker, som er forvekslelige.
Direktoratet  

 er opmærksom på, at der ikke er direkte varekollision, idet der er tale om  

 varer i forskellige klasser, nemlig henholdsvis klasse 3 og klasse 5, men der  

 må anses at være ligeartethed f.eks. mellem desinfektionsmidler i klasse 5 og  

 de af indsigerens registrering omfattede parfumerivarer i klasse 3, der bl.a.  

 omfatter desodoriseringsmidler og toiletsæbe, der samtidig kan virke  

 desinficerende, hvilke varer også kan være ligeartede med sæber, der bruges  

 til udryddelse af skadedyr f.eks. lus og lopper.
Det må derfor fastholdes, at den nævnte registrering er til hinder for  

 Deres mærkes registrering, medmindre ansøgningen begrænses af hensyn til  

 registreringen.« Med skrivelse af 19. marts 1991 indleverede indsigeren en erklæring af 15.  

 marts 1991 fra Brancheforeningen SPT med følgende indhold:
»Brancheerklæring På given foranledning bekræftes det herved, at Betrix Cosmetic GmbH &  

 Co. har brugt og indarbejdet varemærket BOSS i Danmark for parfumeriartikler.
Vi har på grundlag af fremlagte omsætningstal for perioden september 1986  

 til december 1990 kunnet fastslå, at mærket BOSS er anvendt i et sådant  

 omfang, at det måtte anses for indarbejdet allerede medio 1987 på det danske  

 marked.« Direktoratet meddelte herefter i skrivelse af 7. maj 1991 til klageren  

 følgende: ».....
 Af brancheerklæringen fremgår, at ordet Boss er anvendt i et sådant omfang  

 for parfumeriartikler, at mærket må anses for indarbejdet for indsigerne.
 Da betingelserne for at anvende bestemmelsen i § 6 stk. 2 nr. 2 herefter  

 må anses for opfyldt, agter direktoratet at tage indsigelsen til følge.
 I skrivelsen herfra af 08 mar 1991 meddelte vi Dem, at vi fastholdt, at  

 det under VR 528 1987 registrerede varemærke var til hinder for mærkets  

 registrering, medmindre der blev foretaget en begrænsning.
Såfremt De yderligere ønsker at udtale Dem i indsigelsessagen eller  

 vedrørende VR 528 1987 må dette ske snarest belejligt og senest inden 2  

 måneder fra dato.
I modsat fald vil indsigelsen endelig blive taget til  

 følge, og ansøgningen afslået såvel under hensyn til den nedlagte indsigelse  

 som af hensyn til den fremdragne registrering.« Ved skrivelse af 8. maj 1991 begrænsede klageren ansøgningen, således at  

 den ikke angår: »kosmetiske præparater til legemspleje til brug for  

 mennesker, præparater til skønhedspleje, parfumerivarer, æteriske olier og  

 toiletsæbe«.
 Klageren anførte i skrivelse af 17. juli 1991 følgende:
»Jeg mener ikke, at der kan lægges særskilt vægt på  

 brancheerklæringen.
Den bygger udelukkende på det materiale, der i forvejen  

 er indbragt i sagen, og som ikke har været tilstrækkeligt for  

 Patentdirektoratet til at anse indarbejdelse for godtgjort.
 Det mindste man kunne forlange af Brancheforeningen SPT var, at den  

 fremkom med en begrundet argumentation for sit standpunkt, der som nævnt - på  

 det samme materiale - afviger fra Patentdirektoratets vurdering.
Jeg skal endvidere gøre opmærksom på, at der ikke vedrørende indarbejdelse  

 kan lægges vægt på materiale vedrørende tiden efter indgivelsen af  

 ansøgningen.
Retsvirkningerne regnes jo fra denne dato.
Jeg erindrer om, at der i vor skrivelse af 8.5.1991 er foretaget en  

 begrænsning af den ansøgte registrering.« Patentdirektoratet traf afgørelse i sagen den 15. november 1991 og afslog  

 ansøgningen med følgende begrundelse: ».....
Af erklæringen fremgår, at brancheforeningen er af den opfattelse, at  

 mærket Boss er anvendt i et sådant omfang, at det må anses for indarbejdet  

 for indsigers produkter, parfumeriartikler, allerede medio 1987 på det danske  

 marked.
Direktoratet finder herefter, at betingelserne for at anvende  

 varemærkelovens § 6, stk. 2, nr. 2, er opfyldt, og den i medfør af denne  

 bestemmelse nedlagte indsigelse tages herefter til følge.
 I skrivelse herfra af 08 mar 1991 meddelte direktoratet Dem, at vi  

 fastholdt, at det under VR 528 1987 registrerede varemærke var til hinder for  

 mærkets registrering, medmindre der blev foretaget en begrænsning.
 De har i skrivelse hertil af 08 maj 1991 meddelt, at De ønsker at begrænse  

 ansøgningen således, at den ikke angår: »kosmetiske præparater til  

 legemspleje til brug for mennesker, præparater til skønhedspleje,  

 parfumerivarer, æteriske olier og toiletsæbe«.
I denne anledning skal vi meddele, at den foretagne begrænsning ikke  

 bevirker, at der kan ses bort fra det under VR 528 1987 registrerede  

 varemærke.
Den foretagne begrænsning kan ikke accepteres, da den undtager  

 nogle varer, der aldrig har været omfattet af varefortegnelsen i nærværende  

 ansøgning, og iøvrigt gør den omfattende undtagelse varefortegnelsen alt for  

 uklar.
 Den under VR 528 1987 foretagne registrering fastholdes derfor påny som  

 værende til hinder for Deres mærkes registrering.
Ansøgningen afslås herefter i medfør af varemærkelovens § 6, stk. 2 nr. 2,  

 på baggrund af den nedlagte indsigelse og i medfør af § 14, stk. 1, nr. 6, da  

 det ansøgte mærke er forveksleligt med det under VR 528 1987 registrerede  

 varemærke.' Denne afgørelse har klageren ved skrivelse af 20. december 1991 indbragt  

 for Patentankenævnet med følgende klagebegrundelse: ».....
 Under sagen vil jeg  påstå  mærket BOSS registreret i klasse 5 for  

 desinfektionsmidler til dyr og præparater til udryddelse af ukrudt og  

 skadedyr.
Sagsfremstilling: Siden 1937 har Esbjerg Kemi A/S haft varemærket BOSS  

 indregistreret i klasse 5 for »tørvaskepulver til kreaturer og andre  

 rengøringsmidler til dyr (reg.nr.
VR 864/1937)» (bilag 2) og har anvendt  

 varemærket til et produkt af denne art.
Dette produkt er et  

 desinfektionsmiddel, idet det anvendes mod lus og lopper på køer.
 (Fra 1937 til 1987 ejedes varemærket af FDB, der drev den fabrik, der nu  

 er udskilt som Esbjerg Kemi A/S, og varemærket indehavedes derfor i denne  

 periode af FDB).
Den nu foreliggende sag er derfor kun en mindre udvidelse af  

 registreringen.
Den skal ikke længere gælde alene tørvaskepulver, men også  

 andre desinfektionsmidler til dyr, og den skal omfatte midler til bekæmpelse  

 af ukrudt og skadedyr.
 For Patentdirektoratet rejste Betrix Cosmetic GmbH indsigelse mod  

 registreringen på baggrund af en tysk registrering af BOSS fra 1984 (bilag  

 3), og det danske registrerede varemærke BOSS, VR 528-1987 (bilag 4).
Det er klart, at der foreligger mærkelighed, idet de to mærker er  

 identiske.
Der foreligger endvidere ikke vareartslighed, idet det ene tager  

 sigte på præparater til mennesker og det andet præparater til dyr og  

 bekæmpelse af ukrudt og skadedyr i almindelighed.
 Det er en betingelse at anvende den af direktoratet benyttede bestemmelse  

 i Varemærkelovens § 6 stk. 2 nr. 2, at det modholdte varemærke er indarbejdet  

 på det tidspunkt hvor ansøgeren, i dette tilfælde Esbjerg Kemi A/S, erhverver  

 ret til sit mærke.
 Denne betingelse er ikke opfyldt.
Indsigeren har nok dokumenteret at hans varemærke er blevet brugt her i  

 landet, men ikke at det er indarbejdet.
Han fremlagde noget materiale herom  

 for direktoratet, som dette, som det fremgår af skrivelsen af 15.11.1991  

 (bilag 1) ikke fandt tilstrækkeligt.
Han fremkom derefter med en  

 »brancheerklæring« af 15.3.1991 (bilag 5). Denne erklæring blev  

 afgørende for direktoratets stillingtagen.
 Der er imidlertid tale om erklæring af ringe kvalitet.
 Det fremgår for det første på hvilket grundlag erklæringen er udarbejdet.  

 Brancheforeningen nævner at det sker på »grundlag af fremlagte  

 omsætningstal«, men ikke hvilke omsætningstal.
 En brancheforening har som et naturligt formål at varetage medlemmernes  

 interesser, og det må derfor være til sådanne erklæringer at de nøje angiver  

 hvilke faktiske kendsgerninger de bygger på, således at der er umulighed for  

 at efterprøve det skøn der er udøvet.
Erklæringen gør sig endvidere skyldig i en misforståelse.
Om et mærke er  

 indarbejdet kan ikke bedømmes alene på omsætningen.
Principielt siger  

 omsætningen alene intet som helst om det købende publikums kendskab til det  

 anvendte varemærke.
Erklæringen indeholder endelig en besynderlig selvmodsigelse.
Den udtaler  

 at man »på grundlag af ... omsætningstal for perioden for september 1986  

 til december 1990« kan fastslå mærkets indarbejdelse medio 1987. Det  

 forekommer ganske uforståeligt hvorledes der af omsætningstal for perioden  

 efter medio 1987 kan siges noget om indarbejdelsen på dette tidspunkt.
 Der er derfor tale om en erklæring af meget ringe lødighed, og jeg gør  

 gældende, at der ganske må bortses fra denne »brancheerklæring« ved  

 sagens afgørelse.
Indsigeren har derfor ikke dokumenteret at hans mærket medio 1987 var  

 indarbejdet.' Indsiger har i skrivelse af 9. juni 1992 bl.a. anført følgende:  

 ».....
 PÅSTAND: Vi skal på vor klients vegne påstå den af Direktoratet i  

 skrivelse af 15. november 1991 trufne afgørelse stadfæstet.
 ANBRINGENDER:  Det undrer os, at klageren så ensidigt koncentrerer  

 sig om indholdet af den herfra fremsendte brancheerklæring til støtte for  

 indarbejdelsen af vor klients varemærke BOSS på det danske marked.
 Både ansøger og vi er bekendt med, at Patentdirektoratet igennem en meget  

 lang årrække har accepteret brancheerklæringer som dokumentation for  

 indarbejdelse af et varemærke ud fra den betragtning, at en brancheforening  

 må være den nærmeste til at afgøre under hvilke omstændigheder og på hvilke  

 tidspunkter et varemærke kan anses for indarbejdet.
Det er derfor vanskeligt for os at imødegå klagerens påstand om, at  

 brancheerklæringen er af ringe kvalitet.
Vi finder, at brancheerklæringen  

 indeholder de oplysninger, som er almindelige og nødvendige i forbindelse med  

 afgivelsen af en erklæring om indarbejdelse.
 Det forhold, at det ikke fremgår af erklæringen, på hvilket grundlag den  

 er udarbejdet, kan vi afhjælpe ved fremsendelsen af en opgørelse over de  

 omsætningstal erklæringen er udarbejdet på grundlag af, jvf. bilag 9.
At brancheerklæringen skulle gøre sig skyldig i en misforståelse har vi  

 svært ved at medgive klageren.
Vi er da enig i, at indarbejdelse af et  

 varemærke ikke bedømmes alene på omsætningen men sandelig også på så mange  

 andre faktorer.
Et varemærke kan gennem få TV-reklamer anses for indarbejdet,  

 uden at der behøver at være solgt ret mange eksemplarer af varen, blot  

 markedsføringen har været god og overvældende.
For så vidt angår indarbejdelsen af vor klients varemærke fremsendes til  

 Ankenævnets orientering yderligere 3 brochurer visende brug af varemærket  

 BOSS for parfumeriartikler til herrer.
Disse artikler har været markedsført  

 ved en massiv markedsføringsindsats både via annoncer og reklamer.
Også  

 stormagasinernes markedsføring både i forretningerne og i magasinernes  

 kataloger, hvilket alt sammen fremgår af den dokumentation, vi indsendte med  

 den oprindelige indsigelse har bidraget kraftigt til hurtig indarbejdelse af  

 varemærket.
Hertil kommer, at varemærket BOSS, som i forvejen er kendt som varemærke  

 for beklædningsgenstande fra Hugo Boss GmbH, efter vor opfattelse hurtigere  

 indarbejdes som varemærke for toiletartikler til herrer, når mærket i  

 forvejen er kendt som varemærke for beklædningsgenstande til herrer.
Hertil  

 kommer, at man i annoncer og i reklamer viser nøjagtig den samme type moderne  

 mænd af maskulint tilsnit, som både bærer BOSS-beklædning og anvender  

 BOSS-toiletartikler.
Herved sammenkobler forbrugeren varemærkerne, fordi  

 målgruppen er så tydeligt defineret i forbindelse med salget både af  

 beklædningsgenstande og af toiletartikler.
Idolerne for forbrugerne er  

 nøjagtig den samme mandstype, hvilket bevirker, at varemærket for  

 toiletartikler hurtigere indarbejdes end hvis der var tale om et i forvejen  

 ukendt varemærke.
I øvrigt finder vi, at klageren synes at have misforstået sagens korrekte  

 sammenhæng, idet den i Patentdirektoratet trufne afgørelse, som nu er  

 påklaget, ikke alene har beroet på indholdet af den omstridte  

 brancheerklæring men så sandelig også på den tidligere indsendte  

 dokumentation for brug og indarbejdelse af varemærket.
Alle disse faktorer  

 vedr. både brug og indarbejdelse sammenholdt med hinanden har givet  

 Patentdirektoratet støtte for at antage, at der forelå fornøden indarbejdelse  

 af varemærket BOSS for toiletartikler allerede medio 1987.« Ankenævnet har behandlet sagen på sit møde den 13. maj 1993.
 For klageren mødte advokat H.H.Hertz.
For indsigeren mødte cand. jur.
Birgit Wiborg.
Klageren anførte navnlig, at der er tale om et præparat til dyr og en  

 mindre udvidelse af en eksisterende registrering.
Indsigermærket er ikke  

 indarbejdet før ansøgningstidspunktet, da de første 6 måneder af 1987 alene  

 viste en omsætning på 158.000 DM.
 Brancheerklæringen kommer ikke fra et uvildigt organ, og grundlaget for  

 den er de samme tal, som først fik direktoratet til ikke at tage indsigelsen  

 til følge.
Indsigeren har påstået stadfæstelse af direktoratets afslag både under  

 henvisning til varemærkelovens § 6, stk. 2, nr. 2 og § 14, stk. 1, nr. 6.  

 Indsigeren har herved bl.a. anført, at en omsætning på ca. 186.000 DM fra  

 september 1986 til juli 1987 svarer til en udsalgsværdi på 3-4 mio. kr., og  

 at mærket allerede da var indarbejdet på andre områder.
Dette medfører en  

 hurtigere indarbejdelse på et nyt vareområde.
 Ankenævnet skal udtale:
Indsigermærket findes på grundlag af brancheerklæringen og de oplyste  

 omsætningstal at være indarbejdet på tidspunktet for ansøgningens indgivelse.  

 Alene af den grund bestemmes:
 Den påklagede afgørelse stadfæstes.
Grønning-Nielsen.
Finn Mikkelsen.
J.C.
Warnich-Hansen.
