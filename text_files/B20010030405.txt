Bekendtgørelse om ændring af  

 bekendtgørelse om  

 brevstemmeafgivning i vælgerens hjem § 1 I bekendtgørelse nr. 170 af 22. marts 1999 om brevstemmeafgivning i  

 vælgerens hjem foretages følgende ændringer:
 1. Indledningen affattes således:
 »I medfør af § 63, jf. § 100, i lov om  

 valg til Folketinget, jf. lovbekendtgørelse nr. 261 af 18. april 2001,  

 § 26, stk. 5, i lov om valg af danske repræsentanter til  

 Europa-Parlamentet, jf. lovbekendtgørelse nr. 264 af 18. april 2001,  

 og § 69 i lov om kommunale valg, jf. lovbekendtgørelse nr. 263 af  

 18. april 2001, fastsættes:«.
 2. I § 3, stk. 1, nr. 4, 1. pkt., ændres  

 »tilforordnede vælgere« til: »personer«.
 3. § 10 affattes således:
»§ 10. Brevstemmer i vælgerens hjem skal afgives til 2  

 stemmemodtagere, der udpeges blandt de tilforordnede vælgere, som  

 kommunalbestyrelsen har valgt til at bistå ved valget, jf.  

 folketingsvalglovens § 30 og den kommunale valglovs § 17,  

 stk. 1. Kommunalbestyrelsen kan dog bestemme, at en af stemmemodtagerne  

 er en person udpeget blandt personale ansat i kommunens forvaltning.
Der skal  

 udpeges et eller flere par stemmemodtagere til at fungere som stemmemodtagere  

 ved brevstemmeafgivning i vælgerens hjem. 
Stk. 2. I tilfælde, hvor begge stemmemodtagere er udpeget  

 blandt de tilforordnede vælgere, skal hver af de 2 stemmemodtagere  

 så vidt muligt være udpeget af forskellige grupper i  

 kommunalbestyrelsen.
Stk. 3. Kandidater til valget, personer, der er ansat i kommunen  

 til at yde personlig og praktisk hjælp m.v. i hjemmet, samt  

 hjemmesygeplejersker eller andre aktivt udøvende i kommunens  

 hjemmesygeplejerskeordning kan ikke udpeges til at varetage hvervet som  

 stemmemodtager i vælgerens hjem.« § 2 Bekendtgørelsen træder i kraft den 15. maj 2001.
