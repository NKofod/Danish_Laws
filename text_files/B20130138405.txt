Bekendtgørelse om ændring af bekendtgørelse om registrering af køretøjer på jernbaneområdet § 1 I bekendtgørelse nr. 1071 af 23. november 2011 om registrering af køretøjer på jernbaneområdet foretages følgende ændringer:
 1. § 3, stk. 4, nr. 3, affattes således:
»3) Veterantogskøretøjer, som udelukkende anvendes på infrastruktur, der alene anvendes til ikke erhvervsmæssig jernbanedrift, der fortrinsvis gennem en begrænset personbefordring drives for at tilgodese jernbanehistoriske og turistmæssige formål og ikke tilsigter at dække noget egentligt trafikalt behov.« 2. § 4, nr. 7, affattes således:
»7) TSI OPE CR: Kommissionens afgørelse af 12. maj 2011 om den tekniske specifikation for interoperabilitet for delsystemet Drift og trafikstyring i det europæiske jernbanesystem for konventionelle tog.« 3. § 5, stk. 7, affattes således:
»Stk. 7. Jernbanevirksomheder, infrastrukturforvaltere og veterantogsklubber må kun anvende køretøjer på jernbanenettet, der er registreret i et nationalt køretøjsregister, jf. § 3, stk. 2.« 4. Overskriften før § 6 affattes således:
»Nummerering og mærkning af køretøjer« 5. § 6, stk. 4, affattes således:
»Stk. 4. Køretøjer, bortset fra veterantogskøretøjer, skal mærkes i henhold til bilag P i TSI OPE CR, jf. § 4, stk. 1, nr. 7.« 6. § 6, stk. 5, affattes således:
»Stk. 5. Jernbanevirksomheder, infrastrukturforvaltere og veterantogsklubber må kun anvende køretøjer på jernbanenettet, der er mærket med EVN, jf. dog § 11, stk. 4.« § 2 Bekendtgørelsen træder i kraft den 1. januar 2014.
