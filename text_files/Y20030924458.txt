Godtgørelse af  

 kuldioxidafgift vedrørende proceslistens pkt. 4 Landsskatteretten har den 22. december 2000  

 behandlet en klage fra en kartoffelmelsfabrik.
Klagen skyldtes, at told- og  

 skatteregionen ikke har anset proteinfældning/kartoffelsafthåndtering som en  

 del af den tunge proces ved fremstilling af kartoffelstivelse, jf. pkt. 18 i  

 bilaget til kuldioxidafgiftsloven.
Kartoffelsaft er et biprodukt fra den direkte  

 fremstilling af kartoffelstivelse.
Ved håndteringen af kartoffelsaften kan  

 der  

 ske fældning (udskilning) af kartoffelsaftens protein.
Det fældede  

 kartoffelprotein kan anvendes som dyrefoder.
 Det følger af kuldioxidafgiftslovens § 9, stk. 2,  

 at virksomheder, der er registreret efter momsloven, kan få tilbagebetalt 75%  

 af afgiften af afgiftspligtige varer, der anvendes som nævnt i nr. 15-35 i  

 bilaget til kuldioxidafgiftsloven.
 Bilaget til kuldioxidafgiftsloven omfatter i pkt.  

 18 varer, der anvendes direkte ved fremstilling af stivelse henhørende under  

 position 11.08 i EUs kombinerede nomenklatur, hvis tørstofindhold er på  

 mindst  

 80%.Kartoffelstivelse henhører under denne position.
 Landsskatteretten stadfæstede regionens afgørelse.
Landsskatteretten bemærkede, at ifølge bilagets  

 ordlyd kan alene forbrug medgået direkte ved fremstillingen af  

 kartoffelstivelse henregnes til tung proces.
Ud fra de foreliggende  

 oplysninger  

 fandt retten således, at energien anvendt til fældning af kartoffelprotein  

 ikke  

 kan anses for omfattet af pkt. 18 i bilaget, idet denne energi ikke er  

 medgået  

 direkte ved fremstillingen af kartoffelstivelse, men må anses for energi med  

 gået til håndtering af et biprodukt.
Uagtet at den mest hensigtsmæssige  

 håndtering af kartoffelsaften efter det oplyste sker ved fældning af  

 kartoffelprotein, findes der ikke at være hjemmel til at henføre  

 energiforbruget hertil under den tunge proces.
Kartoffelmelsfabrikken indbragte kendelsen for  

 landsretten.
Der blev nedlagt påstand om, at energiforbruget til fældning af  

 kartoffelprotein er omfattet af principalt pkt. 18, subsidiært pkt. 4 i  

 bilaget  

 til kuldioxidafgiftsloven og dermed omfattet af godtgørelsesreglen for tung  

 proces  

 i kuldioxidafgiftslovens § 9, stk. 2.
 Den 7. november 2002 blev der i landsretten  

 indgået forlig mellem Skatteministeriet og kartoffelmelfabrikken.
 Af forliget fremgår det, at det anerkendes, at  

 energiforbruget - bortset fra elektricitet - ved fældning af  

 kartoffelprotein,  

 som er anvendt som dyrefoderstof/dyrefodertilsætning, er omfattet af pkt. 4 i  

 bilaget til kuldioxidafgiftsloven og dermed af tilbagebetalingsreglen i  

 kuldioxidafgiftslovens § 9, stk. 2. Energiforbruget til fældning af  

 kartoffelprotein, som er solgt til en anden virksomhed og anvendt i  

 fermentationsprocesser, er således ikke omfattet af pkt. 4 i bilaget til  

 kuldioxidafgiftsloven og tilbagebetalingsreglen i kuldioxidafgiftslovens § 9,  

 stk. 2.
