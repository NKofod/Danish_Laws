 I medfør af § 1, stk. 1 og 2, og § 4 i lov nr. 414 af 13. juni 1990 om  

 administration af Det Europæiske Økonomiske Fællesskabs forordninger om  

 markedsordninger for landbrugsvarer m.v. fastsættes:
 § 1.  Der ydes støtte til mindre kornproducenter i  

 overensstemmelse med De Europæiske Fællesskabers forordninger herom.
 Stk. 2.  Der kan ydes hel eller delvis refusion af  

 betalt basismedansvarsafgift i høståret 1991/92 i overensstemmelse med De  

 Europæiske Fællesskabers forordninger herom til kornporducenter, der modtager  

 tilskud til udtagning af agerjord efter bestemmelserne i bekendtgørelse nr.  

 693 af 18. oktober 1990 om tilskud til udtagning af jord af produktionen.
 Stk. 3.  Det er en betingelse for støtte efter stk. 1  

 eller refusion efter stk. 2, at såvel de af De Europæiske Fællesskaber  

 fastsatte betingelser som de i denne bekendtgørelse fastsatte betingelser er  

 opfyldt.
 § 2.  Støtte efter § 1, stk. 1, kan alene ydes til  

 producenter, som har markedsført mindst 10 t korn i det pågældende markedsår.
Stk. 2.  Støtte efter § 1, stk. 1, kan endvidere kun  

 ydes til producenter med et samlet dyrket areal, herunder eventuelt  

 forpagtede arealer, på mindst 5,0 ha og indtil 25,0 ha.
Til det dyrkede areal  

 medregnes ikke arealer udlagt til vedvarende græsning, bebyggede arealer med  

 gårdsplads og have samt arealer med skov eller frugttræer.
 Stk 3.  Ansøgninger om støtteudbetaling efter § 1, stk.  

 1, imødekommes således, at mindre producenter har prioritet for større  

 producenter opgjort efter det samlede dyrkede areal, jf. stk. 2.
 Stk. 4.  Ansøgninger om ydelse af støtte i henhold til §  

 1, stk. 1, kan kun imødekommes i det omfang, ansøgningerne kan finansieres af  

 det beløb, som stilles til rådighed af De Europæiske Fællesskaber.
 § 3.  Der kan kun ydes eet tilskud pr.  

 kornproducerende bedrift, efter hver enkelt af de i § 1 nævnte støtte- og  

 refusionsordninger.
 Stk. 2.  Ved en kornproducerende bedrift forstås i denne  

 bekendtgørelse en landbrugsejendom eller flere landbrugsejendomme i samdrift  

 forsynet med beboelsesbygninger, hvorfra jorden drives.
§ 4.  Ansøgning om støtte indsendes til  

 EF-direktoratet, Frederiksborggade 18, 1360 København K.
Til ansøgningen skal  

 anvendes et særligt ansøgningsskema, som kan rekvireres hos direktoratet.
Stk. 2.  Ansøgningen skal være bilagt kopi af faktura  

 til dokumentation for den erlagte medansvarsafgift.
EF-direktoratet kan  

 tillade, at der af køberen afgives attestation herom i ansøgningen.
 Stk. 3.  En ansøgning behæftet med fejl eller mangler  

 kan kun tages op til behandling, hvis ansøgeren tilsender EF-direktoratet de  

 manglende oplysninger m.v. inden for en af direktoratet fastsat tidsfrist.
 § 5.  Ansøgningen skal være modtaget i EF-direktoratet  

 senest mandag den 31. august 1992 kl. 16.00. Ansøgninger, der modtages senere  

 end den angivne frist, kan ikke tages i betragtning.
 § 6.  Veterinærdirektoratet foretager kontrol hos  

 producenten med de i ansøgningen afgivne oplysninger.
§ 7.  Det påhviler producenten at opbevare regnskaber  

 m.v. i et sådant omfang, at rigtigheden af de afgivne oplysninger kan  

 dokumenteres.
Producenten skal herunder ved faktura eller lignende kunne  

 dokumentere, hvornår markedsføring af korn har fundet sted.
 Stk. 2.  Det i stk. 1 nævnte materiale skal opbevares i  

 mindst 5 år.
 § 8.  Denne bekendtgørelse træder i kraft den 10. juli  

 1992.
 Stk. 2.  Bekendtgørelse nr. 443 af 11. juni 1991 om  

 ydelse af en særlig støtte til mindre kornproducenter for markedsåret 1990/91  

 ophæves.
 Stk. 3.  Bekendtgørelse nr. 669 af 28. september 1990 om  

 medansvarsafgift for korn ophæves med virkning fra den 1. juli 1992.  

 Bestemmelserne i bekendtgørelsen finder dog fortsat anvendelse for  

 medansvarsafgift, der er forfalden til betaling inden den 1. juli 1992.
