Fremsat den 29. marts 2006 af indenrigs‑ og sundhedsministeren (Lars  

 Løkke Rasmussen) Forslag til Lov  

 om ophævelse af lov om amtskommunal indkomstskat  

  

 samt ophævelse  

 af lov om regulering af statstilskud til  

  

 amtskommuner ved ændringer i den amtskommunale  

  

 udskrivningsprocent § 1 Lov om amtskommunal indkomstskat, jf. lovbekendtgørelse  

 nr. 272 af 14. april 2003, ophæves den 1. januar 2007.
§ 2 Lov om regulering af statstilskud til amtskommuner ved  

 ændringer i den amtskommunale udskrivningsprocent, jf. lov nr. 94 af 12.  

 februar 2003, ophæves den 1. januar 2007.
Bemærkninger til lovforslaget Almindelige bemærkninger 1. Indledning Lovforslaget fremsættes med henblik på at ophæve lov om  

 amtskommunal indkomstskat, jf. lovbekendtgørelse nr. 272 af 14. april 2003,  

 som  

 ændret ved lov nr. 549 af 24. juni 2005, og l  

 ov om regulering af statstilskud til amtskommuner ved ændringer i den  

 amtskommunale udskrivningsprocent, jf. lov nr. 94 af 12. februar 2003.
2. Gældende ret 2.1 Lov om amtskommunal indkomstskat Lov om amtskommunal indkomstskat. jf. lovbekendtgørelse nr.  

 272 af 14. april 2003 som ændret ved § 6 i lov nr. 549 af 24. juni 2005  

 bestemmer pligten til at svare amtskommunal indkomstskat og amtskommunal  

 ejendomsværdiskat  

 efter reglerne i henholdsvis lov om kommunal indkomstskat og lov om en  

 kommunal  

 og amtskommunal ejendomsværdiskat.
Den amtskommunale indkomstskat og ejendomsværdiskat svares  

 til den amtskommune, der er den skattepligtiges skattekommune.
Personer, hvis  

 skattekommune er Københavns, Frederiksberg eller Bornholms Kommune, svarer  

 ikke  

 amtskommunal indkomstskat.
 Efter den gældende lov tilfalder den amtskommunale  

 indkomstskat og ejendomsværdiskat udelt amtsskattekommunen, uanset om  

 vedkommende skattepligtige person har ophold uden for denne kommune i det  

 pågældende  

 kalenderår.
 Den amtskommunale indkomstskat beregnes efter den gældende  

 lov på grundlag af den til statsskat opgjorte skattepligtige almindelige  

 indkomst og svares med en udskrivningsprocent, der fastsættes af amtsrådet  

 for  

 det pågældende kalenderår.
2.2 Lov om regulering af statstilskud til  

 amtskommuner ved ændringer i den amtskommunale udskrivningsprocent I lov om regulering af statstilskud til amtskommuner ved  

 ændringer i den amtskommunale udskrivningsprocent er fastsat bestemmelser om  

 regulering af amtskommunernes bloktilskud med det formål at medvirke til, at  

 amtskommunerne overholder skattestoppet.
3. Lovforslagets indhold 3.1 Lov om amtskommunal indkomstskat Lovforslaget er en del af den samlede lovgivningsmæssige  

 gennemførelse af kommunalreformen.
 Lovforslaget er således et led i udmøntningen af  

 regeringens aftale fra juni 2004 med Dansk Folkeparti om en strukturreform,  

 den  

 efterfølgende aftalte udmøntningsplan fra september 2004 og skal ses som en  

 forudsætning for aftalen af 27. februar 2006 mellem regeringen, Dansk  

 Folkeparti og Det Radikale Venstre om en kommunal finansieringsreform.
 Aftalerne indebærer, at der gennemføres en kommunalreform,  

 som grundlæggende ændrer rammerne for varetagelsen af de offentlige opgaver  

 og  

 den offentlige service i Danmark.
 Som følge af kommunalreformen nedlægges amtskommunerne,  

 Hovedstadens Sygehusfællesskab og Hovedstadens Udviklingsråd, fem nye  

 regioner  

 oprettes, der sker en ny fordeling af de opgaver, der løses i den offentlige  

 sektor mellem kommuner, regioner og statslige myndigheder, og antallet af  

 skatteudskrivende niveauer reduceres fra tre til to.
 Det foreliggende lovforslag indebærer, at den gældende lov  

 om amtskommunal indkomstskat ophæves, som led i udmøntningen af den del af  

 aftalen, der vedrører amtskommunernes nedlæggelse.
 Den amtskommunale indkomstskat afløses delvist af det  

 statsligt udskrevne sundhedsbidrag, jf. det af skatteministeren samtidig  

 hermed  

 fremsatte forslag til lov om ændring af personskatteloven og andre skattelove  

 (Indførelse  

 af et sundhedsbidrag, ændringer som følge af den kommunale  

 finansieringsreform,  

 m.v.). Den øvrige del af den amtskommunale indkomstskat tilgår kommunerne, og  

 indgår ved fastsættelsen af den kommunale skatteudskrivning for 2007, der er  

 reguleret i forslag til lov om begrænsninger i den kommunale  

 skatteudskrivning  

 for 2007.
 Som følge af aftalen af 27. februar 2006 mellem regeringen,  

 Dansk Folkeparti og Det Radikale Venstre om en kommunal finansieringsreform  

 og  

 det af skatteministeren samtidig hermed fremsatte forslag til lov om ændring  

 af  

 personskatteloven og andre skattelove (Indførelse af et sundhedsbidrag,  

 ændringer som følge af den kommunale finansieringsreform, m.v.), tilfalder  

 ejendomsværdiskatten fra den 1. januar 2007 fuldt ud staten.
3.2 Lov om regulering af statstilskud til  

 amtskommuner ved ændringer i den amtskommunale udskrivningsprocent Som følge af kommunalreformen, jf. aftale mellem regeringen  

 (Venstre og Det Konservative Folkeparti) og Dansk Folkeparti om  

 strukturreform  

 fra juni 2004 og nedlæggelsen af amtskommunerne foreslås lov om regulering af  

 statstilskud til amtskommuner ved ændringer i den amtskommunale  

 udskrivningsprocent ophævet.
 4. Lovforslagets økonomiske og administrative  

 konsekvenser m.v.
4.1 Økonomiske og administrative konsekvenser for  

 det offentlige Det amtskommunale indkomstskatteprovenu udgjorde i de 13  

 amtskommuner 70,1 mia. kr. i budget 2005. For kommunerne København,  

 Frederiksberg og Bornholm skønnes den amtskommunale del af indkomstskatten at  

 have udgjort i alt 10,8 mia. kr., således at det samlede amtskommunale  

 indkomstskatteprovenu kunne opgøres til ca. 80,9 mia. kr. i budget 2005.
 Den amtskommunale indkomstskat afløses delvist af det  

 statsligt udskrevne sundhedsbidrag, jf. det af skatteministeren samtidig  

 hermed  

 fremsatte forslag til lov om ændring af personskatteloven og andre skattelove  

 (Indførelse  

 af et sundhedsbidrag, ændringer som følge af den kommunale  

 finansieringsreform,  

 m.v.). Den øvrige del af den amtskommunale indkomstskat tilgår kommunerne, og  

 indgår ved fastsættelsen af den kommunale skatteudskrivning for 2007, der er  

 reguleret i forslag til lov om begrænsninger i den kommunale  

 skatteudskrivning  

 for 2007. Af det samlede amtskommunale indkomstskatteprovenu vil ca. 56 mia.  

 kr. herved skulle overføres til staten, mens det resterende amtskommunale  

 indkomstskatteprovenu  

 på ca. 25 mia. kr. vil skulle overføres til kommunerne.
 De byrdefordelingsmæssige virkninger af overførslen af en  

 del af amtsskatten til kommunerne er medtaget i beregningerne over de samlede  

 virkninger af kommunalreformen i det fremsatte forslag til lov om kommunal  

 udligning og om generelle tilskud til kommuner.
4.2 Økonomiske og administrative konsekvenser for  

 erhvervslivet Lovforslaget har ikke økonomiske og administrative  

 konsekvenser for erhvervslivet.
4.3 Administrative konsekvenser for borgerne Det foreliggende lovforslag skal ses i sammenhæng med skatteministerens  

 samtidig hermed fremsatte forslag til lov om ændring af personskatteloven og  

 andre skattelove (Indførelse af et sundhedsbidrag, ændringer som følge af den  

 kommunale finansieringsreform, m.v.). Indførelsen af et sundhedsbidrag og  

 overførsel af en del af de nuværende amtsskatter til kommunerne kan indebære  

 forskydninger i skattesatserne for den enkelte borger.
 Forslag til lov om begrænsninger i den kommunale  

 skatteudskrivning for 2007 og regulering af de kommunale bidrag til  

 regionerne  

 i 2007 sikrer dog, at skatterne under ét ikke stiger, og at skatterne holdes  

 i  

 ro i overgangsåret.
4.4 Miljømæssige konsekvenser Lovforslaget har ikke miljømæssige konsekvenser.
4.5 Forholdet til EU-retten Lovforslaget indeholder ikke EU-retlige aspekter.
5. Hørte myndigheder og organisationer Lovforslaget har været sendt i høring hos Kommunernes  

 Landsforening (KL) og Amtsrådsforeningen (ARF).
Vurdering af  

 lovforslagets konsekvenser Positive konsekvenser Negative konsekvenser Økonomiske konsekvenser for stat, kommuner og amtskommuner Den amtskommunale indkomstskat afløses delvist af det statslige  

 sundhedsbidrag.
Den øvrige del af den amtskommunale indkomstskat tilgår  

 kommunerne, og indgår ved fastsættelsen af den kommunale skatteudskrivning  

 for 2007, der er reguleret i forslag til lov om begrænsninger i den kommunale  

 skatteudskrivning for 2007.
Ingen Administrative konsekvenser for stat, kommuner og amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen ingen Administrative konsekvenser for borgerne Der vil kunne ske forskydning i skattesatserne for den enkelte  

 borger som følge af indførelsen af sundhedsbidraget og overførsel af  

 amtskommunale  

 skatter til kommunerne.
Forslag til lov om begrænsninger i den kommunale  

 skatteudskrivning for 2007 og regulering af de kommunale bidrag til  

 regionerne  

 i 2007 sikrer dog, at skatterne under ét ikke stiger, og at skatterne holdes  

 i ro i overgangsåret.
Der vil kunne ske forskydning i skattesatserne for den enkelte borger  

 som følge af indførelsen af sundhedsbidraget og overførsel af amtskommunale  

 skatter til kommunerne.
Forslag til lov om begrænsninger i den kommunale  

 skatteudskrivning for 2007 og regulering af de kommunale bidrag til  

 regionerne  

 i 2007 sikrer dog, at skatterne under ét ikke stiger, og at skatterne holdes  

 i ro i overgangsåret.
Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Det foreslås, at lov om amtskommunal indkomstskat, jf.  

 lovbekendtgørelse nr. 272 af 14. april 2003 som ændret ved lov nr. 549 af 24.  

 juni 2005, ophæves den 1. januar 2007.
Baggrunden herfor er, at amtskommunerne nedlægges, jf.  

 § 1 i lov nr. 537 af 24. juni 2005 om regioner og om nedlæggelse af  

 amtskommunerne,  

 Hovedstadens Udviklingsråd og Hovedstadens Sygehusfællesskab.
Der henvises i  

 øvrigt til de almindelige bemærkninger.
 Ophævelsen af loven indebærer, at der ikke foretages  

 efterreguleringer vedrørende de foreløbige skattebeløb, der er udbetalt til  

 amtskommunerne for skatteårene til og med 2006, jf. i øvrigt det samtidig  

 fremsatte lovforslag om ændring af lov om kommunal indkomstskat og forslag  

 til  

 lov om kommunal udligning og generelle tilskud til kommuner, og  

 bemærkningerne  

 hertil.
Til § 2 Det foreslås, at lov om regulering af statstilskud til  

 amtskommuner ved ændringer i den amtskommunale udskrivningsprocent, jf. lov  

 nr.  

 94 af 12. februar 2003, ophæves den 1. januar 2007.
 Baggrunden herfor er, at amtskommunerne nedlægges, jf.  

 § 1 i lov nr. 537 af 24. juni 2005 om regioner og om nedlæggelse af  

 amtskommunerne, Hovedstadens Udviklingsråd og Hovedstadens Sygehusfællesskab.
