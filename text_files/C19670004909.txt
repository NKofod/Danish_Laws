(Til samtlige skoledirektioner,  

 skoleråd, kommunalbestyrelser, skolekommissioner og  

 skolebiblioteksudvalg uden for København) I tilslutning til § 11, stk. 6, jfr. § 13, stk. 3, i bekendtgørelse nr.  

 178 af 21. maj 1965 om skolebiblioteker i folkeskolen fastsætter ministeriet  

 herved i afsnit I  nedenfor nærmere bestemmelser om medregning af  

 skolebiblioteksarbejde i det pligtige timetal for de lærere, hvem det  

 påhviler at virke som skolebibliotekarer m.v.
Efter forhandling med de kommunale sammenslutninger og Danmarks  

 Lærerforening har ministeriet desuden udarbejdet nogle vejledende  

 retningslinjer for fastsættelse af honorarer for den del af  

 skolebiblioteksarbejdet, der ikke kan indregnes i timetallet.
Der henvises  

 herom til afsnit II  nedenfor.
I.
Medregning i det pligtige undervisningstimetal.
 § 1.  Udlåns- og læsestuevirksomhed indgår i  

 skolebibliotekarens (og den assisterende skolebibliotekars) pligtige  

 ugentlige timetal med det antal ugentlige timer, i hvilket læsestuen og  

 udlånsbiblioteket hver for sig eller kombineret er åbne for eleverne i eller  

 uden for deres skoletid, og i hvilket det efter timeplanen påhviler  

 skolebibliotekaren, henholdsvis den assisterende skolebibliotekar, at være  

 til stede og vejlede eleverne.
Stk. 2.  Med hensyn til fastsættelsen af åbningstimernes  

 antal henvises til afsnit D, pkt. 14a, 15b og 16, jfr. afsnit E, i  

 »Skolebiblioteker i folkeskolen.
Vejledning vedrørende deres indretning  

 og virksomhed.
September 1966« (i det følgende kaldt  

 »vejledningen«). Åbningstimernes antal skal fremgå af  

 undervisningsplanen.
 Stk. 3.  I tilfælde, hvor åbningstiderne varierer inden  

 for skoleåret, fastsættes timetallet som et gennemsnit for skoleåret som  

 helhed.
§ 2.  Det ugentlige antal timer, i hvilket det  

 gennemsnitligt for skoleåret som helhed påhviler skolebibliotekaren at  

undervise i bibliotekskundskab  , jfr. vejledningens pkt. 8, indgår på  

 tilsvarende måde i hans pligtige timetal.
Timernes antal skal fremgå af  

 undervisningsplanen.
 § 3.  Arbejde med sammensætning af  

 klassebiblioteker  indgår i skolebibliotekarens pligtige timetal med 1  

 ugentlig time for hver påbegyndte 10 klasser, hvortil der løbende gennem hele  

 skoleåret sammensættes klassebiblioteker, jfr. særligt vejledningens pkt.  

 19a.
 § 4.  Skolebibliotekarens øvrige rådgivende virksomhed  

 over for eleverne og over for skolens andre lærere med hensyn til  

 bibliotekets benyttelse i undervisningen medregnes som  rådighedstimer  

  med 1 ugentlig time for hver påbegyndte 10 klasser ud over 2. skoleår, dog  

 højst med 4 ugentlige timer.
 Stk. 2.  Det er en forudsætning herfor, at  

 skolebiblioteket opfylder de i vejledningens pkt. 10 fastsatte minimumskrav.
 Stk. 3.  Ved skoler, der udelukkende meddeler  

 specialundervisning, eller som fortrinsvis består af klasser for 8.-10.  

 skoleår, vil antallet af rådighedstimer kunne fastsættes højere end angivet i  

 stk. 1.
 § 5.  Det med medlemskab af bogudvalget  

  forbundne arbejde indgår i skolebibliotekarens pligtige timetal med 1  

 ugentlig time.
 § 6.  Bestemmelserne i §§ 1-5 gælder også for  

ledende skolebibliotekarer  og skolebibliotekskonsulenter  for  

 så vidt angår disses virksomhed som skolebibliotekarer ved egen skole.
 Stk. 2.  Herudover kan der indrømmes den ledende  

 skolebibliotekar (skolebibliotekskonsulenten) en særlig timenedsættelse under  

 hensyn til arbejdets omfang og karakter.
 § 7.  Bestemmelser om medregning af  

 skolebiblioteksarbejde i det pligtige timetal optages på kommunens skoleplan.  

 En henvisning til reglerne i nærværende cirkulæres afsnit I vil normalt være  

 tilstrækkelig, bortset fra de i § 4, stk. 3, og § 6, stk. 2, nævnte tilfælde.
 Stk. 2.  Indstillinger om ændringer af skoleplanerne i  

 overensstemmelse hermed vil kunne forventes godkendt med virkning fra 1.  

 august 1966  , såfremt de indsendes til ministeriet, henholdvis  

 skoledirektionen, inden 1. juni 1967.
 § 8.  Bestemmelsen i § 4, stk. 5, i ministeriets  

 cirkulære nr. 211 af 14. september 1961 angående det pligtige timetal for  

 folkeskolens lærere ophæves med virkning fra 1. august 1967  , således  

 at de nuværende skoleplansbestemmelser om medregning af  

 skolebiblioteksarbejde i det pligtige timetal bortfalder senest fra dette  

 tidspunkt.
 Stk. 2.  Skolebibliotekarer, der efter en tidligere uden  

 tidsbegrænsning godkendt skoleplansbestemmelse har opnået en samlet  

 gunstigere timeomregning for skoleåret 1966-67 end efter reglerne i §§ 1-6,  

 bevarer dog som en personlig ordning adgangen til omregning på det hidtidige  

 grundlag, indtil de efter de nye regler opnår en samlet timeomregning af  

 mindst samme størrelse.
 § 9.  Det er en betingelse for timeomregning i henhold  

 til §§ 1-6 og § 8, stk. 2, at der ved den pågældende skole er oprettet  

 skolebibliotek efter reglerne i bekendtgørelse nr. 178 af 21. maj 1965,  

 herunder at der i kommunen er nedsat et skolebiblioteksudvalg efter  

 bekendtgørelsens § 4, og at der er optaget bestemmelser på kommunens  

 skoleplan om de enkelte skolebibliotekers ordning og virkeområde og om  

 samarbejdet med det stedlige folkebibliotek, jfr. bekendtgørelsens § 5.
II.
Vejledende retningslinjer for honorarberegningen.
 § 10.  Den del af skolebiblioteksarbejdet, der ikke  

 efter reglerne i afsnit I kan medregnes i timetallet, vederlægges med et  

 månedligt honorar, der for hver ugentlig løntime, jfr. §§ 11 og 12, udgør  

 1/32 af vedkommende lærers månedlige bruttoløn incl. stedtillæg, men med  

 fradrag af evt. ledertillæg.
 Stk. 2.  Honoraret udbetales månedlig forud hele året  

 uden hensyn til ferier og fridage.
 Stk. 3.  Udgiften til honorar opføres - under den i § 9  

 angivne forudsætning - som tilskudsberettiget på indberetningerne vedrørende  

 skolebibliotekernes budget og regnskab, men optages ikke på skoleplanen.
 § 11.  For oprydningsarbejde m.v. i forbindelse med  

 udlånsvirksomhed  beregnes 0,2 ugentlig løntime pr. ugentlig udlånstime.  

 Drives udlånsvirksomheden i kombination med læsestuearbejdet, jfr.  

 vejledningens pkt. 16, beregnes i stedet 0,2 ugentlig løntime for hver  

 påbegyndte 1.600 bind udlånt det foregående skoleår.
 Stk. 2.  Der beregnes dog ikke mindre end 1 eller mere  

 end 2 ugentlige løntimer for dette arbejde.
 § 12.  For andet ordnings- og tilsynsarbejde  

  beregnes 0,2 ugentlig løntime samt yderligere 0,1 ugentlig løntime pr.  

 klasse, alt under forudsætning af, at skolebiblioteket opfylder de i  

 vejledningens pkt. 10 fastsatte minimumskrav.
 Undervisningsministeriet, den 8. april  

 1967.
 P.M.V.
V.
HAMMER.
/P.
Bilfeldt.
