Nr LSF 19 Forslag til Lov om ændring af forskellige lovbestemmelser om inddrivelse  

 af det offentliges restancer (Lønindeholdelse) Fremsat af finansministeren (Palle Simonsen) den 8. juni 1988 Vedtaget ved tredjebehandling den 28. juni 1988 Lov nr. 377 af 06/07/1988 Skatteministeriet § 1 I toldloven, jf. lovbekendtgørelse nr. 408 af 19. maj 1987, som ændret ved  

 lov nr. 762 af 9. december 1987, indsættes i § 89 som stk. 5:
»Stk. 5. Ubetalte told-, afgifts- og rentebeløb, bidrag efter § 83,  

 stk. 4, afgift efter § 86, stk. 6, beløb efter § 108 a, stk. 2, og  

 ekspeditionsafgift efter § 124 a kan inddrives ved indeholdelse i løn m.v.  

 hos den pågældende efter reglerne for inddrivelse af personlige skatter i  

 kildeskatteloven.
Skatteministeren kan fastsætte nærmere regler om  

 fremgangsmåden i forbindelse med lønindeholdelsen, herunder om straf af bøde  

 for overtrædelse af bestemmelser i reglerne.« § 2 I lov om almindelig omsætningsafgift (merværdiafgift), jf.  

 lovbekendtgørelse nr. 68 af 18. februar 1985, som ændret ved § 2 i lov nr.  

 925 af 19. december 1986, foretages følgende ændringer:
 1. I § 22 indsættes efter stk. 2 som nyt stykke:
»Stk. 3. Ubetalte afgifts- og rentebeløb kan inddrives ved  

 indeholdelse i løn m.v. hos den pågældende efter reglerne for inddrivelse af  

 personlige skatter i kildeskatteloven.« Stk. 3 bliver herefter stk. 4.
 2. § 22, stk. 3, der bliver stk. 4, affattes således:
»Stk. 4. Skatteministeren kan fastsætte nærmere regler for afgiftens  

 indbetaling og fremgangsmåden i forbindelse med lønindeholdelse, herunder om  

 straf af bøde for overtrædelse af bestemmelser i reglerne.« § 3 I lov nr. 840 af 18. december 1987 om arbejdsmarkedsbidrag indsættes i  

§ 14 som stk. 2:
»Stk. 2. Ubetalte bidrag og rentebeløb kan inddrives ved indeholdelse  

 i løn m.v. hos den pågældende efter reglerne for inddrivelse af personlige  

 skatter i kildeskatteloven.
Skatteministeren kan fastsætte nærmere regler om  

 fremgangsmåden i forbindelse med lønindeholdelse, herunder om straf af bøde  

 for overtrædelse af bestemmelser i reglerne.« Undervisnings- og Forskningsministeriet § 4 I lov nr. 357 af 4. juni 1986 om Statens Uddannelsesstøtte, som ændret ved  

 lov nr. 723 af 18. november 1987 og lov nr. 192 af 29. marts 1988, indsættes  

 efter § 20 som nyt kapitel:
»Kapitel 6 a Lønindeholdelse § 20 a.
Misligholdt gæld efter §§ 13, 13 b, 15 og 19 samt efter den  

 tidligere uddannelsesstøttelovgivning, herunder påløbne renter og  

 omkostninger, kan inddrives ved indeholdelse i løn m.v. hos den pågældende  

 efter reglerne for inddrivelse af personlige skatter i kildeskatteloven.  

 Undervisnings- og forskningsministeren kan fastsætte nærmere regler om  

 fremgangsmåden i forbindelse med lønindeholdelsen, herunder om straf af bøde  

 for overtrædelse af bestemmelser i reglerne.« Arbejdsministeriet § 5 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 599 af 17. september 1987, som ændret senest ved lov  

 nr. 110 af 5. marts 1988, indsættes i § 86 som stk. 7:
»Stk. 7. Beløb, som skal tilbagebetales efter stk. 1, kan inddrives  

 ved indeholdelse i løn m.v. hos den pågældende efter reglerne for inddrivelse  

 af personlige skatter i kildeskatteloven.
Direktøren for  

 Arbejdsløshedsforsikringen kan fastsætte nærmere regler om fremgangsmåden i  

 forbindelse med lønindeholdelsen, herunder straf af bøde for overtrædelse af  

 bestemmelser i reglerne.« Indenrigsministeriet § 6 I lov om beskatning til kommunerne af faste ejendomme, jf.  

 lovbekendtgørelse nr. 595 af 5. september 1986, som ændret senest ved lov nr.  

 270 af 13. maj 1987, indsættes i § 27, stk. 3, som 2. og 3.  

 pkt.:
»Skatte- og afgiftsbeløbene samt renter kan dog tillige inddrives ved  

 indeholdelse i løn m.v. hos den betalingspligtige, jf. § 29, stk. 1, efter  

 reglerne for inddrivelse af personlige skatter i kildeskatteloven.  

 Indenrigsministeren kan fastsætte nærmere regler om fremgangsmåden i  

 forbindelse med lønindeholdelsen, herunder om straf af bøde for overtrædelse  

 af bestemmelser i reglerne.« Ikrafttræden § 7 Loven træder i kraft den 1. august 1988 og finder også anvendelse på  

 fordringer forfaldne før lovens ikrafttræden.
Oprindeligt fremsat forslag Skatteministeriet § 1 I toldloven, jf. lovbekendtgørelse nr. 408 af 19. maj 1987, som ændret ved  

 lov nr. 762 af 9. december 1987, indsættes i § 89 som stk. 5:
»Stk. 5. Ubetalte told-, afgifts- og rentebeløb, bidrag efter § 83,  

 stk. 4, afgift efter § 86, stk. 6, beløb efter § 108 a, stk. 2, og  

 ekspeditionsafgift efter § 124 a kan inddrives ved indeholdelse i løn m.v.  

 hos den pågældende efter reglerne for inddrivelse af personlige skatter i  

 kildeskatteloven.
Skatteministeren kan fastsætte nærmere regler om  

 fremgangsmåden i forbindelse med lønindeholdelsen, herunder om straf af bøde  

 for overtrædelse af bestemmelser i reglerne«.
§ 2 I lov om almindelig omsætningsafgift (merværdiafgift), jf.  

 lovbekendtgørelse nr. 68 af 18. februar 1985, som ændret ved § 2 i lov nr.  

 925 af 19. december 1986 foretages følgende ændringer:
 1. I § 22 indsættes efter stk. 2 som nyt stykke:
»Stk. 3. Ubetalte afgifts- og rentebeløb kan inddrives ved  

 indeholdelse i løn m.v. hos den pågældende efter reglerne for inddrivelse af  

 personlige skatter i kildeskatteloven.« Stk. 3 bliver herefter stk. 4.
 2. § 22, stk. 3, der bliver stk. 4, affattes således:
 »Stk. 4. Skatteministeren kan fastsætte nærmere regler for afgiftens  

 indbetaling og fremgangsmåden i forbindelse med lønindeholdelse, herunder om  

 straf af bøde for overtrædelse af bestemmelser i reglerne«.
§ 3 I lov nr. 840 af 18. december 1987 om arbejdsmarkedsbidrag indsættes i §  

 14, som stk. 2:
»Stk. 2. Ubetalte bidrag og rentebeløb kan inddrives ved indeholdelse  

 i løn m.v. hos den pågældende efter reglerne for inddrivelse af personlige  

 skatter i kildeskatteloven.
Skatteministeren kan fastsætte nærmere regler om  

 fremgangsmåden i forbindelse med lønindeholdelse, herunder om straf af bøde  

 for overtrædelse af bestemmelser i reglerne.« Undervisnings- og Forskningsministeriet § 4 I lov nr. 357 af 4. juni 1986 om Statens Uddannelsesstøtte, som ændret ved  

 lov nr. 723 af 18. november 1987 og lov nr. 192 af 29. marts 1988, indsættes  

 efter § 20 som nyt kapitel:
»Kapitel 6 a Lønindeholdelse § 20 a.
Misligholdt gæld efter §§ 13, 13 b, 15 og 19 samt efter den  

 tidligere uddannelsesstøttelovgivning, herunder påløbne renter og  

 omkostninger, kan inddrives ved indeholdelse i løn m.v. hos den pågældende  

 efter reglerne for inddrivelse af personlige skatter i kildeskatteloven.  

 Undervisnings- og forskningsministeren kan fastsætte nærmere regler om  

 fremgangsmåden i forbindelse med lønindeholdelsen, herunder om straf af bøde  

 for overtrædelse af bestemmelser i reglerne.« Arbejdsministeriet § 5 I lov om arbejdsformidling og arbejdsløshedsforsikring m.v. jf.  

 lovbekendtgørelse nr. 599 af 17. september 1987, som ændret senest ved lov  

 nr. 110 af 5. marts 1988, indsættes i § 86 som stk. 7:
»Stk. 7. Beløb, som skal tilbagebetales efter stk. 1, kan inddrives  

 ved indeholdelse i løn m.v. hos den pågældende efter reglerne for inddrivelse  

 af personlige skatter i kildeskatteloven.
Direktøren for  

 Arbejdsløshedsforsikringen kan fastsætte nærmere regler om fremgangsmåden i  

 forbindelse med lønindeholdelsen, herunder straf af bøde for overtrædelse af  

 bestemmelser i reglerne.« Indenrigsministeriet § 6 I lov om beskatning til kommunerne af faste ejendomme, jf.  

 lovbekendtgørelse nr. 595 af 5. september 1986, som ændret senest ved lov nr.  

 270 af 13. maj 1987, indsættes i § 27, stk. 3, som 2. og 3.  

 pkt.:
»Skatte- og afgiftsbeløbene samt renter kan dog tillige inddrives ved  

 indeholdelse i løn m.v. hos den betalingspligtige, jf. § 29, stk. 1, efter  

 reglerne for inddrivelse af personlige skatter i kildeskatteloven.  

 Indenrigsministeren kan fastsætte nærmere regler om fremgangsmåden i  

 forbindelse med lønindeholdelsen, herunder om straf af bøde for overtrædelse  

 af bestemmelser i reglerne.« Ikrafttræden § 7 Loven træder i kraft den 1. august 1988 og finder også anvendelse på  

 fordringer forfaldne før lovens ikrafttræden.
Bemærkninger til lovforslaget Almindelige bemærkninger Forslaget har til formål at intensivere inddrivelse af det offentliges  

 restancer på nogle hovedområder, hvor merprovenuet må forventes at være af  

 betydning med hensyn til nedbringelse af restancer til det offentlige.
 De samlede restancer til det offentlige skønnedes i 1986 at udgøre omkring  

 20 mia. kr.
 Lovforslaget bemyndiger skatte-, arbejds-, indenrigs- og  

 undervisningsministrene til at fastsætte nærmere regler for, hvorledes  

 lønindeholdelse kan ske, idet det er forudsat, at inddrivelsen sker efter  

 reglerne for inddrivelse af personskatter i kildeskatteloven.
Efter kildeskattelovens § 73 kan der foretages lønindeholdelse for  

 indkomst- og formueskat til staten, folkepensionsbidrag, amtskommunal  

 indkomstskat, kommunal indkomstskat og kirkelige afgifter.
Indeholdelsen kan  

 ske i løn, provision og andet arbejdsvederlag samt - for så vidt ikke særlige  

 hensyn efter skattemyndighedens skøn taler derimod - også i ventepenge,  

 pensioner og lignende understøttelser, der udredes af statskassen, kommunale  

 kasser, andre offentlige kasser eller private kasser.
 Lønindeholdelsen kan højst udgøre 15 pct. af lønudbetalingen efter fradrag  

 af indeholdt skat.
 Den bemyndigelse som i forslaget gives til de ovenfor nævnte ministre vil  

 blive udmøntet i bekendtgørelser, hvori der bl.a. fastsættes bestemmelser af  

 følgende indhold:
Regler om meddelelse af pålæg om lønindeholdelse.
Regler om løbende  

 indbetaling fra den indeholdelsespligtige til den berettigede offentlige  

 myndighed.
Der fastsættes underretningspligt for den indeholdelsespligtige.
Såfremt  

 skyldneren ophører med at være beskæftiget, har den pågældende  

 oplysningspligt om arbejdsmæssige og økonomiske forhold af betydning for  

 indeholdelsen.
 Endvidere fastsættes klageregler vedrørende beslutninger om  

 lønindeholdelse.
 Kildeskattelovens regler om fortrinsret for skatterestancer vil ikke blive  

 berørt af forslaget, og lønindeholdelseskrav vedrørende bidragsydelser vil  

 også fortsat blive fyldestgjort efter skattekrav, men vil blive fyldestgjort  

 forud for krav i henhold til dette lovforslag.
 Forslagets hjemmel til at fastsætte bødestraf vil blive udnyttet  

 vedrørende overskridelse af indeholdelsespålæg, pligt til indbetaling til den  

 berettigede myndighed, overtrædelse af oplysningspligt vedrørende skift i  

 arbejdssted og andre oplysninger af betydning for inddrivelsen.
 Lovforslaget medfører ikke administrative konsekvenser og økonomiske  

 konsekvenser i forbindelse med administration af loven.
Bemærkninger til lovforslagets enkelte bestemmelser Til § 1 Det foreslås, at der i stk. 5 i toldlovens § 89 indføres en hjemmel til at  

 give påbud om lønindeholdelse for ubetalte told-, afgifts- og rentebeløb samt  

 for nogle beløb, der opkræves i tilslutning til told- og afgiftsbetalingen.  

 Det drejer sig dels om det bidrag, der skal betales af varemodtagere, der  

 deltager i sikkerhedsstillelsesordningen (§ 83, stk. 4), dels den afgift på  

 200 kr. for fortoldningsekspeditionen, der opkræves, når kontantfristen  

 overskrides (§ 86, stk. 6), dels det beløb, der beregnes ved fraførsel af  

 varer fra toldoplag (§ 108 a, stk. 2), og endelig ekspeditionsafgiften på 500  

 kr. i tilfælde af for sent indgivet angivelse af varer til fortoldning eller  

 udførsel.
 Forslaget omfatter ikke lønindeholdelse for bøde for overtrædelse af  

 toldloven.
Til § 2 Det foreslås, at momslovens § 22 ændres, således at der i stk. 3 indføres  

 en hjemmel til at give påbud om lønindeholdelse.
Forslaget omfatter  

 lønindeholdelse for ubetalte afgifter og renter heraf, men ikke bøder for  

 overtrædelse af momsloven.
Forslaget indebærer, at lønindeholdelse skal ske  

 efter reglerne i kildeskatteloven.
 Forslagets § 22, stk. 4, indeholder den gældende bemyndigelse i momslovens  

 § 22, stk. 3, til at fastsætte nærmere regler for afgiftens indbetaling.
 Som noget nyt er indføjet en bemyndigelse til at fastsætte nærmere regler  

 om fremgangsmåden i forbindelse med lønindeholdelse.
Til § 3 Der henvises til bemærkningerne til lovforslagets §§ 1 og 2.
Til § 4 Stipendier og lån inden for uddannelsesstøtteområdet udbetales med  

 foreløbige beløb, der på grundlag af oplysninger om den uddannelsessøgendes  

 indtægts- og formueforhold i støtteåret opgøres endeligt efter støtteårets  

 udløb.
Det er en uundgåelig følge af ordningen, at en del uddannelsessøgende  

 vil have fået for meget udbetalt i foreløbig støtte.
Disse beløb skal  

 tilbagebetales efter støtteårets afslutning.
Der er for tiden et  

 restancebeløb på ca. 260 mio. kr., der søges inddrevet ved Styrelsen for  

 Statens Uddannelsesstøttes foranstaltning.
Ydede lån (statslån og statsgaranterede lån i pengeinstitutter efter den  

 tidligere støttelovgivning samt studielån efter den ændrede lov om Statens  

 Uddannelsesstøtte) skal afvikles efter nærmere fastsatte regler, når  

 studietiden er afsluttet eller uddannelsen er afbrudt.
Hvis støttemodtageren  

 misligholder tilbagebetalingsvilkårene, indfries de misligholdte banklån af  

 statskassen, der ved Hypotekbankens foranstaltning søger kravene inddrevet  

 hos låntagerne.
 Hypotekbanken administrerer endvidere misligholdte statslån og skal også i  

 tilælde af misligholdelse administrere de nye studielån, der er indført ved  

 SU-lovreformen (lov af 29. marts 1988 om ændring af lov om Statens  

 Uddannelsesstøtte). Misligholdte lån, der søges inddrevet af Hypotekbanken,  

 andrager for tiden ca. 1,2 mia. kr.
 Der er ikke i den gældende SU-lovgivning hjemmel til at foretage  

 lønindeholdelse for tilbagebetalingskrav, men disse må søges inddrevet ved  

 sædvanlig retslig inkasso.
Idet der med hensyn til den foreslåede lønindeholdelsesordning henvises  

 til de almindelige bemærkninger, skal det anføres, at man på  

 uddannelsesstøtteområdet påtænker at tilrettelægge en procedure, der går ud  

 på, at henholdsvis Hypotekbanken (for så vidt angår de misligholdte lån) og  

 Styrelsen for Statens Uddannelsesstøtte (for så vidt angår  

 tilbagebetalingskrav af for meget udbetalt støtte) pålægger skyldnerens  

 arbejdsgiver at tilbageholde løn og indsende det tilbageholdte beløb til  

 henholdsvis Hypotekbanken og styrelsen efter de retningslinjer, der er  

 angivet i de almindelige bemærkninger.
Disse vil bl.a. afhænge af muligheden  

 for centralt at fremskaffe aktuelle oplysninger om skyldnerens  

 ansættelsesforhold.
Undervisnings- og forskningsministeren vil udstede en  

 bekendtgørelse om de nærmere retningslinjer.
Til § 5 Efter de gældende regler har arbejdsløshedskasserne ansvaret for at  

 inddrive de dagpenge- og efterlønsbeløb, som medlemmerne skal tilbagebetale  

 efter § 86, stk. 1. Dette gælder uanset om beløbene tilfalder statskassen  

 eller arbejdsløshedskassen.
 Efter de gældende regler kan beløbet inddrives enten med fogedens bistand  

 eller ved modregning i løbende udbetaling af dagpenge eller efterløn.  

 Tilbagebetalingskrav, som tilfalder statskassen, vil desuden kunne modregnes  

 i medlemmernes krav på overskydende skat m.v.
 Muligheden for lønindeholdelse betyder en yderligere effektivisering af  

 inddrivelsen af tilbagebetalingskrav efter arbejdsløshedsforsikringsloven.
Til § 6 Med lovforslagets § 6 foreslås en ændring af lov om beskatning til  

 kommunerne af faste ejendomme, således at der tilvejebringes hjemmel til, at  

 der kan anvendes lønindeholdelse ved inddrivelsen af de kommunale og  

 amtskommunale ejendomsskatter.
