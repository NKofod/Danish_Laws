Skriftlig fremsættelse (20. maj 1999) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om forlængelse og  

 fornyelse af overenskomster og aftaler for sygeplejersker, radiografer,  

 hjemmesygeplejersker, m.fl.
(Lovforslag nr.
L 248).
 Sygeplejerskekonflikten har nu varet i over en uge, og  

 situationen er alvorlig.
 Overenskomstforliget for sygeplejerskerne, som Dansk  

 Sygeplejeråd og de kommunale arbejdsgivere nåede frem til den 16.  

 februar, er indgået indenfor rammen af det samlede KTO-forlig om  

 fornyelse af de kommunale overenskomster pr. 1. april 1999. Ved afstemningen  

 om forhandlingsresultatet blev dette forkastet af sygeplejerskerne.
Forhandlingerne mellem de (amts)kommunale arbejdsgivere og  

 Dansk Sygeplejeråd videreførtes uden held under forligsmandens  

 ledelse.
Forligsmanden måtte den 12. maj 1999 konstatere, at der ikke  

 var grundlag for at udsætte konflikten, da fortsatte forhandlinger ikke  

 ville føre til noget resultat.
Konflikten brød herefter ud den  

 13. maj 1999, og omfatter godt 5000 sygeplejersker, hvoraf de ca. 2000 er  

 ansat i hjemmesygeplejen.
Selvom der er iværksat nødberedskab, må  

 situationen nu betegnes som alvorlig.
I 15 kommuner får 18.000 syge og  

 ældre ikke længere besøg af en hjemmesygeplejerske.
Skift  

 af forbindinger, medicindosering og anden sygepleje er overladt til  

 pårørende, praktiserende læge og sygehus.
I nogle kommuner  

 besvares kun nødkald fra en del af klienterne.
Det skaber stor  

 utryghed hos især de svage ældre.
På sygehusområdet har en lang række  

 planlagte operationer og undersøgelser måttet aflyses.
Siden  

 konfliktens start er til og med i dag 6.000 operationer  og 28.000  

 forundersøgelser blevet aflyst, og disse tal stiger dagligt med 1.400  

 operationer og 5.700 undersøgelser.
Virkningen er, at patienter, der  

 venter på operation, får ventetiden forlænget og dermed  

 også forlænget tiden med smerter, ubehag og eventuelt  

 sygemelding.
Virkningen er tillige, at patienter, der venter på  

 undersøgelser, får forlænget uvisheden om, hvad de fejler,  

 og hvilken behandling, de eventuelt kan tilbydes.
 Der er ikke udsigt til, at parterne selv vil kunne  

 løse konflikten, og parternes forhandlingspositioner har ikke  

 ændret sig under konflikten.
 Regeringen mener på den baggrund, at det er  

 udsigtsløst at lade konflikten fortsætte  -  en konflikt, der  

 især rammer de svageste, nemlig de gamle og syge, der er afhængig  

 af hjemmesygepleje.
 Forslaget fornyer overenskomsterne på de  

 områder, der er i konflikt, og forlænger overenskomsterne  

 på de områder, der ikke har været omfattet af konflikten,  

  på de vilkår der er indeholdt i det forkastede  

 forhandlingsresultat.
 Med disse bemærkninger skal jeg anbefale  

 lovforslaget til Folketingets hurtige og velvillige behandling.
