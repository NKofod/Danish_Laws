Resumé A anmodede en kommune om at få aktindsigt i den lavestbydende  

 entreprenørs tilbudslister ved en kommunal licitation.
Kommunen afslog under  

 henvisning til offentlighedslovens § 12, stk. 1, nr. 2. Afslaget blev  

 indbragt  

 for tilsynsrådet, som ikke fandt grundlag for at kritisere kommunens  

 handlemåde i sagen.
Ombudsmanden fandt, at kommunen ikke havde foretaget en konkret  

 vurdering af risikoen for, at entreprenørvirksomheden ville lide tab som  

 følge af aktindsigten.
På den baggrund fandt ombudsmanden det beklageligt, at  

 tilsynsrådet ikke havde udtalt kritik af kommunens handlemåde.
 Ombudsmanden henstillede til tilsynsrådet at undergive klagen en  

 fornyet behandling.(J.nr. 1989-1836-42).
 Aktindsigtsbegæring i en entreprenørs tilbudsliste ved en  

 offentlig licitation.
 A klagede over, at Tilsynsrådet  

 for Århus Amt ikke fandt anledning til at kritisere en kommunes afslag på at  

 give A aktindsigt i lavestbydendes tilbudslister i forbindelse med en  

 licitation, som kommunen havde afholdt.
Det fremgik af sagen, at  

 kommunen i 1989 havde afholdt licitation over anlægsarbejder i forbindelse  

 med  

 et kommunalt projekteret og finansieret erhvervsområde.
De indleverede tilbud  

 skulle bl.a. indeholde en samlet sum for det beskrevne anlægsarbejde,  

 specificeret i stipulerede ekstraydelser, forarbejder til vejarbejde,  

 færdiggørelsesarbejder  

 til vejarbejder og kloakarbejder.
Udover entreprisesummen, som  

 beskrevet, skulle tilbudet indeholde en detaljeret redegørelse for og en  

 specifikation  

 af, hvorledes nævnte tilbudssum ville fremkomme.
Der skulle endvidere oplyses  

 om hvilke underentreprenører, der agtedes benyttet.
 Af specifikationskravene  

 fremgik det bl.a., at de enkelte positioner skulle opgives i enheder, mængde  

 og enhedspriser.
 A rettede henvendelse til  

 kommunen for at få aktindsigt i den lavestbydende entreprenørs tilbudslister  

 i  

 entreprisen.
 Kommunens afslag herpå  

 påklagede A til Tilsynsrådet for Århus Amt.
 Under tilsynsrådets  

 behandling af sagen udtalte kommunen bl.a. følgende:
 "...
 Kommunaldirektøren i ... -  

 der af byrådets økonomiudvalg er bemyndiget til at afgøre sager i henhold  

 til offentlighedsloven - afviste denne anmodning om aktindsigt i  

 tilbudslisterne fra licitationen, idet kommunaldirektøren fandt, at en  

 imødekommelse ville stride imod reglerne i offentlighedslovens § 12, stk. 1,  

 nr. 2.
..." Kommunen uddybede dette ved  

 en senere skrivelse:
 "...
 Det skal hertil bemærkes, at  

 tilbudslisterne i sin helhed i udfyldt stand skønnes at indeholde oplysninger  

 om drifts- og forretningsforhold, idet de enkelte tilbudsgivende firmaer  

 påfører deres specifikationer, priser m.v. på forud producerede  

 standardformularer.
 Det vil efter kommunens  

 opfattelse kun være de forud producerede standardformularer - der kan  

 rekvireres af alle interesserede firmaer og personer - der skønnes omfattet  

 af  

 bestemmelserne i offentlighedslovens § 12, stk. 2.
..." Forinden kommunens sidste  

 skrivelse havde den lavestbydende entreprenør modsat sig den ønskede  

 aktindsigt, idet entreprenøren skrev:
 "...vi (kan) ikke ...  

 acceptere, at vores tilbudsliste kommer til offentligt kendskab, da der er  

 opgivet enhedspriser på næsten samtlige positioner, og det vil af  

 konkurrencemæssige  

 hensyn være af betydning for virksomheden, at disse ikke offentliggøres.
..." På den baggrund udtalte  

 tilsynsrådet, at rådet ikke fandt grundlag for at kritisere kommunens  

 handlemåde i sagen.
 Herefter klagede A til mig.
 Det var i sagen oplyst, at  

 entreprisen er afsluttet, og at A ikke var part i denne.
 Jeg forstod As klage således,  

 at A for så vidt var bekendt med størrelsen af lavestbydendes tilbud, men  

 yderligere ønsker at blive gjort bekendt med de bagvedliggende tilbudslister.
 I en skrivelse til A udtalte  

 jeg følgende:
 "Tilsynsrådet beslutning  

 om, at det ikke fandt grundlag for at kritisere ... (kommunens) handlemåde i  

 sagen,  

 er truffet på baggrund af § 61, stk. 1, i den kommunale styrelseslov.
 Tilsynsrådet skal efter denne  

 bestemmelse påse, at kommunalbestyrelsen ikke træffer beslutninger, "der  

 strider mod lovgivningen".
 Kommunens afgørelse om at  

 nægte Dem aktindsigt i den lavestbydende entreprenørs tilbudsliste ved  

 licitationen  

 er truffet med henvisning til § 12, stk. 1, nr. 2, jf. stk. 2, i  

 offentlighedsloven.
 § 12, stk. 1, nr. 2 og stk. 2,  

 har følgende indhold:
"Retten til aktindsigt  

 omfatter ikke oplysninger om ...
 2) tekniske indretninger  

 eller fremgangsmåder eller om drifts- eller forretningsforhold eller  

 lignende,  

 for så vidt det er af væsentlig økonomisk betydning for den person eller  

 virksomhed, oplysningen angår, at begæringen ikke imødekommes.
Stk. 2.  

  

 Omfattes kun en del af et dokument af bestemmelsen i stk.  

 1, skal den pågældende gøres bekendt med dokumentets øvrige indhold." Som det fremgår af § 12, stk.  

 1, nr. 2, kan oplysninger om forretningsforhold eller lignende kun undtages  

 fra de almindelige regler om aktindsigt, for så vidt det er af væsentlig  

 økonomisk betydning for den virksomhed, oplysningerne angår, at begæringen om  

 aktindsigt ikke imødekommes.
Efter forarbejderne er  

 bestemmelsen kun anvendelig, hvis indrømmelsen af aktindsigten efter et  

 konkret skøn må antages at medføre en nærliggende risiko for, at der - typisk  

 af konkurrencemæssige grunde - påføres den pågældende virksomhed et økonomisk  

 tab af nogen betydning.
Jf.
Folketingstidende 1984/85, tillæg B, sp. 3088.
 Som begrundelse for ...  

 (kommunens) fastholdelse af at nægte Dem aktindsigt er, jf. kommunens  

 skrivelse, alene anført, at tilbudslisterne skønnedes at indeholde  

 oplysninger  

 om drifts- og forretningsforhold.
 Der forelå for kommunen  

 oplysning om, at entreprenørvirksomheden "af konkurrencemæssige  

 hensyn" ikke ønskede tilbudslisterne offentliggjort, men kommunen har,  

 så  

 vidt ses, ikke selv vurderet disse hensyn, og der foreligger ikke nærmere  

 oplysning om, hvilket økonomisk tab der er tale om, herunder på hvilken måde  

 aktindsigten vil kunne påføre virksomheden tab af konkurrencemæssige grunde.
 Kommunen har således - efter  

 det for tilsynsrådet oplyste - ikke foretaget en konkret vurdering af  

 risikoen  

 for, at entreprenørvirksomheden vil lide tab som følge af aktindsigten.
 Jeg finder det på den  

 baggrund beklageligt, at tilsynsrådet ikke fandt grundlag for at kritisere  

 kommunens handlemåde i sagen.
Jeg har gjort Tilsynsrådet  

 for Århus Amt bekendt med min opfattelse.
Jeg har samtidig henstillet til  

 tilsynsrådet at undergive Deres klage over kommunens aktindsigtsafgørelse en  

 fornyet behandling." Tilsynet oplyste  

 efterfølgende, at sagen nu var genoptaget over for kommunen.
