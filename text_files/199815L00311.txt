Tillægsbetænkning afgivet af  

 Kulturudvalget den 24. februar 1999 Tillægsbetænkning over Forslag til lov om ændring af lov om  

 videregående kunstneriske uddannelsesinstitutioner under  

 Kulturministeriet Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i to møder og  

 har herunder stillet spørgsmål til kulturministeren, som denne  

 har besvaret skriftligt.
 Herefter indstiller udvalget lovforslaget til  

vedtagelse uændret.
Et mindretal (Socialistisk Folkepartis medlemmer af  

 udvalget) støtter en vedtagelse af lovforslaget, men opfordrer  

 ministeren til at give designskolerne samme muligheder for udvikling, som  

 akademierne har, herunder mulighed for ansættelse af lektorer samt for  

 forskning.
Herved kan man støtte den positive udvikling, der  

 længe har været inden for området, og bidrage til, at dansk  

 erhvervsliv og kunsthåndværk får de bedst mulige  

 medarbejdere.
På baggrund af regeringens designredegørelse er  

 der ikke noget, der taler for at tøve med at sætte denne  

 udvikling i gang.
Kulturministeriet bør derfor sikre, at skolerne  

 får både ret til og midler til forskning, så skoler i  

 Danmark får samme muligheder, som resten af de europæiske  

 designskoler har, og dermed kan indgå i et ligeværdigt samarbejde  

 med disse institutioner.
Derudover betyder det, at designskolerne på  

 lige vilkår kan søge forskningsmidler såvel nationalt som  

 internationalt, herunder de store midler, der findes i EU s  

 forskningsprogrammer.
Mindretallet ser med bekymring på Kulturministeriets  

 planer om at få alle dets uddannelser ind under en styringsmodel med  

 ministerudpeget ledelse.
Denne model adskiller sig fra dem, der kendes fra  

 Undervisnings- og Arbejdsministeriets uddannelser og har ikke bevist sin  

 overlegenhed over for dem, hvis ledelse er demokratisk forankret.
Denne  

 demokratiske forankring er vigtig, hvis eventuelle problemer skal opdages i  

 tide. Ønsket om fornyelse, der angiveligt ligger bag de  

 ministerudpegede rektorer, kan bedre tilgodeses ved i stigende grad at  

 anvende åremålsansættelser på skolerne.
Mindretallet  

 opfordrer under alle omstændigheder ministeren til at inddrage  

 Kulturudvalget i en mere grundig drøftelse af den fremtidige  

 uddannelses- og ledelsesstruktur på ministeriets  

 uddannelsesinstitutioner.
Søren Hansen (S)  

Peder Sass (S) Jytte Wittrock (S)
Henrik Sass Larsen (S)
Carsten Hansen (S)  Margrete Auken (SF)
Peter Duetoft (CD) Henrik Svane (RV)
Ole Sohn (SF) Ester Larsen (V)
Kim Andersen (V)  Kristian Jensen (V)
Jens Rohde (V) Brian Mikkelsen (KF)
Poul Nødgaard (DF)
Ole Donner (DF) nfmd.  

Tove Videbæk (KRF) Enhedslisten og Fremskridtspartiet havde ikke medlemmer i  

 udvalget.
