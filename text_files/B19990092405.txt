Bekendtgørelse om  

 forsøgsuddannelse inden for digital media I medfør af § 4, stk. 2, jf. § 68, i lov om erhvervsuddannelser,  

 jf. lovbekendtgørelse nr. 122 af 5. februar 1997,  

 fastsættes:
Kapitel 1 Uddannelsen, varighed og struktur m.v.
 § 1. Skolerne kan oprette uddannelse inden for  

 digitale media som forsøg efter Undervisningsministeriets godkendelse.  

 For forsøget gælder de fravigelser fra § 3, stk. 1, og § 5 i lov  

 om erhvervsuddannelser, som følger af bekendtgørelsens § 4,  

 stk. 1 og 3, jf. lovens § 68.
 Stk. 2. Uddannelsens formål er, at eleven gennem  

 skoleundervisning og praktikuddannelse opnår kompetence i et af  

 følgende specialer:
 1)	Grafisk Integrator.
 2)	Digital Integrator.
 3)	Multimedie Integrator.
 4)	Multimedie Animator.
 Stk. 3. Speciale vælges ved indgåelse af  

 uddannelsesaftale.
 § 2. Det faglige udvalg for uddannelsen, jf.  

 § 37 i erhvervsuddannelsesloven, er Det Faglige Udvalg for Digital  

 Media.
 § 3. Uddannelsen med specialet grafisk integrator  

 og digital integrator varer 2 år og 3 måneder.
 Stk. 2. Uddannelsen med specialet multimedie integrator og  

 multimedie animator varer 3 år.
 Stk. 3. Elever, der afslutter deres uddannelse som  

 grafisk henholdsvis digital integrator, kan på et senere tidspunkt  

 fortsætte deres uddannelsesforløb med henblik på at  

 gå op til afsluttende prøve som multimedia integrator eller  

 multimedia animator.
§ 4. Uddannelsen indledes med en 2. skoleperiode  

 på 40 uger.
Efter indgåelse af praktikaftale veksles mellem  

 skoleundervisning og praktik som anført nedenfor.
 Stk. 2. Skoleundervisningen varer for specialerne grafisk  

 integrator og digital integrator 66 uger, for specialerne multimedie  

 integrator og multimedie animator 80 uger.
Stk. 3. Undervisningsministeriet fastsætter, hvor mange  

 elever skolen kan optage.
Hvis der er flere ansøgere end skolen kan  

 optage, skal skolen udvælge ansøgere, der har ansøgt  

 inden en af skolen fastsat frist, sådan at de optagne udgør et  

 bredt udsnit af ansøgerne.
 Stk. 4. Uddannelsen til grafisk integrator og digital  

 integrator veksler mellem skole- og praktikperioder som anført  

 nedenfor:
Skoleperiode Praktik Skoleperiode 40 uger 24 uger 26 uger Stk. 5. Uddannelsen til multimedia integrator og  

 multimedia animator veksler mellem skole- og praktikperioder som  

 anført nedenfor:
Skoleperiode Praktik Skoleperiode Praktik Afsluttende skoleperiode 40 uger 24 uger 36 uger 16 uger 4 uger Fritagelse for dele af uddannelsen § 5. Skolen kan fritage elever for dele af  

 uddannelsen på grundlag af arbejdsmarkedskurser eller anden uddannelse  

 efter samråd med det faglige udvalg, jf. § 13, stk. 3, i lov  

 om erhvervsuddannelser.
 Stk. 2. Elever kan i øvrigt fritages for dele af  

 uddannelsen efter bekendtgørelse om erhvervsuddannelser  

 (hovedbekendtgørelsen).
 Uddannelsens mål m.v.
 § 6. Eleven skal under iagttagelse af  

 gældende miljø- og sikkerhedsbestemmelser opnå kompetence  

 til at kunne udføre de arbejdsprocesser, der forekommer inden for  

 digital media produktion.
 Stk. 2. Eleven skal opnå branchemæssige,  

 samfundsmæssige, kommunikative og personlige kvalifikationer gennem  

 skoleundervisning og praktikuddannelse.
 Undervisningen m.v.
§ 7. Undervisningen skal på en  

 helhedsorienteret måde omfatte både praktisk og teoretisk  

 undervisning med henblik på at give eleven fornødne generelle og  

 specielle kvalifikationer, herunder at give eleven forudsætninger for  

 at varetage de funktioner, uddannelsen tager sigte på.
Undervisningen  

 skal desuden sætte eleven i stand til selvstændigt at tilegne sig  

 viden og opnå fornødne færdigheder til fremtidig  

 beskæftigelse på arbejdsmarkedet.
Stk. 2. Undervisningen skal gennem hele uddannelsen  

 tilrettelægges, således at 1)	der gives eleven forudsætninger for personlig udvikling og  

 således at eleven både selvstændigt og i  

 gruppesammenhænge møder personligt udviklende  

 problemstillinger, 2)	alle fag og temaer varieres, således at de anvendte metoder  

 står i forhold til mål og indhold, og således at eleven i  

 videst muligt omfang aktiveres og gøres medansvarlig for  

 undervisningen og 3)	den i videst muligt omfang afspejler arbejdsfunktioner og  

 teknologianvendelse m.v. på en måde, der er karakteristisk for  

 uddannelsesområdet.
 Stk. 3. Undervisningen skal give indsigt i og forståelse  

 af miljømæssige forhold, herunder håndtering af  

 miljømæssige problemstillinger i forbindelse med  

 materialeanvendelse.
 § 8. Undervisningen omfatter følgende  

 grundfag:
 1)	Dansk, niveau E.
 2)	Engelsk, niveau C.
 3)	Psykologi.
 4)	Virksomhedslære, niveau F.
 5)	Design, niveau E.
 6)	Informationsteknologi, niveau E.
 7)	Stil, form og farve.
 8)	Matematik, niveau F.
 9)	Arbejdsmiljø, niveau F.
 10)	Billedkommunikation & design.
 Stk. 2. Mål og øvrige rammer for undervisningen  

 følger reglerne for grundfag.
§ 9. Undervisningen omfatter områdefag.  

 Formålet med fagene er, at eleven erhverver sig viden om fælles  

 arbejdsområder og -metoder inden for det digitale media område  

 samt viden om de enkelte uddannelsesområders karakteristika.
Fagene  

 skal medvirke til at skabe grundlag for specialefagsundervisning og  

 praktikuddannelse.
 Stk. 2. Målene med områdefagene er at  

 understøtte de kvalifikationer, der er nævnt i § 6,  

 stk. 2, på en sådan måde, at grundfagene udbygges med  

 faglige profiler, og at de faglige arbejdsområder sættes i  

 samfundsmæssig sammenhæng.
 Stk. 3. Mål og øvrige rammer for  

 områdefagene fremgår af bilag 1.
 § 10. Undervisningen i de enkelte specialer  

 omfatter specialefag i det omfang og med de mål, som fremgår af  

 bilag 2.
 § 11. Undervisningen i valgfag følger  

 reglerne i hovedbekendtgørelsen.
 § 12. Skolen fastsætter det nærmere  

 indhold af undervisningen i overensstemmelse med  

 hovedbekendtgørelsen.
Praktikuddannelsen § 13. Virksomheden skal gennemføre  

 praktikuddannelsen, så den sammen med skoleundervisningen fører  

 til, at eleven kan nå uddannelsens mål.
Stk. 2. Praktikuddannelsen og skoleundervisningen skal  

 supplere hinanden, således at eleven videreudvikler de  

 færdigheder og rutiner, der er gennemført i den  

 forudgående skoleperiode, samt lærer de discipliner, som alene  

 forekommer i den enkelte praktikvirksomhed.
I praktikperioden introduceres  

 eleven endvidere til discipliner, som forekommer i den følgende  

 skoleperiode.
 Stk. 3. I den første praktikperiode skal eleven  

 orienteres om de arbejdsopgaver, som forekommer under uddannelsen og det  

 valgte speciale, og under instruktion beskæftiges med de forskellige  

 arbejdsdiscipliner.
 Stk. 4. Det skal tilstræbes, at uddannelsen i  

 virksomheden tilrettelægges således, at der arbejdes efter  

 stigende sværhedsgrad, og således at eleven ved afslutningen af  

 den sidste praktikperiode opnår et niveau, som svarer til de krav, der  

 stilles til en færdiguddannet med det pågældende  

 speciale.
Stk. 5. Under praktikperioden arbejdes der med arbejdsopgaver,  

 som kan understøtte uddannelsens moduler.
I øvrigt kan eleven  

 beskæftiges med arbejdsopgaver og discipliner, der er relevante og  

 værdifulde for uddannelsen.
 Stk. 6. Praktikuddannelsen skal tage udgangspunkt i den  

 undervisning, som eleven har gennemført.
§ 14. Praktikperioden efter 2. skoleperiode er et  

 procesorienteret forløb i virksomheden med vægt på grafisk  

 integration eller digital integration.
Formålet med praktikperioden er  

 at styrke de almene produktionsmæssige rutiner i ét af de to  

 vægtede områder.
 Stk. 2. Praktikperioden efter 3. skoleperiode er et  

 specialeforløb i en virksomhed inden for integration eller animation.  

 Formålet er, at eleven skal beherske specialets områder på  

 et professionelt niveau.
§ 15. Ved afslutningen af hver praktikperiode  

 meddeler virksomheden i en praktikoplysning til skolen og eleven, hvilke  

 arbejdsområder og funktioner eleven har været beskæftiget  

 med i praktikperioden.
I denne praktikoplysning anføres endvidere, om  

 praktikvirksomheden skønner, at eleven har særligt behov med  

 hensyn til skoleundervisning.
 Stk. 2. Virksomheden udsteder en praktikerklæring i  

 overensstemmelse med § 24 i hovedbekendtgørelsen ved  

 praktiktidens afslutning.
 Stk. 3. Det faglige udvalg udfærdiger i overensstemmelse  

 med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1 og 2.
 Stk. 4. Det lokale uddannelsesudvalg kan fastsætte  

 nærmere vejledende retningslinier om praktikuddannelsens  

 gennemførelse for skolens elever, jf. § 17, stk. 3, i  

 hovedbekendtgørelsen.
Kapitel 2 Bedømmelse og uddannelsesbevis m.v.
 § 16. Ved karaktergivning anvendes 13-skalaen,  

 jf. karakterskalabekendtgørelsen.
 § 17. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte  

 speciale.
 Stk. 2. Uddannelsesbeviset udstedes når skolebevis og  

 praktikerklæring er udstedt samt fagprøven er bestået.
 Stk. 3. Uddannelsesbeviset skal angive uddannelsens betegnelse  

 og speciale samt henvise til skolebevis og praktikerklæring.
 Stk. 4. Det Faglige Udvalg for Digitale Media udfærdiger  

 blanketter til uddannelsesbeviset.
 Stk. 5. Det faglige Udvalg opbevarer kopi af beviset i 30  

 år.
§ 18. Når alle skoleperioder i uddannelsen  

 er gennemført, og betingelserne i stk. 2 er opfyldt, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2. Følgende betingelser skal være opfyldt  

 for at udstede skolebevis:
 1)	For specialerne grafisk integrator og digital integrator skal 66  

 ugers skoleundervisning være gennemført, fagprøven, som  

 er beskrevet i bilag 3, skal være bestået, og  

 gennemsnitskarakteren af alle grundfag, områdefag og specialefag skal  

 være mindst 6.
 2)	For specialerne multimedie integrator og multimedie animator skal 80  

 ugers skoleundervisning være gennemført, fagprøven, som  

 er beskrevet i bilag 3, skal være bestået, og  

 gennemsnitskarakteren af alle grundfag, områdefag og specialefag skal  

 være mindst 6.
 Stk. 3. Skolebeviset skal indeholde:
 1)	Betegnelsen for uddannelsen og specialet.
 3)	Karakteren for fagprøven.
 Stk. 4. Hvis betingelserne for udstedelse af skolebevis ikke  

 er opfyldt, jf. stk. 2, udsteder skolen en skolevejledning, jf.  

 § 20.
 Stk. 5. Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemførte undervisning.
 § 19. I forbindelse med undervisningens  

 gennemførelse foretager skolen en løbende bedømmelse af  

 eleven i overensstemmelse med skolebedømmelsesplanen med henblik  

 på at støtte og vejlede eleven i det videre  

 uddannelsesforløb.
 Stk. 2. Skolen giver standpunktskarakterer i grundfagene efter  

 reglerne om grundfag.
 Stk. 3. Bedømmelsesformer og karaktergivning i valgfag  

 følger reglerne for disse fag.
 § 20. Skolen udsteder en skolevejledning til  

 eleven og til praktikvirksomheden ved afslutningen af hver skoleperiode.
 Stk. 2. Skolevejledningen skal indeholde oplysning  

 om:
 1)	Afsluttende karakterer i de grundfag, områdefag, valgfag og  

 specialefag, som afsluttes i den pågældende skoleperiode.
 2)	Standpunktskarakterer for de fag, som ikke er afsluttet i  

 skoleperioden.
 3)	Skolens vurdering af elevens eventuelle behov for supplerende  

 oplæring i praktikvirksomheden.
 4)	Skolens vurdering af elevens eventuelle behov for supplerende  

 undervisning.
Stk. 3. Efter sidste skoleperiode i uddannelsen med det valgte  

 speciale udsteder skolen kun en skolevejledning, hvis betingelserne for  

 udstedelse af skolebevis ikke er opfyldt.
Skolen kan dog udstede en  

 skolevejledning efter sidste skoleperiode med angivelse af elevens eventuelle  

 behov for supplerende oplæring i praktikvirksomheden.
Afsluttende fagprøve § 21. I det pågældende speciale  

 afholdes en afsluttende fagprøve som beskrevet i bilag 3.
 Stk. 2. Fagprøvens varighed og opgaverne  

 fastsættes af skolen efter samråd med det faglige udvalg.
 Stk. 3. Ved indkaldelsen af elever til den skoleperiode, hvori  

 den afsluttende eksamen afholdes, sender skolen en liste over de  

 pågældende elever med angivelse af elevernes praktikvirksomheder  

 til det faglige udvalg.
Stk. 4. Elever, der afslutter med specialet grafisk integrator  

 eller digital integrator, går op til en fagprøve som afslutning  

 af sidste skoleperiode.
Elevens løsning af opgaverne bedømmes  

 af en lærer, udpeget af skolen og en censor.
Censor skal have den  

 fornødne fagkundskab og udpeges af en af de øvrige skoler, som  

 udbyder uddannelsen.
Stk. 5. Elever, der afslutter med specialerne multimedie  

 integrator eller multimedie animator indkaldes til en afsluttende  

 skoleperiode, hvor fagprøven finder sted.
Det faglige udvalg udpeger  

 de censorer, der er nævnt i stk. 8 og giver skolen meddelelse om, hvem  

 der er udpeget.
Elevernes løsning af opgaverne bedømmes af en  

 lærer, udpeget af skolen og 2 censorer.
Censorerne skal have den  

 fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 Stk. 6. Censorerne kan være til stede under  

 prøveforløbet.
§ 22. Skolen skal tilbyde elever, som ikke  

 består den afsluttende fagprøve, en ny eksamen, eventuelt efter  

 supplerende praktikuddannelse eller skoleundervisning.
Eleven kan kun deltage  

 i eksamen 2 gange.
Hvis særlige forhold taler for det, kan skolen  

 tillade, at eleven deltager i yderligere en eksamen.
 Stk. 2. Adgang til sygeeksamen følger reglerne i  

 eksamensbekendtgørelsen.
Kapitel 3 Ikrafttræden og overgangsbestemmelser § 23. Bekendtgørelsen træder i  

 kraft den 3. januar 2000.
Undervisningsministeriet, den 13. december  

 1999 Ivan Sørensen /Marianne Vørts Bilag 1 Bekendtgørelse om forsøgsuddannelse inden for digital  

 media 13. december 1999 Områdefag Undervisningen omfatter nedennævnte områdefag  

 med de anførte mål og vejledende uddannelsestid.
1.	Brugerfladegrafik (3 uger) Eleven skal kunne anvende almindeligt forekommende  

 billedbehandlingsprogrammer til fremstilling af brugerfladegrafik.
2.	3D animation (4 uger) Eleven skal kende til 3D animation og de mest anvendte programmer til  

 3D animation.
Eleven skal kende til områdets historiske baggrund,  

 udvikling og kultur samt de arbejdsformer, som kendetegner 3D området.  

 Eleven skal kende til 3D animation med primitiver samt arbejde med  

 materialer, teksturer, lys og kamera på grundlæggende niveau.
3.	Offline integration (4 uger) Eleven skal kunne anvende almindeligt forekommende software, der  

 bruges i forbindelse med fremstilling af interaktive applikationer til  

 afvikling fra diskette, CD-ROM eller lignende ikke-netbårne medier.  

 Eleven skal kende til almindeligt forekommende programmeringsmetoder/scripts,  

 som benyttes i et almindeligt anvendt forfatterværktøj/software  

 til fremstilling af interaktive applikationer.
4.	Online integration (4 uger) Eleven skal kende til online mediers baggrund og struktur,  

 grundlæggende værktøjer til fremvisning af og  

 søgning efter online materiale og brugen af disse i forhold til en  

 konkret multimedieproduktion.
Eleven skal kende til grundlæggende  

 online publiceringsmetoder og -standarder med focus på fremstilling af  

 koder og grafik til hjemmesider på Internet.
5.	Digital lyd og video (2 uger) a)	Eleven skal kende til grundlæggende TV, video og  

 lydproduktion, herunder forskellige planlægningsværktøjer  

 samt fortælletekniske metoder.
Eleven skal kunne anskue en opgaves  

 karakter og herudfra være i stand til, på et elementært  

 niveau, at planlægge og producere på egen hånd.
Eleven skal  

 kende til fortælletekniske modeller, dramaturgi, billedanalyse og  

 grafiske virkemidler.
Eleven skal kende til lyd- og lysteknik, samt udvidet  

 brug af kameraets funktioner og overvejelser over disses  

 anvendelsesmuligheder ved forskellige opgavetyper.
b)	Eleven skal kende til produktionsstyring, research, casting,  

 interviewteknik, m.m., samt video og lyd i forbindelse med andre  

 afviklingsformer såsom CD-ROM, Internettet m.m.
Eleven skal kende til  

 kommunikations- og målgruppeanalyse samt konceptfremstilling, promotion  

 og økonomi på elementært plan.
6.	Planlægning (1 uge) Eleven skal kende til, hvordan man skruer en historie sammen fra  

 scratch, og samtidig opnå forståelse for diverse  

 fortælletekniske og dramaturgiske elementers funktion.
Eleven skal have  

 en begyndende anerkendelse af, at for at være innovativ og  

 eksperimenterende er det nødvendigt at kende de traditionelle  

 grundbegreber og strukturer i forhold til forskellige  

 fortælleteknikker.
7.	Billedbehandling (1 uge) Eleven skal kende til almindeligt anvendt professionelt  

 scannerværktøj til produktion af billeder og grafik til  

 on/off-line integration.
Eleven skal beherske indscanning og arkivering af  

 billeder i forskellige filformater og opløsninger, der passer til  

 on/off-line integration.
8.	Tekstanvendelse (1 uge) Eleven skal kende til almindelige typografiske grundprincipper samt  

 kunne anvende sin viden ved løsning af konkrete opgaver i forhold til  

 skærmbaseret kommunikation med vægt på æstetik og  

 korrekt typografi.
Bilag 2 Bekendtgørelse om forsøgsuddannelse inden for digital  

 media 13. december 1999 Undervisningen omfatter nedennævnte specialefag med de  

 anførte mål og vejledende uddannelsestid.
1. Specialet Grafisk Integrator Målet med undervisningen i specialefag er, at den  

 uddannede Grafiske Integrator kan udforme skærmbaserede grafiske  

 elementer ved hjælp af forskellige grafiske værktøjer.
Den  

 Grafiske Integrator kan endvidere producere og fastholde et ensartet grafisk  

 udtryk i forskellige digitale miljøer.
 I dette speciale indgår følgende  

 specialefag:
1.1. Animation (2 uger) Eleven behersker forskellige former for 3D animation og de  

 mest anvendte programmer til 3D animation.
Eleven kan arbejde med materialer,  

 teksturer, lys og kamera på et professionelt niveau.
1.2. Tekstanvendelse  Modul I+II (2 uger) Eleven kan arbejde efter almindelige typografiske  

 grundprincipper, og kan anvende sin viden ved løsning af konkrete  

 opgaver i forhold til skærmbaseret kommunikation med vægt  

 på æstetik og korrekt typografi.
1.3. Billedbehandling Modul I+II+III (3 uger) Eleven behersker forskellige former for billedmanipulation  

 i et professionelt billedbehandlingsprogram.
1.4. Brugerfladegrafik (2 uger) Eleven kan arbejde med almindeligt forekommende  

 billedbehandlingsprogrammer til fremstilling af brugerfladegrafik.
1.5. Planlægning (1 uge) Eleven kender de traditionelle grundbegreber og strukturer  

 i forhold til forskellige fortælleteknikker.
2. Specialet Digital Integrator I dette speciale indgår følgende  

 obligatoriske specialefag:
2.1. Animation (1 uge) Eleven behersker forskellige former for 3D animation og de  

 mest anvendte programmer til 3D animation.
Eleven kan arbejde med materialer,  

 teksturer, lys og kamera på et professionelt niveau.
2.2. Digital video og lyd (1 uge) Eleven behersker et bredt udsnit af relevante udvidede  

 funktioner i et lyd- og videoredigeringsprogram.
2.3. Offline integration (1 uge) Eleven behersker de grundlæggende menuer og  

 funktioner i et forfatterværktøj og færdiggørelse  

 af mindre multimedieapplikationer, således at den kan afvikles på  

 forskellige computertyper.
2.4. Online integration (2 uger) Eleven behersker fremstilling af større  

 websites.
2.5. Server og netværk (1 uge) Eleven behersker installation af webservere til brug i et  

 lokalt netværk (LAN).
2.6. Lyd og video (1 uge) Målet er, at den uddannede digitale integrator kan  

 integrere lyd, video, grafik og tekst i forskellige typer  

 forfatterværktøjer samt strukturere komplekse arbejdsopgaver i  

 en rationel arbejdsproces.
2.7. 3D animation (1 uge) Eleven behersker 3D programmets grundlæggende menuer  

 og funktioner samt fremstilling af enkle 3D animationer.
2.8. Grafik (2 uger) a.
Eleven behersker fremstilling af mindre skærmbaserede  

 kommunikationsløsninger, hvor der bevidst er taget hensyn til tekstens  

 læsbarhed, typografi, indhold, budskab og målgruppe.
b.
Eleven behersker de fleste relevante menuer og funktioner i et  

 professionelt anvendt billedbehandlingsprogram og selvstændig  

 færdiggørelse af et grafisk produkt til on/off-line integration  

 efter et specifikt oplæg.
3. Specialet Multimedie Integrator Målet er, at den uddannede Multimedie Integrator  

 behersker avancerede programinstruktioner og integration af lyd, video,  

 grafik og tekst i interaktive brugerflader.
Desuden behersker han opbygning  

 af kommunikationsservere.
 I dette speciale indgår følgende  

 obligatoriske specialefag:
3.1. Offline integration Modul IV+V (4 uger) Eleven kan importere delelementer til applikationerne og  

 fremstille samt optimere selvkørende mulitmedieapplikationer til  

 både Macintosh og PC.
Endvidere kan eleven fremstille interface til  

 bestemte målgrupper og anvende og programmere avancerede scripts.  

 Eleven har lært om avancerede typer af variabler og avancerede typer af  

 macroer.
3.2. Online integration Modul IV +V (4 uger) Eleven kan fremstille brugbare eksempler og filer i et  

 præferenceværktøj, der kan integreres med eksisterende  

 web-applikationer.
Eleven kan konvertere/fremstille/teste/publicere filer til  

 brug i »realtime web-publishing«.
Eleven har lært at indlære  

 ukendt program indenfor præferenceområde ved egen indsats med  

 afsæt i metoder, der fremmer indlæring af nye relevante  

 værktøjer.
3.3. Digital video og lyd Modul IV (1 uge) Eleven har lært at overskue planlægningen,  

 optagelserne og redigeringen af en mindre videoproduktion samt de fleste af  

 kameraets funktioner.
Eleven kan medtænke fortælletekniske  

 modeller og bruge sin viden om billedkomposition, udvidet lyd- og  

 optageteknik samt udvidet opsætning af lys.
3.4. Server og netværk Modul II (1 uge) Eleven behersker procedurer vedrørende  

 opsætning og installation af pc er i et lokalt netværk (LAN) samt  

 installation, konfiguration og anvendelse af webservere til brug i lokalt  

 netværk (LAN). Eleven kan finde informationskilder vedr. forskellige  

 server- og netværksprodukter, de grundlæggende typer af server  

 applikationer   herunder webserverfunktioner og udvidelsesmuligheder   samt  

 disses muligheder og begrænsninger.
Eleven har lært de  

 grundlæggende internetrelaterede netværksprotokoller   herunder  

 TCP/IP.
4. Specialet Multimedie Animator Målet er, at den uddannede Multimedie Animator  

 behersker avanceret modellering, overfladekonstruktion og animering med  

 high-end udstyr.
Desuden skal han kunne transformere andres ideer til sit  

 speciale.
 I dette speciale indgår følgende  

 obligatoriske specialefag:
4.1. 3D overflader (2 uger) Eleven behersker relevante delområder og  

 enkeltelementer omkring konstruktion af overflader og teksturer.
Eleven kan  

 arbejde med overflager og teksturer og lave bitmap textures.
4.2. 3D modellering (2 uger) Eleven behersker relevante delområder og  

 enkeltelementer inden for modellering.
Eleven kan arbejde med modellering af  

 ikke-organiske modeller, og arbejde med modellering med meatballs samt lave  

 flere forskellige simple modelleringer.
4.3. 3D karakteranimation (2 uger) Eleven behersker relevante delområder og  

 enkeltelementer omkring karakteranimation.
Eleven kan orientere sig i forhold  

 til teorien omkring karakteranimation og lave helt enkelt  

 karakteranimation.
4.4. 3D Brugerflader (2 uger) Eleven behersker relevante delområder og  

 enkeltelementer omkring fremstilling af 3D brugerflader.
Eleven kan  

 eksportere scener til brug i realtidssystem   f.eks.
VRML   samt  

 efterfølgende importere disse i et forfatterværktøj eller  

 internettet.
4.5. 3 D Animation (2 uger) Eleven behersker menuer og funktioner i den fremherskende  

 software som anvendes på stedet.
Eleven kan skelne teknikker, formater,  

 effekter og lignende fra hinanden samt skelne forskellige renderingsmetoder  

 fra hinanden.
Eleven kan fremstille en given kompleks 3D opgave efter  

 selvstændig planlægning og projektbeskrivelse.
Bilag 3 Bekendtgørelse om forsøgsuddannelse inden for  digital  

 media 13. december 1999 Fagprøve Bilaget omfatter formål og rammer for.
1. Formål Fagprøven har til formål at evaluere elevens  

 opnåede faglige, generelle og personlige kvalifikationer inden for det  

 pågældende speciale og at vise, at eleven er i stand til at  

 anvende denne viden ved løsning af en given opgave.
Ved  

 idéudvikling, planlægning og gennemførelse af aktiviteten  

 skal eleven kunne inddrage teoretiske og praktiske forhold fra hele  

 uddannelsen, herunder information af og samarbejde med andre i processen.  

 Inden for de givne rammer skal eleven kunne forholde sig til helhed og  

 sammenhænge og kunne fordybe sig i et mere afgrænset problemfelt  

 af relevans for elevens uddannelse og arbejdsområde.
Endelig skal  

 eleven kunne evaluere egen indsats i forhold til de fastsatte mål.
2. Organisering af fagprøven Fagprøven stilles af skolen efter samråd med  

 Det Faglige Udvalg for Digital Media.
3. Opgavens omfang og aflevering Opgaven afleveres på den måde, som det er  

 forudsat i problemformuleringen.
Skolen fastsætter tidspunktet for  

 afleveringen af opgaven således, at eksaminator og censor har mulighed  

 for at sætte sig ind i opgavens problemstilling, inden eksaminationen  

 finder sted.
4. Bedømmelse Bedømmelsen består af en helhedsvurdering af  

 elevens generelle og faglige kvalifikationer på grundlag af den  

 udarbejdede opgave og den samtale, der gennemføres med eleven i  

 forbindelse med eksaminationen.
