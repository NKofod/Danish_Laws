Efter et møde i registerrådet i december 1984 har registertilsynet udtalt,  

 at udskrifter fra kriminalregisteret, der oversendes til social- og  

 sundshedsforvaltningerne og de mentalundersøgende myndigheder, er udskilt til  

 konkrete sager, og derfor ikke omfattet af registerforskrifterne eller lov om  

 offentlige myndigheders registre.
Registertilsynet finder imidlertid, at  

 fuldstændige udskrifter kun bør oversendes til andre myndigheder i det  

 omfang, der er klart behov for udskriftens medsendelse.
 Under henvisning hertil skal jeg meddele, at udskrifter af  

 efterforskningsregistret ikke bør medsendes til social- og  

 sundshedsforvaltningen i forbindelse med en forespørgsel som omhandlet i  

 cirkulære nr. 174 4.8.1966 om unge lovovertrædere, pkt. 58. Derimod er der  

 ikke noget til hinder for, at man i tilfælde, hvor det skønnes, at visse af  

 efterforskningsregisterets oplysninger er relevante for social- og  

 sundshedsforvaltningerne, udarbejder en notits, hvoraf disse oplysninger  

 fremgår.
Registertilsynet har om medsendelse af udskrifter fra  

 efterforskningsregisteret til de mentalundersøgende myndigheder i  

 overensstemmelse med cirkulære nr. 268 23.12.1977, afsnit II, pkt.
C  

 tilføjet, at tilsynet ikke skal udtale sig imod en sådan medsendelse.
 Per Lindegaard.
