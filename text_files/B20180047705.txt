Bekendtgørelse om ændring af bekendtgørelse om lønpolitik og aflønning i forsikringsselskaber og forsikringsholdingvirksomheder § 1 I bekendtgørelse nr. 1583 af 13. december 2016 om lønpolitik og aflønning i forsikringsselskaber og forsikringsholdingvirksomheder foretages følgende ændringer:
 1. I § 1 indsættes som stk. 3 og 4:
 »Stk. 3. §§ 6-7 finder ikke anvendelse på gruppe 2-forsikringsselskaber eller forsikringsholdingvirksomheder, der ikke har et gruppe 1-forsikringsselskab som datterselskab.
Stk. 4. § 9 a finder alene anvendelse på gruppe 1-forsikringsselskaber og gruppe 2-forsikringsselskaber, som udøver forsikringsdistribution, jf. § 2, nr. 1, litra a)-b), i lov om forsikringsformidling.« 2. I § 5 indsættes som stk. 2:
»Stk. 2. Ved aflønning i forbindelse med udøvelse af forsikringsdistribution, jf. § 9 a, forstås alle former for fast og variabel løn, provisioner, honorarer, andre betalinger og fordele, som tildeles eller udbetales til en fysisk eller juridisk person med henblik på udøvelse af forsikringsdistribution.« 3. Efter § 9 indsættes før overskriften før § 10:
»Aflønning i forbindelse med udøvelse af forsikringsdistribution § 9 a.
Et gruppe 1-forsikringsselskab og et gruppe 2-forsikringsselskab skal sikre, at virksomhedens aflønningsstrukturer i forbindelse med udøvelse af forsikringsdistribution ikke strider mod virksomhedens forpligtelse til at handle i kundens bedste interesse, herunder god skik reglerne i § 43, stk. 1, i lov om finansiel virksomhed og regler udstedt i medfør af § 43, stk. 2, i lov om finansiel virksomhed.
Det samme gør sig gældende for aflønning, jf. § 5, stk. 2, som virksomheden modtager med henblik på udøvelse af forsikringsdistribution.
 Stk. 2. Et gruppe 1-forsikringsselskab og et gruppe 2-forsikringsselskab må ikke indføre aflønningsordninger eller salgsmål, som tilskynder virksomheden eller dennes ansatte til at anbefale et bestemt forsikringsprodukt til en kunde, når virksomheden udbyder et andet produkt, der dækker kundens behov bedre.
 Stk. 3. Et forsikringsselskab, der udøver forsikringsdistribution gennem en accessorisk forsikringsformidler, jf. § 2, stk. 1, nr. 5, i lov om forsikringsformidling, der udelukkende distribuerer forsikringer, som er undtaget fra lov om forsikringsformidling, jf. § 1, stk. 2, i lov om forsikringsformidling, skal sikre, at den pågældende accessoriske forsikringsformidler har passende og forholdsmæssige ordninger med henblik på, at denne overholder stk. 1 og 2.
Stk. 4. Stk. 1-3 finder ikke anvendelse på forhold omfattet af kollektiv overenskomst, som iagttager principperne i stk. 1 og 2.« 4. I § 18, stk. 3, udgår », og må ikke belønne manglende resultater eller forseelser«.
 5. I § 18 indsættes som stk. 4 og 5:
 »Stk. 4. Fratrædelsesgodtgørelser må ikke belønne forseelser eller manglende resultater.
Stk. 5.  Fratrædelsesgodtgørelser, der kan udledes af lov, er ikke omfattet af § 16.« 6. I § 26, stk. 1, indsættes efter »§ 8,«: »§ 9 a, stk. 1 og 2,«, og efter »§ 16,« indsættes: »§ 18, stk. 3 og 4,«.
 7. I § 27 indsættes som stk. 4:
»Stk. 4.  § 9 a finder anvendelse på aftaler, der indgås, genforhandles, forlænges eller fornys efter denne bekendtgørelses ikrafttræden.« § 2 Bekendtgørelsen træder i kraft den 1. oktober 2018.
