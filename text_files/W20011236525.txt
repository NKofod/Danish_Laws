Landsskatteretskendelse Vurdering af fast ejendom.
Banegård -----------------------------------------------------------------------------  

 ------------------------- Reference:
Vurderingsloven § 7, nr. 5 Ejendommen A er ved årsomvurderingen pr. 1. januar  

 1995 og ved 20. alm. vurdering pr. 1. januar 1996 af skyldrådet ansat  

 til:
 Pr. 1. januar 1995:
Ejendomsværdi 36.500.000 kr.
Grundværdi 0 Hel el. delvis dækningsafgiftspligtig  

 forskelsværdi, hel   statsejendom 36.500.000 kr.
 Pr. 1. januar 1996:
Ejendomsværdi 48.500.000 kr.
Grundværdi 0 Hel el. delvis dækningsafgiftspligtig  

 forskelsværdi, hel   statsejendom 48.500.000 kr.
 Ejendommen - en banegård - omfatter et umatrikuleret jernbaneareal  

 samt ifølge BBR-oplysninger-ne følgende bygninger:
 Bygn. 01:  Bygning til kontor, handel, lager, offentlig  

 administration, opført i 1922 med et bebygget areal på 812 m², 3  

 etager med et samlet bygningsareal på 2.581 m² samt kælderareal  

 på 1.624 m².
 Bygn. 02:  Bygning til kontor, handel, lager, offentlig  

 administration, opført i 1911 med et bebygget areal på 798 m², 2  

 etager med et samlet bygningsareal på 1.596 m² samt kælderareal  

 på 1.596 m².
 Bygn. 03:  Bygning til kontor, handel, lager, offentlig  

 administration, opført i 1911 med et bebygget areal på 850 m², 2  

 etager med et samlet bygningsareal på 1.700 m² samt kælderareal  

 på 850 m².
 Bygn. 04: Banegårdens ankomst- og afgangshal,  

 opført i 1911 med et bebygget areal på 10.576 m² samt  

 kælderareal på 10.261 m².
 Bygn. 08: bygning til kontor, handel, lager, offentlig  

 administration opført i 1990 med et bebygget areal på 560 m², 3  

 etager med et samlet bygningsareal på 2.133 m².
 Bygn. 07, 09-013, 018: Perron-kiosker opført i 1991  

 og 1993 med bebyggede arealer på hhv. 17 m², 24 m² , 27 m² og 30  

 m².
 Skyldrådet har oplyst, at banegården er  

 beliggende på et umatrikuleret areal, og at ejendommen består af  

 en række forskellige bygninger, ifølge BBR-oplysningerne med et  

 samlet etageareal på 33.093 m², hvoraf 14.331 m² er kælderareal  

 og 176 m² er skure.
Hertil kommer at der i banegårdens forhal er  

 indrettet 4 pavilloner på i alt 2.228 m².
Da DSB ikke ejer de 4  

 pavilloner, er disse vurderet som selvstændige bygninger på lejet  

 grund. Ændret ved Landsskatterettens kendelse af 18. juli 2001, j.nr.  

 2-7-1411-0119.
En del af den omhandlede ejendommens etagemetre anvendes  

 til erhvervsformål, der ikke har direkte tilknytning til  

 jernbanedriften.
Der er således indrettet en række kiosker,  

 restauranter, butikker o.a., der støder op til forhallen (bygn. 04)  

 samt i bygning 08.
 Skyldrådet finder, at omfanget af disse tilknyttede  

 aktiviteter klart overstiger, hvad der naturligt kan opfattes som  

 henhørende under jernbanedriften, og at bygningerne derfor ikke i  

 deres helhed kan anses for undtaget fra vurdering, jf. vurderingslovens § 7,  

 nr. 5.
 Skyldrådet finder således, at  

 ejendomsværdien bør fastsættes på grundlag af et  

 erhvervsareal på 2.610 m² i forhallen (bygn. 4), der anvendes til  

 henholdsvis politivagt, posthus, købmandscenter, bank, bistro,  

 restaurant, bar samt bageriudsalg, og et erhvervsareal på 577 m² i  

 stueetagen i bygning 08, der anvendes til bistro, burgerbar o.lign., eller i  

 alt 3.187 m².
 Skyldrådet har herefter på basis af en  

 anslået leje på 1.425 kr. pr. m² i 1995 og på 1.700 kr. pr.  

 m² i 1996, der svarer til lejeniveauet for tilsvarende velbeliggende  

 butikslokaler i området, samt lejefaktor 9 ansat ejendomsværdien  

 således:
Pr. 1. januar 1995 3.187 m² x 1.425 kr. x 0,90 x 9 = 36.785.947 kr.
Afrundet 36.500.000 kr.
 Pr. 1. januar 1996:
3.187 kr. x 1.700 kr. x 9 = 48.761.000 kr.
Afrundet 48.500.000 kr.
 For så vidt angår ansættelsen af  

 grundværdien har skyldrådet oplyst, at arealet er beliggende i et  

 T1-område med en tilladt bebyggelsesprocent på 150, og at  

 Vurderingsrådet har ansat grundværdien  til 4.287.700 kr. i 1995  

 og  til 4.513.400 kr. i 1996 således:
Erhvervsareal i forhallen (bygn. 04) 2.610 m² Areal i butikscenteret/4 pavilloner 2.228 m² I alt 4.838 m² Grundareal til 4.838 m² bygning *) = 3.225 m² Areal under bygning 08 1.334 m² I alt 4.559 m² Grundværdien er herefter beregnet  

 således:
 Pr. 1. januar 1995:
4.559 m² x 990 kr. x 0,90 = afrundet 4.287.700 kr.
 Pr. 1. januar 1996:
 4.559 m² x 990 kr.
= afrundet 4.513.400 kr.
Skyldrådet har anført, at de under *)  

 nævnte bygninger/erhvervsarealer er beliggende på grunden under  

 banegårdens ankomst- og afgangshal, og at dette areal er baneareal.  

 Ifølge vurderingslovens § 7, nr. 5, er det pågældende  

 areal undtaget fra vurdering, jf. ordlyden - jernbaneanlæg - for  

 så vidt arealerne og bygningerne er bestemt til at tjene trafikkens  

 formål.
På denne baggrund er det rådets opfattelse, at der  

 ikke skal ansættes særskilt grundværdi for dette areal.
For så vidt angår arealet under bygning. 08  

 har skyldrådet oplyst, at bygningen består af 3 etager, hvoraf 2  

 er beliggende under gadeplan og vender ud mod baneterrænet.
Disse 2  

 etager bruges til DSB formål (værksteder, magasiner, opbevaring  

 o.lign.), medens den 3. etage i gadeplan anvendes til cafeteriaer o.lign.
Da  

 bygningen således overvejende anvendes til formål, der er  

 undtaget fra vurdering, er det skyldrådets opfattelse, at der ej heller  

 skal ansættes en særskilt grundværdi for arealet under  

 denne bygning.
 På denne baggrund har skyldrådet nedsat  

 grundværdien til 0.
 På vegne DSB klager advokaten over ansættelsen  

 af ejendomsværdien, principalt med påstand om, at ejendommen  

 -banegården - som helhed er undtaget fra vurdering efter  

 vurderingslovens § 7, nr. 5. Subsidiært har advokaten nedlagt  

 påstand om væsentlig nedsættelse af  

 ejendomsværdien.
 Advokaten har endvidere nedlagt påstand om, at  

 grundværdien ikke skal ansættes til 0, idet grunden også er  

 fritaget fra vurdering, jf. bestemmelsen i vurderingslovens § 7, nr. 5.
 Til støtte for den principale påstand har  

 advokaten anført, at arealerne og bygningerne direkte tjener eller er  

 bestemt til at tjene trafikkens formål.
Advokaten har herved anført, at skyldrådet  

 begrunder ansættelserne med, "at de aktiviteter på  

 banegården, der ikke vedrører jernbanedriften, har et  

 sådant væsentligt omfang, at bygningerne ikke i deres helhed kan  

 antages at være omfattet af bestemmelsen i vurderingslovens § 7, nr.  

 5." Heroverfor har advokaten gjort gældende, at der ikke  

 er hjemmel i § 7, nr. 5, til at ansætte ejendomsværdi på  

  grundlag af arealer, der måtte anvendes til aktiviteter, der ikke har  

 direkte relation til jernbanedriften, idet det af bestemmelsens sidste  

 punktum fremgår, at "stations-, administrations-,  

 værkstedsbygninger og lignende bygninger med tilhørende grund  

 skal ikke vurderes, selv om bygningen og grunden til dels også benyttes  

 til andre formål.".
Dette betyder, at selv om der på banegården  

 måtte være aktiviteter, der ikke direkte måtte tjene  

 trafikkens formål, kan sådanne aktiviteter ikke danne grundlag  

 for - eller give hjemmel til - at foretage vurdering af banegården  

 eller dele af banegården i strid med vurderingslovens § 7, nr. 5,  

 sidste punktum.
Den nævnte bestemmelse må forstås  

 således, at så længe en bygning som sit formål har at  

 fungere som stations-, administrations- og/eller værkstedsbygning, er  

 der ikke hjemmel i vurderingsloven til at foretage en vurdering af en del af  

 bygningen, blot fordi denne del af bygningen benyttes til andre  

 formål.
 Skyldrådets argument om, at omfanget af de til  

 banegården tilknyttede aktiviteter i form af kiosker, restauranter m.v.  

 "klart overstiger, hvad der naturligt kan opfattes som henhørende  

 under jernbanedriften" bestrides derfor som irrelevant i forhold til  

 bestemmelsen i § 7, nr. 5, sidste punktum.
 Til støtte for den subsidiære påstand  

 har advokaten anført, at alle kiosker, restaurationsaktiviteter og  

 lignende indgår som en naturlig del af jernbanedriften, hvorfor  

 arealer, der kan henføres til disse aktiviteter, ikke kan indgå  

 i et vurderingsgrundlag.
Det er advokatens synspunkt, at langt størstedelen  

 af de personer, der benytter de på banegården eksisterende kiosk-  

 og restaurationsfaciliteter m.v., er personer, der i forvejen har  

 ærinde på banegården enten i forbindelse med rejser som  

 passagerer eller pårørende eller i forbindelse med  

 planlægning af rejse, f.eks. i form af erhvervelse af billetter eller  

 pladsbestilling eller lignende.
Endvidere at langt størstedelen af de  

 butiksbesøg, der er i øvrige butikker på  

 banegården, ligeledes foretages af personer, der i forvejen har  

 ærinde på banegården som rejsende eller i forbindelse med  

 rejser.
 Mere konkret har advokaten gjort gældende, at alle  

 boder, kiosker og restaurationer på banegården, hvad enten disse  

 er beliggende på perroner eller i den øvrige bebyggelse,  

 primært tjener trafikkens formål i form af servicering af de  

 rejsende, hvilket tilsvarende er gældende for så vidt angår  

 alle øvrige former for fødevaresalg på banegården.  

 Advokaten har yderligere gjort gældende, at også salg af  

 blomster, kioskvarer og andre småfornødenheder primært  

 tjener de rejsende, idet der i forbindelse med rejser er særligt stort  

 forbrug af sådanne varer.
Advokaten har herefter anført, at når disse  

 aktiviteter fraregnes fra den del af banegården, som skyldrådet  

 har foretaget vurdering af, står alene tilbage et minimalt  

 bygningsareal, som anvendes til formål, om hvilke det kunne diskuteres,  

 om disse tjener trafikkens formål.
Det er i givet fald  

 allerhøjst disse resterende arealer, der vil kunne danne grundlag for  

 en mulig vurdering.
Advokaten har herved bemærket, at fordi disse  

 resterende arealer er ganske forsvindende, må bestemmelsen i  

 vurderingslovens § 7, nr. 5, sidste punktum, så meget desto mere  

 slå igennem, hvorfor dette må føre til, at den principale  

 påstand om, at vurdering er uhjemlet, bliver aktualiseret igen.
Landsskatteretten bemærker, at undtaget fra  

 vurdering er ifølge vurderingslovens § 7, nr. 5, jernbaneanlæg,  

 havne-, kanal- og lufthavnsanlæg, der i henhold til reglementariske  

 bestemmelser er til benyttelse af almenheden, for så vidt arealerne og  

 bygningerne direkte tjener eller er bestemt til at tjene trafikkens  

 formål.
Det samme gælder under de i 1. pkt. nævnte  

 betingelser for rutebilstationer, der betjener publikum på flere  

 busruter, der udfører rutetrafik med tilladelse i medfør af  

 lovgivningen om buskørsel.
Stations-, administrations-,  

 værkstedsbygninger og lignende bygninger med tilhørende grund  

 skal ikke vurderes, selv om bygningen og grunden til dels også benyttes  

 til andre formål.
Landsskatteretten bemærker endvidere, at  

 ifølge "Vurdering og beskatning af fast ejendom" af Fl.
Paludan m.fl.,  

 4. udgave, afsnit 4.4. - Ejendomme undtaget fra vurdering - anføres  

 bl.a.: "Med hensyn til bygninger, hvoraf en væsentlig del anvendes til  

 formål, der betinger undtagelse fra vurdering, undtages bygningen med  

 tilhørende grund i sin helhed.
Hvis derimod kun en uvæsentlig  

 del anvendes til de nævnte formål, skal hele bygningen med  

 tilhørende grund vurderes." Efter de foreliggende oplysninger må  

 Landsskatteretten lægge til grund, at maksimalt 4.838 m²  

 (skyldrådets beregning til 2.610 m² + de 4 pavilloner på i alt  

 2.228 m²) af stueetagen på 10.576 m² i bygning 04 (ankomst- og  

 afgangshallen) samt  560 m² af etagearealet på 2.133 m² i bygning 08  

 kan anses for anvendt til formål, der ikke direkte tjener eller er  

 bestemt til at tjene trafikkens formål.
Retten finder derfor, at en væsentlig del af  

 bygningerne (mere end 50%), anvendes til formål, der betinger  

 undtagelse fra vurdering.
Bygning 04 og 08 vil derfor ligeledes være at  

 undtage fra vurdering, jf. vurderingslovens § 7, nr. 5, sidste punktum.  

 Vurderingen ophæves derfor.
