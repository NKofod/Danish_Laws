Beretning afgivet af Udvalget for Fødevarer, Landbrug og  

 Fiskeri den 2. juni 2004 Beretning om krav til ræveproduktion i Danmark 1. Indledning Den 23. april 2003 fremsatte Kristen Touborg (SF) m.fl.  

 beslutningsforslag nr.
B 160 (folketingsåret 2002-03) om afvikling af  

 ræveproduktionen, som var til 1. behandling den 22. maj 2003.  

 Beslutningsforslaget  

 blev efter 1. behandling henvist til behandling i Udvalget for Fødevarer,  

 Landbrug  

 og Fiskeri.
Den 29. september 2003 afgav udvalget beretning over  

 beslutningsforslaget,  

 hvori Socialdemokratiet foreslog, at udvalget afholdt en minihøring om  

 ræveproduktion i Danmark.
Høringen blev afholdt den 26. november 2003.  

 Justitsministeriet har efterfølgende udarbejdet et udkast til bekendtgørelse  

 om  

 beskyttelse af pelsdyr, som har været sendt i høring, og justitsministeren  

 sendte den 2. marts 2004 dette udkast til udvalget, jf. alm. del  bilag  

 613.  

 Den 28. april 2004 sendte justitsministeren de indkomne høringssvar til  

 udvalget og bemærkede samtidig, at Justitsministeriet fortsat afventer et  

 høringssvar fra Dyreværnsrådet, som vil blive eftersendt til udvalget, når  

 dette foreligger, jf. alm. del  bilag 824. Udvalget har endnu ikke  

 modtaget  

 dette høringssvar.
2. Politiske bemærkninger Et  

  

 flertal  

  

 i udvalget  

 (S, DF, SF, RV og EL) opfordrer regeringen til at sikre, at der stilles  

 følgende krav til ræveproduktion i Danmark:
 Krav til den eksisterende danske  

 ræveproduktion:
 Alle ræve skal have et område med fast gulv samt en  

 platform, de kan hoppe op på.
 Alle ræve skal have adgang til 2 almindelige bure på  

 mindst 2 m2  

 , uanset om de har unger.
 Alle ræve skal have adgang til en helårsredekasse, der  

 eventuelt sættes oven på buret.
 Alle ræve skal have mulighed for at gnave, f.eks. ved  

 at have et gnaveben.
Disse krav skal være opfyldt inden for 3  

 år.
Ministeren skal tillige i dialog med erhvervet undersøge, om der kan  

 stilles krav til den eksisterende danske ræveproduktion om, at alle ræve skal  

 have mulighed for at kunne grave.
 Krav til ny  

 ræveproduktion eller ved udvidelse af eksisterende produktion:
 Alle ræve skal gå i volieresystemer med en frihøjde på  

 1,8 meter samt med et fast gulv.
 Alle ræve skal have mulighed for at grave.
 Alle ræve skal have mulighed for social kontakt til  

 artsfæller.
 Alle ræve skal have adgang til en helårsredekasse.
 Alle ræve skal have mulighed for at gnave, f.eks. ved  

 at have et gnaveben.
 -  

 	  

 Alle ræve skal som  

 udgangspunkt have et areal på minimum 3 m2  

 pr. dyr, men  

 hvis flere går sammen, skal der kun være et areal på minimum 2  

 m2  

 pr. dyr.
Et  

  

 mindretal  

  

 i  

 udvalget (V og KF) kan ikke støtte flertallets krav til ræveproduktion i  

 Danmark.
Mindretallet finder, at flere af de nævnte krav går langt videre,  

 end  

 hvad Europarådet og Det Dyreetiske Råd har anbefalet.
Mindretallet lægger  

 vægt  

 på, at der skal foreligge en god og velbegrundet dokumentation for alle nye  

 krav til forbedring af rævenes velfærd.
Kun på denne måde sikres det, at de  

 tiltag, der iværksættes, er både nødvendige og rigtige set ud fra en  

 dyrevelfærdsmæssig synsvinkel.
Mindretallet er endvidere meget overrasket over, at  

 Socialdemokratiet nu tilsyneladende pludselig har valgt at indtage en helt  

 anden holdning til denne sag end den, partiet tilkendegav i partiets  

 mindretalsudtalelse  

 i Udvalget for Fødevarer, Landbrug og Fiskeris beretning af 29. september  

 2003  

 over beslutningsforslag nr.
B 160. Ifølge denne mindretalsudtalelse kan  

 Socialdemokraterne ikke anbefale, at der stilles de opregnede krav til  

 ræveproduktion i Danmark.
Socialdemokratiet ville derimod følge de  

 anvisninger,  

 som blev nævnt af partiets ordfører under 1. behandling af  

 beslutningsforslaget  

 i Folketinget den 22. maj 2003, nemlig følge anbefalingerne fra Det  

 Dyreetiske  

 Råd og Europarådet.
Nu kan Socialdemokratiet pludselig  uden nærmere  

 begrundelse  alligevel godt støtte de opregnede krav til  

 ræveproduktion.
Dette  

 må siges at være en interessant udvikling, særlig i lyset af, at der ikke  

 siden  

 efteråret er kommet væsentlige nye oplysninger frem i denne sag, der kan  

 begrunde et sådant holdningsskifte.
Det udkast til bekendtgørelse, som  

 justitsministeren  

 har sendt i høring, er i overensstemmelse med indholdet af Europarådets  

 rekommandation om beskyttelse af pelsdyr, ligesom der er taget højde for de  

 anbefalinger fra Det Dyreetiske Råd, der går videre, end hvad  

 rekommandationen  

 kræver  præcis de krav, som Socialdemokratiet har sagt at partiet vil  

 følge i  

 denne sag.
Som det fremgår af brev af 27. maj 2004 fra Dansk  

 Pelsdyravlerforening, jf. alm. del  bilag 907, er Dyrenes Beskyttelse  

 og Dansk  

 Pelsdyravlerforening tirsdag den 26. maj 2004 blevet enige om at mødes og med  

 udgangspunkt i det udkast til bekendtgørelse, som justitsministeren har sendt  

 i  

 høring, at forsøge at udarbejde et fælles gennemarbejdet udspil, der kan  

 fremme  

 en hurtig færdiggørelse af bekendtgørelsen i Justitsministeriet.
Det første  

 møde er aftalt til den 14. juni 2004. Efter mindretallets opfattelse bør man  

 afvente udfaldet af dette arbejde, inden der stilles nye krav til den danske  

 ræveproduktion.
 Ved Dansk Pelsdyravlerforenings foretræde for Udvalget for  

 Fødevarer, Landbrug og Fiskeri den 2. juni 2004 blev det supplerende oplyst,  

 at  

 det er Dansk Pelsdyravlerforenings indtryk, at der er en god og konstruktiv  

 dialog med Dyrenes Beskyttelse, og at foreningen forventer, at de to  

 organisationer  

 kan fremkomme med en fælles udtalelse inden udgangen af august 2004.
Det er væsentligt  også på dyreværnsområdet  at der foreligger  

 en god og sagligt underbygget dokumentation, f.eks. i form af enten  

 videnskabelige forskningsresultater eller anbefalinger fra et sagkyndigt  

 udvalg, som grundlag for ny lovgivning.
Al erfaring siger, at tilsidesættelse  

 af disse krav til god lovgivningskvalitet ikke vil være til gavn for  

 dyrevelfærden på længere sigt.
