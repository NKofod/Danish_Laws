Kendelse fra Pressenævnet i sag nr.  

 135/2000 Sct.
Stefans Apotek har klaget til Pressenævnet over  

 et indslag i Søndagsmagasinet bragt den 1. oktober 2000, idet man  

 mener, at god presseskik er tilsidesat.
Indslaget i Søndagsmagasinet handlede om  

 naturlægemidlet Modigen og herunder apotekernes salg af dette.
I  

 TV-avisen blev indslaget annonceret på følgende vis:
Speak: Apotekerne har monopol på salg af  

 medicin, og det vil de gerne blive ved med at have for kundernes skyld siger  

 de.
Men er apotekerne også så gode som de siger.
Vi har sat dem  

 på en prøve   se med om lidt.
----- Speak: Men først skal vi se på de  

 danske apoteker.
De har monopol på salg af medicin, og det vil de gerne  

 blive ved med at have.
Det handler om kundernes sikkerhed siger de.
Men er  

 apotekerne nu også så gode som de siger.
Det indslag vi skal se  

 nu handler om naturlægemidlet Modigen.
Det hjælper mod  

 nedtrykthed, men det må ikke sælges mod depression.
Det ville  

 faktisk være ulovligt.
Vi besøgte en stribe apoteker for at  

 spørge til naturlægepillen, og resultatet er mildt sagt  

 overraskende.
Herefter følger en beskrivelse af  

 naturlægemidlet, herunder hvorledes midlet markedsføres.
I den  

 forbindelse interviewes  Karin  Garde, psykiater ved Sct.
Hans Hospital,  

  Karsten  Jørgensen, jurist i Lægemiddelstyrelsen samt  Michelle  

  Schjørring-Thyssen, farmaceut i Jemo-Pharm A/S.
----- Speak: Men ikke nok med det.
Landets apoteker  

 sælger også pillerne i strid med loven.
Ifølge  

 lægemiddelstyrelsen må apotekerne nemlig kun sige, at pillerne  

 har en effekt på modløshed, tristhed og nedtrykthed.
Apotekerne  

 må derimod ikke sige, at pillerne virker mod andre lidelser.
Man  

 må f.eks. ikke sige, at de hjælper mod egentlige depressioner,  

 for det gør pillerne ikke.
Men virkeligheden er, at landets apoteker  

 rent faktisk sælger naturproduktet Modigen som et middel mod  

 depression.
Og den praksis kan i værste tilfælde være  

 livsfarligt for mennesker med alvorlige depressioner.
Vi besøger et  

 tilfældigt apotek og fortæller følgende historie: - Journalisten besøger herefter med skjult kamera to  

 apoteker, hvor han beder om Modigen til sin depressive kæreste og  

 får præparatet udleveret.
Ekspedienterne er under optagelserne  

 anonymiseret.
Efter besøget på det sidste apotek siges det:
Speak: Apoteket ved altså godt, at de ikke  

 må sælge pillerne som middel mod depression.
Alligevel anbefaler  

 de pillerne, og de siger altså tilmed, at de giver bedring i stort  

 omfang faktisk sammenlignet med lægemiddelpligtig medicin.
Herefter interviewes  Karin  Garde, psykiater ved Sct.  

 Hans Hospital, på ny.
Hun udtaler:
K.G.: Det kan man jo ikke sige er ufarligt, fordi  

 en depression kan forværres.
Den kan ledsages af selvmordstanker, og  

 på den måde kan det blive farligt, og det er meget  

 væsentligt, at der foreligger en vurdering, som kan afgrænse,  

 hvor syg er vedkommende.
 Speak: Vi besøgte fem tilfælde  

 apoteker i Københavnsområdet   kun ét apotek handlede  

 korrekt og afviste pillerne som middel mod depression.
 Journalisten besøger herefter med skjult kamera et  

 apotek, hvor han igen beder om Modigen til sin depressive kæreste.  

 Apoteket henviser til læge, og journalisten køber ikke  

 produktet.
Speak: Når det gælder depression skal  

 apoteket netop henvise til en læge, men det gør de fleste  

 apoteker altså ikke.
Vi besøger endnu et stort apotek i midten  

 af København.
Vi forklarer igen, at pillerne skal bruges til en  

 kæreste med depressioner.
Det tager ni sekunder, før apotekeren  

 giver os naturlægemidlet i hånden.
Mens speaken kører, ser man journalisten henvende  

 sig til apotekeren.
Mens den skjulte optagelse kører anføres  

 på skærmen med skriftstyper "9 sekunder". Journalisten  

 siger: "Modigen eller  ". Apotekeren svarer: "Ja", og  

 går herefter med journalisten ud i selvvalgsområdet.
Da de er  

 kommet ud i selvvalgsområdet, siger apotekeren: "Der er en med 60  

 og en med 150". Sekvensen med det skjulte kamera på apoteket varer  

 godt et halvt minut.
Under optagelsen er ekspedienten anonymiseret.
 Speak: I denne situation burde apoteket afvise at  

 sælge os pillerne som middel mod depression, men det sker altså  

 ikke.
Herefter interviewes  Karsten  Jørgensen, jurist i  

 Lægemiddelstyrelsen, på ny.
Denne udtaler:
 K.J.: Jeg synes, at det er pinligt for de apoteker,  

 som udleverer Perikon til en patient, som de har fået at vide allerede  

 er i lægebehandling for en depression.
Interviewer: Hvorfor? K.J.: Fordi i den situation skal apotekerne, som vi  

 ser et enkelt eksempel på selvfølgelig henvise patienten til at  

 snakke med sin læge.
 Herefter interviewes chefen for lægemiddelafdelingen  

 i Danmarks Apotekerforening,  Inger  Duus  Nielsen, i studiet.
Studievært: Velkommen til.
Fire ud fem  

 apoteker anbefaler det her naturlægemiddel mod en  

 behandlingskrævende depression.
Hvad siger du til det? I.D.N.: Ja, det er ikke godt.
Altså jeg  

 erkender blankt, at vi har et problem, for vi kan gøre det der meget  

 bedre, end vi har set her i de indslag   det kan vi.
Studievært: Hvad er forklaringen på, at  

 det går så galt så? I.D.N.: Forklaringen er nok den, at det kan  

 være utroligt svært for en medarbejder og afdække, hvad  

 kundens reelle behov er.
Altså det er jo vigtigt, at man finder ud af,  

 når man står over for en kunde, der angiver et eller andet  

 symptom, man finder ud af - er det noget kunden selv kan klare, er det noget  

 vi kan hjælpe med, eller bør der henvises til læge.
Og der  

 er jo slet ikke tvivl om, at i de tilfælde, vi har set her, bør  

 der henvises til læge.
For en depression da skal diagnosen stilles hos  

 en læge, og en depression skal behandles igennem læge.
 Studievært: Så der er ingen tvivl om,  

 at de fire ud af fem her begår en fejl.
----- Klager har anført, at baggrunden for  

 nærværende klage er, at klagers apotek den 13. september 2000  

 havde besøg af en journalist, der udgav sig for at være kunde.  

 Journalisten var udstyret med et skjult kamera.
Han forklarede, at han havde  

 en deprimeret kæreste og bad om at købe et naturlægemiddel  

 med perikum.
Det er kun godkendt til brug mod tristhed, nedtrykthed og  

 modløshed.
Personer med behandlingskrævende depressioner  

 må ikke behandles med naturlægemidlet.
En depression skal  

 diagnosticeres og behandles af en læge.
Klagers personale vurderede ud  

 fra journalistens forklaring, at der ikke var tale om en  

 behandlingskrævende depression, idet apoteket til dette henviste til  

 lægen i dette tilfælde.
Journalisten købte  

 efterfølgende naturlægemidlet.
Klager har vedrørende naturlægemidlet Modigen  

 oplyst, at det er en såkaldt frihandelsvare, hvilket betyder, at  

 Modigen i princippet kan købes på apotek eller i en hvilken som  

 helst anden type forretning.
Herunder kan Modigen lovligt stilles frem  

 på selvvalgshylder i butikken og således sælges uden anden  

 vejledning, end den der fremgår af emballagen.
Imidlertid har  

 producenten af Modigen besluttet, at de kun vil forhandle Modigen gennem  

 apotek.
 Klager har endvidere oplyst, at Modigen ikke  

 markedsføres som virksomt mod depressioner, hvilket navnlig vil sige,  

 at emballagens og eventuelle indlægssedlers oplysninger ikke må  

 nævne dette, ligesom personale, der bistår ved udleveringen, ikke  

 må give oplysninger eller indtryk af, at Modigen er virksomt mod  

 depression.
Klager har anført, at sagen ikke har så  

 afgørende offentlig interesse, at det i sig selv legitimerer brugen af  

 skjult kamera, og at man ville kunne skaffe sig tilsvarende dokumentation  

 på anden måde uden brug af skjult kamera.
Skal man bruge skjult  

 kamera, kan man ikke tillade sig at fordreje kendsgerningerne, som man har  

 gjort i Danmarks Radio og derved bibragt offentligheden ukorrekte  

 oplysninger.
Klager vil påstå, at dersom man ser optagelserne  

 foretaget af Danmarks Radio på de respektive apoteker, vil man se, at  

 der er givet korrekt information i hver sag.
Klager finder, at det er  

 skærpende omstændighed, at klager ikke blev informeret om de  

 skjulte optagelser, inden indslaget blev sendt.
Klager og hendes personale  

 føler sig dybt krænket.
Selv om maskeringen i indslaget er  

 dækkende, så er farmaceutbranchen så lille, at mange  

 kolleger alligevel har kunnet genkende den filmede.
Ligeledes har klagers  

 kunder kunnet genkende apoteket.
Klager har i relation til udsagnet om, at det tog ni  

 sekunder, før kunden fik lægemidlet i hånden,  

 anført, at klager og hendes personale ikke kan genkende  

 forløbet, idet de mener, at det er forkert beskrevet.
Journalisten kan  

 overhovedet ikke få tabletterne i hånden efter ni sekunder, idet  

 emballagerne ude i selvvalg er tomme.
En overvågningsmaskine fra  

 apoteket dokumenterer da også, at indslaget er behæftet med fejl.  

 Der gik ikke ni sekunder men over to minutter.
Der er altså en faktuel  

 fejl i indslaget.
Herudover er hændelsesforløbet fordrejet.  

 Apoteket anbefaler ikke præparatet men bruger faktisk den uoplyste tid  

 på at informere om præparatet.
Forløbet i skranken er, at  

 journalisten selv beder om Modigen.
Farmaceuten og journalisten følges  

 ad ud i selvvalg og her oplyser journalisten, at det er til en depressiv  

 kæreste.
Svaret fra farmaceuten er, at da er det et  

 lægespørgsmål om at bruge Modigen.
Da journalisten  

 insisterer på at købe præparatet, gives der information  

 blandt andet angående virkning.
Forløbet tager ca. to minutter.  

 Herefter hentes tabletterne til den tomme emballage, der betales, og  

 først her udleveres præparatet til journalisten.
Klager har endvidere anført, at det ikke er  

 korrekt, at apotekeren giver indtryk af og direkte oplysning om, at  

 naturlægemidlet er virksomt med depression.
Ved at gennemse det viste  

 klip kan man tydeligt høre, at journalisten selv direkte beder om  

 Modigen.
Apoteket har således ikke nævnt præparatets navn,  

 hvilket gøres fra Danmarks Radios side.
Farmaceuten spørger om  

 hvor mange, og der er således ingen reklame overhovedet.
Klager har i relation til det af Danmarks Radio  

 anførte om, at personer med behandlingskrævende depressioner  

 ikke må behandles med naturlægemidlet, præciseret, at der  

 ikke er noget forbud mod, at personer med behandlingskrævende  

 depressioner vælger ikke at lade sig behandle og herunder  

 forsøger selvbehandling med Modigen.
Når Søndagsmagasinet  

 påstår, at der er sket noget ulovligt, må det være  

 Søndagsmagasinets opgave at være klar over, hvad der er lovligt,  

 og hvad der er ulovligt.
Der er ingen lov, der forbyder eller  

 indskrænker nogen patientgruppes ret til at købe de  

 frihedsvarer, de ønsker.
Apoteket har ikke som anført af  

 Danmarks Radio givet indtryk af og direkte oplyst, at det er virksomt mod  

 depression.
Apoteket oplyser i den konkrete situation, at det er vigtigt, at  

 læger tager sig af behandlingskrævende depression, og når  

 kunden herefter insisterer på at få Modigen, fortæller  

 apoteket, hvorledes det virker.
Klager har præciseret, at det blev  

 vurderet af personalet, at salget til journalisten skete, uden at  

 præparatet blev markedsført som virksomt imod depression.
Klager har særligt til det af Danmarks Radio  

 anførte om, "at apoteket skulle have afvist kunden og henvist til  

 læge", anført, at det ikke er et lovkrav, at apoteket  

 afviser en kundes udtrykkelige ønske om at købe netop  

 præparatet Modigen.
Der er derfor en etisk og ikke en retlig vurdering,  

 hvor eneste relevante faktor netop er den tid, der er brugt på at  

 rådgive kunden.
Det er derfor ikke korrekt, at Danmarks Radio  

 anfører, at apoteker "sælger naturlægemidlet i strid  

 med reglerne". Det er derimod rigtigt, som Danmarks Radio  

 anfører, at det er af betydelig offentlig interesse, om apotekerne  

 "lever op til at give en forsvarlig information i forbindelse med  

 udlevering af såvel medicin som naturlægemidler". Det er  

 netop derfor ikke rigtigt, som anført af Danmarks Radio, at "det  

 er sagen uvedkommende", om ekspeditionen tog ni sekunder eller to et  

 halvt minut.
Tværtimod bør dette være helt  

 afgørende for pressenævnets afgørelse.
Tiden gik ikke med  

 at finde skriftlig information på foranledning af kunden den blev givet  

 mundtlig.
Herudover ligger der skriftlig information i emballagen.
Klager har herudover anført, at de i programmet  

 øvrige viste apoteker har en ekspedition på ca. et kvarter og en  

 mellem 5-10 minutter.
Begge ekspeditioner bliver vist som ekspeditioner  

 på ca. ½ minut i programmet.
Klager har talt med alle apotekerne  

 vedrørende deres oplevelse af Danmarks Radio sammenholdt med klagers  

 egne oplevelser.
Alle steder er givet grundig information, men  

 videoptagelserne er klippet, så informationerne er væk, og  

 tilbage står et fejlagtigt indtryk af manglende faglighed på  

 apotekerne.
Sammenfattende har klager anført, at optagelserne  

 ikke er nødvendige, idet de er misvisende og ikke viser, hvad der  

 faktisk er sket.
Desuden hænger de apotekerne ud både over for  

 kunder og kolleger.
Indslaget dokumenterer ikke, at apotekerne ikke giver  

 etisk korrekt rådgivning, og lægemiddelstyrelsens jurists  

 udtalelser sker udfra de klippede indslag, som er misvisende og fordrejet.  

 Danmarks Radio støtter sig på en række påstande ud  

 fra de råbånd, som både Lægemiddelstyrelsen og klager  

 forgæves har søgt om lov til at se.
Pressenævnet  

 bør ikke lægge disse oplysninger til grund, når Danmarks  

 Radio nægter sagens parter adgang til ved selvsyn at konstatere, hvad  

 der er foregået.
Hvis Danmarks Radio vil hænge klager ud for at  

 have handlet ulovligt, må det i det mindste kunne forlanges, at  

 dokumentationen fremlægges   ellers forbliver det en påstand.
Danmarks Radio har indledningsvist oplyst, at  

 Søndagsmagasinets indslag om apotekernes salg af naturlægemidlet  

 Modigen handlede om, hvorvidt apotekerne solgte det pågældende  

 naturlægemiddel, når kunden bad om midlet mod depressioner, eller  

 om apotekerne efter reglerne henviste til den praktiserende læge.
Fire  

 ud af fem tilfældigt valgte apoteker solgte naturlægemidlet til  

 kunden, selv om denne udtrykkeligt gjorde opmærksom på, at det  

 skulle anvendes mod en depression.
Et af fire apoteker var Sct.
Stefans  

 Apotek.
Indslaget handler præcist om det, som klager gør  

 opmærksom på over for Pressenævnet, nemlig at midlet kun  

 må anvendes mod "tristhed, nedtrykthed og modløshed",  

 mens "personer med behandlingskrævende depressioner ikke må  

 behandles med naturlægemidlet". Journalisten går ind  

 på apoteket, fortæller at hans kæreste lider af en  

 depression, beder om et naturlægemiddel   nemlig Modigen   og får  

 det udleveret uden videre.
Han bruger ikke udtrykket tristhed, nedtrykthed  

 eller modløshed, men derimod udtrykket depression.
Det er på  

 dette tidspunkt, at apoteket skulle have afvist kunden og henvist til  

 læge.
Danmarks Radio har anført, at brugen af skjult  

 kamera i den konkrete situation absolut er forsvarlig - også ud fra et  

 etisk synspunkt -  fordi det er den eneste mulighed for at dokumentere, at  

 apoteker sælger naturlægemidlet i strid med reglerne.
Det  

 må anses for at være en sag af betydelig offentlig interesse, om  

 apotekerne lever op til at give en forsvarlig information i forbindelse med  

 udleveringen af såvel medicin som naturlægemidler.
Ingen kan  

 forestille sig, at en apoteker ville bekræfte, at apoteket handler i  

 strid med reglerne, hvis optagelserne blev lavet på normal vis.  

 Indslaget kunne derfor ikke være tilblevet på anden vis og  

 dokumentation ikke fremskaffet.
Den medvirkende var, som klageren har  

 anført, effektivt afdækket for at sikre anonymiteten.
Danmarks Radio har endvidere anført, at det ikke er  

 relevant for indslaget, at Modigen er en frihandelsvare.
Afgørende er  

 derimod, som anført af apoteket, at "personale, der bistår  

 ved udleveringen, ikke må give oplysning om eller indtryk af, at  

 Modigen er virksomt mod depression". Det er ikke desto mindre  

 præcis, hvad apotekeren gør, dvs. han giver både indtryk  

 af og direkte oplysning om, at naturlægemidlet er virksomt mod  

 depression.
Danmarks Radio har endvidere anført, at det er en  

 korrekt beskrivelse af hændelsesforløbet, når det i  

 indslaget oplyses, at der går ni sekunder, før kunden får  

 naturlægemidlet i hånden.
Det er rigtigt, men ikke relevant, at  

 ekspeditionen varer yderligere nogle minutter, før apoteket forlades  

 med pillerne i hånden.
Det er ikke korrekt, når apoteket - i  

 forbindelse med, at man hævder, at netop den resterende tid af  

 ekspeditionen, 2 ½ minut, er afgørende - blandt andet fremhæver,  

 at denne tid blev brugt til mundtlig information, og ikke til som beskrevet i  

 klagesvaret, på at finde skriftlig dokumentation.
Efter de ni sekunder,  

 hvor pillerne udleveres, foregår en kort snak om i hvor mange uger, man  

 skal tage pillerne, før man kan opleve en virkning.
Derefter bliver  

 apotekeren direkte bedt om at finde skriftlig dokumentation.
Det tager  

 apotekeren omkring et minut eller næsten halvdelen af den samlede  

 ekspedition at finde en pjece frem fra baglokalet.
Den resterende tid - godt  

 et minut - bruger apotekeren på at slå beløbet ind  

 på kasseapparatet, hvorefter journalisten betaler med Dankort.
I den  

 tid oplyser apotekeren blandt andet, at midlet er dokumenteret på den  

 måde, at det har en effekt, men ikke på samme måde som et  

 rigtigt lægemiddel er.
Ekspedienten oplyser endvidere på  

 journalistens forespørgsel, at naturlægemidlet hjælper mod  

 depression.
 Danmarks Radio har herudover anført, at det ikke er  

 relevant som apoteket oplyser, at personer med behandlingskrævende  

 depressioner selv kan vælge ikke at blive behandlet eller  

 forsøge sig med naturlægemidler mod sygdommen, idet det  

 afgørende er, at apotekeren giver både udtryk af og direkte  

 oplysning om, at naturlægemidlet er virksomt mod depression.
Danmarks Radio har i relation til det af apoteket  

 anførte om, at det ikke er et lovkrav, at apoteket afviser en kundes  

 udtrykkelige ønske om at købe Modigen, gjort gældende, at  

 den ansvarlige jurist i Lægemiddelstyrelsen, Karsten Jørgensen,  

 har oplyst, at det er "i strid med reglerne", hvis en apoteker i  

 reklamesammenhæng giver oplysning om eller indtryk af, at  

 naturlægemidlet Modigen er virksomt mod depression.
Juristen har  

 samtidig oplyst, at apotekeren "skulle have afvist kunden og henvist til  

 læge", som det også sker på et ud af fem apoteker,  

 hvilket også fremgår af indslaget.
Danmarks Radio har i den forbindelse særligt  

 anført, at Modigen ikke er godkendt som middel mod depression.
Det  

 må derfor ikke omtales eller sælges som sådant.
Danmarks  

 Radio er ikke enig i klagers vurdering af, at salget til journalisten skete  

 uden, at præparatet blev markedsført som virksomt mod  

 depression.
Apoteket fik oplyst, at købers kæreste led af  

 depression og havde hørt, at der var kommet et naturlægemiddel,  

 der kunne hjælpe.
Alene på den baggrund fortæller apoteket,  

 at "det er det der perikon-historie". Senere i samtalen oplyses det  

 på journalistens direkte forespørgsel, at midlet hjælper  

 mod depression.
Det må opfattes som markedsføring.
 Danmarks Radio har videre gjort gældende, at man  

 ikke kan genkende klagers fremstilling om, at andre apoteker, der medvirkede  

 i indslaget, mener, at de har givet grundig information, at denne information  

 skulle være klippet væk, og at det skulle have givet et  

 "fejlagtigt indtryk af manglende faglighed på apotekerne".  

 Danmarks Radio har ikke modtaget nogen form for henvendelse fra de  

 øvrige apoteker, der medvirkede i indslaget.
Danmarks Radio har endelig oplyst, at man ikke er enig i,  

 at kendsgerningerne er fordrejet.
Indslaget dokumenterer, at fire ud af fem  

 tilfældigt udvalgte apoteker ikke giver etisk korrekt rådgivning,  

 og at de med Lægemiddelstyrelsens ord optræder i strid med  

 reglerne, når de i reklamesammenhæng giver oplysning om eller  

 indtryk af, at Modigen er virksomt mod depression.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Kaare R.  

 Skou og Kirsten Dyregaard.
 Pressenævnet udtaler:
Det er er Pressenævnets opfattelse, at der som  

 udgangspunkt ikke uden samtykke bør bringes optagelser med skjult  

 kamera.
En sådan fremgangsmåde kan kun undtagelsesvis være  

 berettiget efter en nøje afvejning i hvert enkelt tilfælde af  

 den samfundsmæssige interesse i forhold til den enkeltes krav på  

 beskyttelse.
I afvejningen må tillige indgå, om de oplysninger,  

 der ønskes bragt, kan tilvejebringes på anden måde end ved  

 brug af skjult kamera.
 Der er enighed i Pressenævnet om, at der er en klar  

 samfundsmæssig interesse i en omtale af, om apotekerne giver en  

 forsvarlig information i forbindelse med udlevering af såvel medicin  

 som naturlægemidler.
To af nævnets medlemmer - Per Sørensen  

 (formand) og Bo Maltesen - finder imidlertid, at Danmarks Radio ikke i  

 tilstrækkelig grad har antageliggjort, at oplysningerne om apotekets  

 rådgivning i forbindelse med apotekets salg af naturlægemidlet  

 Modigen kun kunne komme frem ved anvendelse af skjult kamera.
Disse medlemmer  

 finder derfor, at Danmarks Radio har tilsidesat god presseskik ved at bringe  

 optagelsen med skjult kamera.
Nævnets to øvrige medlemmer - Kaare R.  

 Skou og Kirsten Dyregaard - finder, at Danmarks Radio i  

 tilstrækkelig grad har antageliggjort, at oplysningerne om apotekets  

 rådgivning i forbindelse med salget af naturlægemidlet kun  

 vanskeligt kunne komme frem uden anvendelse af skjult kamera.
Disse medlemmer  

 finder derfor ikke, at Danmarks Radio har tilsidesat god presseskik.
 Da der er stemmelighed, er formandens stemme  

 afgørende, jf. medieansvarslovens § 48, og Pressenævnet udtaler  

 herefter kritik af, at Danmarks Radio bragte optagelsen med skjult  

 kamera.
 Pressenævnet finder, at Danmarks Radio gennem  

 udsendelsen har dokumenteret, at apoteker, herunder klagers apotek, har  

 udleveret Modigen, selv om kunden oplyste, at naturlægemidlet skulle  

 bruges mod depression.
 Uanset at Danmarks Radios redigering af optagelsen af  

 ekspeditionen i apoteket, der varede i længere tid, end det  

 fremgår af indslaget, efter nævnets opfattelse er sket på  

 en sådan måde, at der kan være udeladt oplysninger, der  

 kunne tale til apotekets fordel, finder Pressenævnet ikke  

 tilstrækkeligt grundlag for at kritisere Danmarks Radio for at have  

 handlet i strid med god presseskik ved redigeringen.
Sct.
Stefans Apotek har over for Pressenævnet  

 oplyst, at man ikke ønsker, at kendelsen bringes i Danmarks Radio.  

 Nævnet har orienteret Danmarks Radio herom.
 Afsagt den 9. maj 2001.
