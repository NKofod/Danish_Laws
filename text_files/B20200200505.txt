Bekendtgørelse om fordeling af administrationsbidrag til Seniorpensionsenheden I medfør af § 14, stk. 5, i lov nr. 869 af 14. juni 2020 om Seniorpensionsenheden og efter indstilling fra bestyrelsen for Seniorpensionsenheden fastsættes efter bemyndigelse:
§ 1. Administrationsbidrag efter § 14 i lov om Seniorpensionsenheden fordeles mellem kommunerne i forhold til indbyggertallet i de enkelte kommuner.
Som grundlag for fastsættelse af kommunens bidrag anvendes Danmarks Statistiks senest offentliggjorte kommunefordelte befolkningstal.
Stk. 2. Tab, som opstår på grund af fejl i administrationen af opgaven med at tilkende seniorpension, indgår i administrationsbidraget for Seniorpensionsenheden.
Kommunernes bidrag hertil fordeles i overensstemmelse med stk. 1.
Ikrafttrædelse § 2. Bekendtgørelsen træder i kraft den 1. januar 2021 og omfatter fordeling af administrationsbidrag fra og med budgetåret 2021.
 Stk. 2. Bekendtgørelsens § 1, stk. 2, finder anvendelse på fordeling af tab, der er opstået fra den 1. januar 2021.
