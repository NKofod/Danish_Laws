 En forbruger indgik aftale om køb af en vaskemaskine/tørretumbler.
Købesummen blev berigtiget ved en udbetaling og nogle afdrag.
Der blev  

 ikke udfærdiget købekontrakt eller i øvrigt aftalt rentebetaling.
Den  

 erhvervsdrivende opkrævede desuagtet betaling af renter.
Efter nogen tids  

 brug af maskinen fik denne en defekt, der forårsagede skade på forbrugerens  

 tøj på grund af overophedning.
Forbrugerklagenævnets sagkyndige konstaterede,  

 at årsagen til skaderne på forbrugerens tøj skyldtes en mangelfuld  

 reparation.
Forbrugerklagenævnet fandt, at den erhvervsdrivende uberettiget  

 havde opkrævet renter af forbrugeren, idet han ikke kunne dokumentere, at der  

 var indgået en aftale om renteberegning, ligesom rentelovens regler ikke  

 fandt anvendelse.
Forbrugeren havde derfor krav på tilbagebetaling af  

 indbetalte renter.
 Forbrugerklagenævnet lagde samtidig til grund, at der var ansvar for  

 det ødelagte tøj som følge af den utilstrækkelige reparation.
 Den erhvervsdrivende og reparatøren blev in solidum pålagt  

 erstatningsansvar for det ødelagte tøj.
En forbruger indgik aftale om køb af en kombineret  

 vaskemaskine/tørretumbler i februar 1989. Købesummen blev berigtiget ved en  

 udbetaling samt 11 på hinanden følgende afdrag.
Der blev ikke udfærdiget en  

 købekontrakt, ligesom der ikke blev aftalt rentebetaling.
Da forbrugeren 11/2  

 år senere henvendte sig hos den erhvervsdrivende med en klage over, at der  

 blev beregnet renter af købesummen, påførte den erhvervsdrivende oplysningen  

 »løbende renter a 2% pr. måned fra købsdato« på forbrugerens  

 kvittering.
I foråret 1990 blev der udført en reparation på apparatet, idet  

 tørretumbleren varmede for meget.
I efteråret 1990 fik forbrugeren ødelagt  

 for ca. 500 kr. tøj, idet apparatets varmestyring ikke fungerede, således at  

 tøjet blev overophedet med den følge, at det blev ødelagt.
Den  

 erhvervsdrivende oplyste, at der var indgået en mundtlig aftale om  

 rentebetaling i forbindelse med købet af maskinen.
Derfor afviste man  

 klagerens krav om tilbagebetaling af renter, ligesom man afviste hendes krav  

 om erstatning for det ødelagte tøj.
En erklæring fra forbrugerklagenævnets sagkyndige angav, at fejlen  

 skyldtes en defekt termostat, hvilket burde have været opdaget ved  

 reparationen.
Forbrugerklagenævnet fandt, at reparatøren af maskinen havde  

 pådraget sig et erstatningsansvar som følge af den utilstrækkelige  

 reparation, ligesom den erhvervsdrivende sælger efter reglerne om  

 produktansvar var ansvarlig for de opståede produktskader. disse to blev in  

 solidum pålagt at erstatte det tab, som forbrugeren havde lidt på grund af  

 det ødelagte tøj.
forbrugerklagenævnet fandt ikke, at den erhvervsdrivende kunne  

 dokumentere, at der var indgået en mundtlig aftale om rentebetaling med  

 forbrugeren.
Et rentekrav kunne heller ikke begrundes i andre regler i  

 renteloven, hvorfor forbrugerklagenævnet fandt, at forbrugeren var berettiget  

 til at få tilbagebetalt den renteindbetaling, som den erhvervsdrivende med  

 urette havde opkrævet hos hende.
 (* 1) Afgørelsen er gengivet i forbrugerstyrelsens juridiske årbog 1993,  

 side ...
