Nr BTL 150 Betænkning over Forslag til lov om ændring af lov om boligbyggeri  

 (Etablering af almennyttige boliger ved på- og tilbygning.
Boligselskabers  

 egenkapitalforhold.
Driften af ungdomsboliginstitutioner.
Kommunal garanti  

 for lejetab i ungdomsboliger.
Uddelegering af sagsbehandlingen vedrørende  

 støtte til renoveringsarbejder i ungdomsboliger m.v.)   

 Nr L 150 1992-93, 1. samling Afgivet af Boligudvalget Afgivet: 19930318 Udvalget har behandlet lovforslaget i nogle møder og har herunder stillet  

 spørgsmål til boligministeren, som denne har besvaret skriftligt.
 Endvidere har udvalget modtaget skriftlige henvendelser fra Kommunernes  

 Landsforening og Per Lønn-Christensen, København.
 Der er af boligministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 af boligministeren stillede ændringsforslag.
 Et mindretal (Det Konservative Folkepartis medlemmer af udvalget)  

 indstiller lovforslaget til vedtagelse uændret .
 Et andet mindretal (Venstres medlemmer af udvalget) indstiller  

 lovforslaget til vedtagelse med de under nr. 2, 3, 6-8 og 11 stillede  

 ændringsforslag.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet vil dog stemme for de af mindretallet stillede ændringsforslag.
Ændringsforslag Til § 1Af et mindretal (FP):
 1) Nr. 5 udgår.
 Af boligministeren , tiltrådt af et flertal (S, V, SF, CD,  

 RV og KRF):
 2) I den under nr. 5 foreslåede affattelse af § 12, stk.  

 1, udgår »inden for et maksimumsbeløb«, og efter 1. pkt.  

 indsættes som nyt punktum:
»Kommunalbestyrelsen kan fastsætte et maksimum for  

 arbejdskapitalen.« 3) I den under nr. 5 foreslåede affattelse af § 12, stk.  

 2, affattes nr. 3 således:
»3) Overskud på selskabets drift, i det omfang overskuddet overstiger  

 et af kommunalbestyrelsen fastsat maksimum for selskabets arbejdskapital, jf.  

 stk. 1.« Af et mindretal (FP):
 4) Nr. 6 udgår.
 5) Nr. 7 udgår.
 Af boligministeren , tiltrådt af et flertal (S, V, SF, CD,  

 RV og KRF):
 6) Efter nr. 14 indsættes som nyt nummer:
 »01. I § 36 indsættes efter stk. 6 som nyt stykke:
» Stk. 7. Landsbyggefonden kan efter tilsvarende regler som  

 nævnt i stk. 6 yde støtte til udligning af opsamlede driftsunderskud i  

 ungdomsboliger, som er omfattet af kapitel 11 i denne lov, og som tilhører et  

 almennyttigt boligselskab.
Bestemmelsen i § 37, stk. 3, finder tilsvarende  

 anvendelse.« Stk. 7 og 8 bliver herefter stk. 8 og 9.' 7) Nr. 15 affattes således:
 »15. I § 48, stk. 1, indsættes efter 1. pkt. som nyt  

 punktum:
»Kommunalbestyrelsen kan tillige give tilsagn om støtte til  

 etablering af almennyttige boliger ved 1) på- og tilbygning til eksisterende almennyttige afdelingers ejendomme  

 og 2) erhvervelse og efterfølgende ombygning til beboelse af eksisterende  

 ejendomme, der anvendes til andet end beboelse.«» 8) Efter nr. 16 indsættes som nyt nummer:
 »02. I § 63, stk. 1, indsættes efter 1. pkt. som nyt  

 punktum:
»Kommunalbestyrelsen kan tillige give tilsagn om støtte til  

 etablering af boliger som omhandlet i stk. 5 og 6 ved erhvervelse og  

 efterfølgende ombygning til beboelse af eksisterende ejendomme, der anvendes  

 til andet end beboelse.«» Af boligministeren , tiltrådt af et flertal (S, SF, CD, RV  

 og KRF):
 9) I det under nr. 17 foreslåede § 67 a, stk. 1 ,  

 indsættes efter 1. pkt. som nyt punktum:
»Kommunalbestyrelsen kan endvidere meddele samtykke til, at en  

 selvejende ungdomsboliginstitution overgår til at være en afdeling af et  

 almennyttigt boligselskab, og at meddelte tilsagn om offentlig støtte  

 overføres til boligselskabet.« 10) Nr. 19 udgår.
 Af boligministeren , tiltrådt af et flertal (S, V, SF, CD,  

 RV og KRF):
 Til § 3 11) I stk. 2, 2. pkt. ændres »det  

 fastsatte« til: »et fastsat«.
Bemærkninger Til nr. 1, 4 og 5 Fremskridtspartiet finder det helt urimeligt, såfremt de  

 sociale boligselskaber skal have endnu større mulighed for at opbygge  

 pengetanke.
Mange lejere er allerede i dag udsat for, at der gennem huslejen  

 opkræves bidrag til både den ene og den anden fond.
Disse opkrævningers  

 lovlighed er der mange der stiller spørgsmålstegn ved.
Meningen med de  

 sociale boligselskaber er, at der kun skal opkræves den husleje, der er  

 nødvendig for selskabernes almindelige drift og vedligeholdelse.
Det kan ikke  

 være meningen, at lejerne skal have huslejeforhøjelser for, at diverse  

 ledelser skal kunne lege finansmatadorer.
 Til nr. 2 og 3 Ifølge den under nr. 5 i lovforslaget foreslåede affattelse  

 af § 12, stk. 1 og 2, skal der være et maksimum for almennyttige  

 boligselskabers og almennyttige forretningsførerselskabers frie egenkapital  

 (arbejdskapital), og ifølge bemærkningerne til bestemmelsen foreslås dette  

 maksimum fastsat til 800 kr. pr. lejemålsenhed.
 Det foreslås, at forslaget om et generelt maksimum for arbejdskapitalen  

 udgår, og at det i stedet overlades til det kommunale tilsyn i givet fald at  

 gribe ind med et påbud om et maksimum for størrelsen af selskabets  

 arbejdskapital, hvis kommunalbestyrelsen ud fra en konkret bedømmelse af  

 selskabets forvaltning eller kapitaldannelse skønner dette nødvendigt.  

 Kommunalbestyrelsen fastsætter således i disse situationer selv størrelsen af  

 arbejdskapitalen.
Ændringsforslagene skal ses på baggrund af, at spørgsmålet om størrelsen,  

 opbygningen og anvendelsen af selskabernes frie egenkapital må ses i  

 sammenhæng med de nærmere regler om de almennyttige boligselskabers formål og  

 virksomhedsområde.
Idet der henvises til Folketingets behandling i  

 folketingsåret 1991-92 af forslag til lov om ændring af lov om boligbyggeri  

 (L 49), hvoraf det af tillægsbetænkningen af 13. december 1991 fremgår, at et  

 flertal i Boligudvalget ønsker, at boligministeren efter forhandlinger med de  

 berørte parter fremkommer med et (nyt) forslag til en formålsparagraf for de  

 almennyttige boligselskaber, bemærkes, at en præcisering af reglerne om de  

 almennyttige boligselskabers formål og virksomhedsområde med udgangspunkt i  

 de fastlagte regler om egenkapital vil blive gjort til genstand for fornyede  

 overvejelser i Boligministeriet med henblik på fremsættelse af lovforslag  

 herom i begyndelsen af næste folketingsår.
Det er i nr. 6 i lovforslaget foreslået, at selskabers  

 dispositionsfondsmidler i særlige tilfælde vil kunne anvendes til  

 finansiering af edb-udstyr og administrationsejendom for selskabet.
I  

 bemærkningerne til bestemmelsen er nærmere redegjort for, hvornår der  

 foreligger sådanne særlige tilfælde.
 Som en konsekvens af den foreslåede ændring forudsættes det, at muligheden  

 for i særlige tilfælde at anvende dispositionsfondsmidler til edb-udstyr og  

 administrationsbygning kun skal gælde, når kommunalbestyrelsen har fastsat et  

 loft for selskabets arbejdskapital.
 Til nr. 6 Ifølge lovens § 36, stk. 6, kan Landsbyggefonden yde støtte til  

 almennyttige boligafdelinger efter nærmere fastsatte regler.  

 Ændringsforslaget indebærer, at ungdomsboliger organiseret som almennyttigt  

 byggeri får mulighed for at opnå støtte til udligning af opsamlede  

 driftsunderskud efter tilsvarende regler.
 Til nr. 7 og 8 Det foreslås at gøre det muligt for kommunalbestyrelserne  

 at give tilsagn til erhvervelse af eksisterende ejendomme med henblik på  

 ombygning til almennyttige boliger og private andelsboliger.
 For tilsagn til ombygninger gælder de samme bestemmelser som for tilsagn  

 til nybyggeri, herunder om boligstørrelser og rammebeløb.
Efter ændringsforslagene skal der være tale om en væsentlig ombygning og  

 ikke blot en renovering af ejendommen.
Der må lægges vægt på, at ombygningen  

 tilvejebringer nye boliger.
Til nr. 9 Som omtalt i lovforslagets bemærkninger er det et af tiltagene  

 efter Ungbosagen, at der kan gives tilladelse til, at en selvejende  

 ungdomsboliginstitution overgår til at blive en afdeling af et almennyttigt  

 boligselskab.
Fordelene ved en sådan overgang er navnlig, at  

 ungdomsboliginstitutionen derved kommer ind under en velfungerende fælles  

 administration med andre afdelinger og bliver omfattet af  

 regnskabskonsulenttjenesten og garantiordningen fra Landsbyggefonden.  

 Endvidere er der mulighed for støtte fra dispositionsfonden og selskabets  

 frie egenkapital.
I bemærkningerne er det forudsat, at tilladelse til en sådan overgang  

 meddeles af boligministeren (Bygge- og Boligstyrelsen). Ændringsforslaget  

 indebærer, at denne beføjelse uddelegeres til kommunerne.
Dette vil indebære  

 en fortsættelse af den decentralisering, der gennem de senere år er  

 gennemført inden for det støttede byggeri og være en parallel til det under  

 nr. 17 i lovforslaget stillede forslag om at give kommunerne lovhjemmel til  

 at tillade sammenlægning af 2 ungdomsboliginstitutioner.
 Til nr. 10 Ændringsforslaget indebærer, at forslaget om en kommunal  

 garantiordning for lejetab udgår af lovforslaget.
 Til nr. 11 Der er tale om en konsekvensrettelse som følge af forslaget om  

 at overlade det til de enkelte kommunalbestyrelser i givet fald at fastsætte  

 et maksimum for boligselskabernes arbejdskapital.
Baadsgaard (S) fmd.
Søren Hansen (S) Lissa Mathiasen (S) Jørn Pedersen  

 (S) Grete Schødts (S) Else Marie Mortensen (S) Holger K.
Nielsen (SF) Pelle  

 Voigt (SF) Svend Aage Jensen (CD) Pernille Sams (KF) Aagaard (KF) John  

 Vinther (KF) Mejdahl (V) Bodil Thrane (V) Kirsten Jacobsen (FP) nfmd.  

Jørgen Estrup (RV) Lysholm Christensen (KRF) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse i den  

 affattelse, hvori det foreligger efter 2. behandling.
 Et mindretal (Fremskridtspartiets medlem af udvalget) indstiller  

 lovforslaget til forkastelse .
 Mindretallet ønsker at fastslå, at Fremskridtspartiet er enig med  

 Rigsrevisionen i, at ansvaret i forbindelse med forvaltningen af Ungbo,  

 indtil denne lovændring træder i kraft, ligger hos Bygge- og Boligstyrelsen.
 Af boligministerens svar på udvalgets spørgsmål nr. 2 fremgår, at  

 Boligministeriet stadig mener, at ansvaret for forvaltningen lå hos  

 kommunerne.
 Fremskridtspartiet mener, at det er en uacceptabel situation, at ansvaret  

 for de mange skandaler ikke er entydigt placeret.
