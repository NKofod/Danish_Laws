 »Aftale vedrørende optagelser m.v. af Danmarks Radios radio- og  

 fjernsynsudsendelser til brug inden for undervisning på folkeskole- og  

 gymnasieniveau samt 2-årige kursus til HF« og den hertil knyttede  

 tillægsaftale vedrørende friskoler, private grundskoler og efterskoler er  

 udløbet med udgangen af skoleåret 1988/89 (ult. juli 1989).
 Forhandlinger mellem COPY-DAN på den ene side og de kommunale  

 organisationer samt Undervisningsministeriet på den anden side er afsluttet,  

 men en underskrevet aftale foreligger endnu ikke.
Først når denne grundlæggende aftale på skoleområdet foreligger, vil  

 tillægsaftalen for friskoler, private grundskoler og efterskoler kunne  

 udformes og udsendes.
Dette forventes at ske i begyndelsen af skoleåret  

 1989/90, lige som COPY-DAN senere vil udsende sit materiale til skolerne.
 Til foreløbig orientering kan ad den nye aftale oplyses:
 - Aftalen omfatter både udsendelser fra Danmarks Radio og TV-2.
 - Abonnementsordningen bortfalder, og skoler, der tilslutter sig  

 ordningen, skal i stedet betale et fast årligt beløb pr. klasse/hold,  

 hvorefter alle optagelser vil kunne benyttes uden nogen begrænsning (dog ikke  

 spillefilm).
- Den nye betalingsordning omfatter både undervisnings- og  

 ikke-undervisningsudsendelser.
Undervisningsudsendelser inden for 4-års  

 fristen er dog fortsat frie og falder uden for betalingsordningen.
 - Skolernes egen rapportering til COPY-DAN bortfalder.
 - »Frikøbsordningen« ophører, men allerede frikøbte bånd vil  

 fortsat kunne benyttes uden betaling.
 - Betalingen pr. klasse/hold er ikke endeligt fastlagt, men udover en  

 pristalsregulering kan forventes en forhøjelse på grund af TV-2's  

 tilslutning.
 P.d.v.
