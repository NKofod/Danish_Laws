7 Pladsreservering 7.0 Indledning Der kan foretages pladsreservering i siddevogne, liggevogne og sovevogne  

 samt af adgangsbilletter til Århus - Kalundborg overfarten som anført i de  

 følgende afsnit.
 Om reservering af vogne, vognafdelinger og kupeer henvises til afsnit 5.2.
7.1 Siddepladser 7.1.1 Generelt Der kan foretages pladsreservering i 1: Intercitytog (IC) 2: Interregionaltog (IR) over hhv til/fra Storebælt 3: Nattog ved rejser over Storebælt og i visse nattog endvidere fra jyske  

 stationer til Odense og Nyborg imellem samtlige ovennævnte togs planmæssige standsningssteder undtagen  

 til lokale rejser på Sjælland.
 Togpersonalet kan tildele evt ledige pladser.
7.1.2 Bestilling Plads kan bestilles og reserveres samme dato fra kl 08.00 2 måneder forud  

 for rejsedagen.
Hvis 2-månedersdagen forud for rejsedagen er en søn- og  

 helligdag, kan plads tidligst bestilles og reserveres den nærmest følgende  

 hverdag.
 Plads vil normalt kunne reserveres indtil ca 3 timer før togafgang fra  

 udgangsstationen, dog senest kl 21.00.
Bestilling af plads er normalt ikke betinget af samtidig køb eller  

 forevisning af billet.
Af hver passager kan der kun bestilles plads i et tog  

 pr rejsestrækning.
7.1.3 Bestillingssteder Pladsbestilling kan foretages på de fleste DSB stationer i tidsrummet  

 mandage - fredage 8 - 17.30.
Pladsbestilling uden for den normale åbningstid, kan også ske, sålænge  

 billetsalget på stationen er åbent.
Der må dog regnes med forlænget  

 ekspeditionstid.
7.1.4 Betaling for siddeplads Uanset strækning betales pr person ved rejse med i følgende tilfælde:
1. Når der er foretaget forudreservering af siddeplads 2. For benyttelse af IC - herunder tog 588 / 589,  

 nattog over Storebælt og IR-tog ved rejser til/fra og over Storebælt samt ved  

 lokale rejser på Sjælland 3. For benyttelse af IC tog på strækningerne Nyborg  

 Færge-Fredericia, Fredericia-Aalborg, Fredericia-Esbjerg og  

 Fredericia-Herning.
 Der kræves dog  ikke pladsbillet ved påstigning efter kl 20.00 i  

 tog, der hører til dagens toggang (anført på de sidste blade i pågældende  

 plan i DSB Køreplan) samt på lørdage og søndage ved påstigning før kl 9.00  

 (incl ombord- eller ilandkørsel i Nyborg Færge).
 4. Når de gennemgående vogne over Storebælt i nattog  

 benyttes, også ved rejser der ikke passerer Storebælt.
5. Når det i DSB Køreplan er anført, at toget kun kan  

 benyttes med pladsbillet Når pladsbillet købes i toget, kan siddeplads ikke garanteres.
Børn Til et barn kan der bestilles og reserveres en plads således:
1. til et barn fra det fyldte fjerde år til og med det  

 elvte år (og til et barn under 4 år til hvilket der forlanges særskilt plads)  

 købes siddepladsbillet til fuld pris 2. til 2 børn til og med det elvte år , som uden gener  

 for andre passagerer kan dele en plads, skal der kun betales en  

 siddepladsbillet.
Tilslutningsreservering Skal rejsen mellem afrejse- og bestemmelsesstation foretages med 2 eller 3  

 intercity tog i direkte fortsættelse af hinanden, kan der reserveres  

 siddeplads i alle togene mod betaling af kun et siddepladsbilletgebyr.
En  

 betingelse er dog, at bestillingerne foretages samtidig.
Bestemmelsen om  

 tilslutningsreservering gælder også ved rejse med interregionaltog.
I så fald  

 betales en pladsbillet til intercitytog.
7.1.5 Afhentning af siddepladsbilletter Forudreserverede pladsbilletter skal afhentes senest ugedagen efter  

 bestillingen.
 Samtidig med afhentning af pladsbilletter til rejse i dagene 21. til 28.  

 december og fra tirsdag før påske til tirsdag efter påske, skal gyldig billet  

 forevises eller købes.
 Til passagerer, som rejser uden pladsbillet på strækninger, hvor  

 pladsbillet kræves, udstedes der i toget en pladsbillet til samme betaling,  

 som for forudreserverede pladsbilletter.
7.1.6 Regler for benyttelsen En pladsbillet giver indehaveren ret til en bestemt plads i toget over en  

 bestemt strækning, såfremt gyldig billet eller kort samtidig forevises.
En reserveret plads skal indtages af passageren snarest og inden 15  

 minutter efter afgangen fra den station, hvorfra reserveringen gælder.
I  

 modsat fald kan DSB disponere over pladsen til fordel for en anden passager.
7.1.7 Afbestilling/Ændring Afbestilling/ændring af plads skal ske til en DSB station, der kan udstede  

 pladsbillet.
Det skal ske indenfor stationens normale åbningstid og senest 3  

 timer før det pågældende togs afgang fra udgangsstationen.
7.1.8 Tilbagebetaling Bestemmelserne findes i hovedafsnit 11.
7.1.9 Billetkontrol Ved billetkontrollen skal foruden gyldig billet eller kort forevises  

 gyldig pladsbillet i de tilfælde, hvor en pladsbillet kræves.
7.2 Liggepladser 7.2.0 Indledning For reserveringen og befordringen gælder bestemmelserne i hovedafsnit 7.1  

 samt nedenstående supplerende bestemmelser.
7.2.1 Generelt Der kan foretages pladsreservering i liggevogne i nattogene ved rejse fra  

 jyske stationer til Odense og Nyborg samt ved alle rejser over Storebælt.
7.2.2 Bestilling Plads til liggevogne kan reserveres indtil ca 1 time før togets afgang fra  

 udgangsstationen, dog senest kl 21.00.
7.2.3 Bestillingssteder Se afsnit 7.1.3.
7.2.4 Betaling for liggeplads 7.2.4.1 Generelt Der opkræves 60 kr pr person pr plads, uanset om plads forudreserveres  

 eller ej.
Herudover kræves 2. klasses billet.
En voksen passager har lov til at dele sin liggeplads med et barn under 12  

 år, uden at der skal købes særskilt liggepladsbillet til barnet.
Hvis der til  

 et barn under 12 år ønskes særskilt liggeplads, skal der købes  

 liggepladsbillet til fuld pris og 2. klasses billet til halv pris.
For 2  

 børn, som deler en liggeplads, skal der købes een liggepladsbillet til fuld  

 pris.
Såfremt begge børn er fyldt 4 år, skal der endvidere købes en 2.  

 klasses billet til fuld pris, medens der i andre tilfælde kun skal købes en  

 2. klasses billet til halv pris.
7.2.4.2 Tilslutningsreservering Foretages en rejse delvis med siddevogn og delvis med liggevogn i direkte  

 forlængelse af hinanden, skal der betales liggepladsgebyr men ikke  

 siddepladsgebyr/lyntogstillæg for de 2 første siddepladsreserveringer.
7.2.4.3 Grupper Grupper betaler samme liggepladsgebyr som individuelle passagerer.
Dog  

 ydes:
- 1 gratis liggeplads, når der er betalt for 15 liggepladser, - 2 gratis liggepladser, når der er betalt for 33 liggepladser, - 3 gratis liggepladser, når der er betalt for 64 liggepladser, osv.
 Det er ikke tilladt fiktivt at opdele gruppen i mindre grupper for at opnå  

 flere fripladser.
7.2.5 Afhentning Se afsnit 7.1.5.
7.2.6 Regler for benyttelsen Se afsnit 7.1.6.
7.2.7 Afbestilling/Ændring Se afsnit 7.1.7.
7.2.8 Tilbagebetaling Bestemmelserne findes i hovedafsnit 11.
7.2.9 Billetkontrol Se afsnit 7.1.9.
7.3 Sovepladser 7.3.0 Indledning For reserveringen og befordringen gælder bestemmelserne i hovedafsnit 7.1  

 samt nedenstående supplerende bestemmelser.
7.3.1 Generelt Der kan foretages pladsreservering i sovevogn i nattogene ved rejse over  

 Storebælt.
7.3.2 Bestilling Plads kan på danske salgssteder bestilles i ubegrænset tid i forvejen.  

 Tildeling af plads sker tidligst fra samme dato kl 8.00  3 måneder  

 forud for rejsedagen.
Rejsedagen skal her betragtes som datoen for togets  

 afgang fra udgangsstationen.
Forudreserveringen i retningen fra København H  

 slutter kl 20.30 og i retningen fra Frederikshavn kl 17.00.
7.3.3 Bestillingssteder Se afsnit 7.1.3.
7.3.4 Betaling for soveplads Sovepladsgebyr opkræves for hver soveplads.
 Priserne er således:
 Tourist 160,- kr pr seng (to-sengs kupee) samt 2. klasses billet.
 Special 300,- kr pr seng (enekupee) samt 1. klasses billet.
7.3.4.2 Børn For børns benyttelse af sovepladser gælder følgende:
 Een soveplads må kun benyttes af to personer, når den ene eller begge er  

 under 10 år.
 Børn under 10 år, der rejser alene eller ikke kan anbringes sammen med  

 forældre/andre ledsagere, skal normalt placeres i en damekupee, mens børn,  

 der er fyldt 10 år, i alle tilfælde placeres som voksne (herre eller dame).
7.3.4.3 Tilslutningsreservering Foretages rejsen i siddevogn og i sovevogn i direkte forlængelse af  

 hinanden, dækker det betalte sovepladsgebyr også betalingen for de  

 tilsluttende 2 første siddepladsreserveringer.
Bestillingerne skal foretages  

 samtidig.
7.3.4.4 Grupper Der ydes 1 gratis soveplads, når der betales for mindst 15 sovepladser.
Den gratis soveplads ydes i den sovepladskategori, som gruppen benytter  

 eller som flertallet af gruppen benytter.
Det er ikke tilladt at dele grupper  

 for at opnå yderligere en gratis soveplads.
7.3.4.5 »Oftfahrer«-kort Der findes to slags »Oftfahrer«-kort.
Et personligt kort benævnt  

 »Oftfahrer-kort« og et upersonligt firmakort »Oftfahrer-kort  

 for firmaer«.
 Indehaveren af et »Oftfahrer-kort« har krav på een gratis rejse  

 i sovevogn efter gennemførelsen af den 9. fuldt betalte rejse i sovevogn  

 inden for gyldighedsområdet.
7.3.5 Afhentning Se afsnit 7.1.5.
7.3.6 Regler for benyttelsen Sovepladser kan kun benyttes mod køb af en sovepladsbillet.
Passagerer,  

 der ikke er i besiddelse af en sovepladsbillet, må ikke opholde sig i  

 sovevognen, heller ikke på gangen eller endeperronerne.
Kravet på en forudreserveret soveplads bortfalder, hvis den ikke er  

 indtaget senest 15 minutter efter togets afgang fra den station, hvorfra  

 pladsen er reserveret.
DSB forbeholder sig ret til at anvise en anden  

 soveplads end den, der er anført i sovepladsbilletten.
En sovepladskupee kan kun benyttes af personer af samme køn.
Undtaget  

 herfra er personer, der rejser sammen og belægger alle pladserne i kupeen  

 samt børn under 10 år, der rejser alene, se punkt 7.3.4.2.
 Til en person, der ønsker at have fuld rådighed over touristkupee,  

 udstedes der en 1. kl jernbanebillet + en sovepladsbillet  

 »Special«.
 Rygning er ikke tilladt i sovevognskupeer.
7.3.7 Afbestilling/ændring Se afsnit 7.1.7.
7.3.8 Tilbagebetaling Bestemmelserne findes i hovedafsnit 11.
7.3.9 Billetkontrol 7.4 Adgangsbilletter 7.4.0 Indledning For reserveringen og befordringen gælder bestemmelserne i hovedafsnit 7.1  

 samt nedenstående supplerende bestemmelser.
7.4.1 Generelt Der kræves reservering af adgangsbillet af alle, der går over landgangen  

 til færgerne mellem Kalundborg og Århus.
Dog ikke til færgeafgange mellem kl  

 0.00 og kl 5.00 inkl.
7.4.2 Bestilling Se afsnit 7.1.2.
7.4.3 Bestillingssteder Se afsnit 7.1.3.
7.4.4 Betaling Adgangsbillet er gratis.
7.4.5 Afhentning Se afsnit 7.1.5.
7.4.6 Regler for benyttelsen Se afsnit 7.1.6.
7.4.7 Afhentning/Ændring Se afsnit 7.1.7.
7.4.8 Tilbagebetaling Se afsnit 7.1.8.
7.4.9 Billetkontrol Se afsnit 7.1.9.
