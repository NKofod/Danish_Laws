Landsskatteretskendelse vedr.
Gevinst på gæld ved  

 gældskonvertering  koncernforbundne selskaber Klagen skyldes, at selskabet  

 A ApS er anset for skattepligtig af gevinst ved gældskonvertering.
Landsskatterettens afgørelse Skatteforvaltningen har anset  

 selskabet for skattepligtig af gevinst ved gældskonvertering med 2.373.707  

 kr.
 Landsskatteretten anser ikke selskabet  

 for skattepligtig af gevinst på gæld ved gældskonvertering , og den foretagne  

 forhøjelse nedsættes til 0 kr.
Sagens oplysninger Selskabets formål er at eje  

 og besidde kapitalandele og foretage investeringer i forbindelse hermed.
 Selskabet ejes af B N.V.,  

 Belgien, der igen ejes af C Entreprises (US).
 I perioden fra den 31. august  

 2001 til den 31. august 2002 var selskabet og B N.V. søsterselskaber under C  

 Entreprises (US).
 B N.V. havde en fordring på  

 selskabet på 2.373.707 kr. som følge af finansielle udlån.
Den 22. august 2002 blev der  

 i selskabet foretaget en kapitalforhøjelse på 5.000 kr.
Kapitalforhøjelsen  

 skete ved en konvertering af selskabets gæld til B N.V. på 2.373.707 kr. til  

 anparter i selskabet svarende til 5.000 kr.
 Den 31. august 2002  

 erhvervede B N.V. de resterende anparter i selskabet og betalte i den  

 anledning  

 C Entreprises (US) 17.888 EUR.
Skatteforvaltningens afgørelse Skatteforvaltningen har anset  

 selskabet for skattepligtig af gevinst ved gældskonvertering med 2.373.707  

 kr.
 Efter kursgevinstlovens § 8  

 skal et selskab ikke beskattes af gevinst på gæld til koncernforbundne  

 selskaber, såfremt kreditor ikke kan fradrage det tilsvarende tab.
På grundlag af de faktiske  

 oplysninger vil der ikke kunne indrømmes skattefrihed ved gældskonverteringen  

 på 2.373.707 kr., da selskabet ikke har godtgjort, at tabet af den pågældende  

 art ikke er fradragsberettiget efter de udenlandske lovregler.
Revisor har  

 fremsendt memo fra D i Belgien, hvoraf fremgår, at kreditorselskabet ikke har  

 fradrag for tabet i forbindelse med gældskonverteringen.
Memoet er ikke  

 tilstrækkelig dokumentation for, at kreditorselskabet ikke har fradrag for  

 tabet.
Skatteforvaltningen har  

 henvist til TfS 2000.240 DEP, hvori skatteministeriets departement har  

 udtalt, at  

 kursgevinstlovens § 24 ikke finder anvendelse, hvis gælden er konverteret til  

 selskabskapital.
Efter samme udtalelse fremgår det, at gældskonvertering til  

 selskabskapital er omfattet af kursgevinstlovens § 8. Skatteforvaltningen  

 finder derfor ikke, at kursgevinstlovens § 24 finder anvendelse.
 Skatteforvaltningen har  

 herefter anset selskabet for skattepligtig af den opnåede gevinst på gæld ved  

 gældskonverteringen.
Selskabets påstand og argumenter Selskabets repræsentant har  

 nedlagt påstand om, at retten ikke anser selskabet for skattepligtig af  

 kursgevinst på 2.373.707 kr.
Moderselskabet B N.V. har den  

 22. august 2002 konverteret hele sin fordring i det danske datterselskab til  

 anpartskapital.
Den konverterede gæld på 2.373.707 kr. var lig A ApS´ samlede  

 gæld på konverteringstidspunktet.
Der var alene tale om et  

 finansielt udlån.
Der er således ikke tale om gæld vedrørende leverede varer  

 eller lignende.
 Efter kursgevinstlovens § 6  

 er hovedreglen, at selskabet skal medregne gevinst og tab på gæld ved  

 indkomstopgørelsen.  

 Som en undtagelse herfra gælder for det første, at gevinst på gæld til et  

 koncernforbundet  

 selskabet ikke medregnes, jf. kursgevinstlovens § 8, og for det andet, at  

 kursgevinst som følge af frivillig akkord ikke skal medregnes, jf.  

 kursgevinstlovens  

 § 24.
 Såfremt gevinst på gæld er  

 fritaget for beskatning efter § 24, er modstykket hertil, at der i stedet  

 eventuelt kan ske underskudsbegrænsning efter reglerne i ligningslovens § 15.
 I kursgevinstlovens § 24,  

 stk. 1, blev der ved lov nr. 313 af 21. maj 2002 indsat følgende 3. pkt.:
Med gældsnedsættelse  

 sidestilles hel eller delvis konvertering af gælden til aktier eller  

 konvertible obligationer. Ændringen i 3. pkt. har  

 virkning for gæld, der konverteres til aktier eller konvertible obligationer  

 den 1. juli 2002 eller senere, jf. lovens § 19, stk. 10.
Konvertering af gæld til  

 aktier i en samlet ordning bliver som udgangspunkt omfattet af regelsættet på  

 samme måde som en nedsættelse af gælden.
Det vil sige, at der foretages  

 underskudsbegrænsning i stedet for beskatning af en kursgevinst efter  

 kursgevinstlovens regler.
En gældskonvertering er dog fortsat ikke omfattet  

 af  

 § 24, stk. 1. 2. pkt.
Undtagelsen i § 24, stk. 1, 2. pkt., og § 8, stk. 1, 2.  

 pkt., hvorefter der indtræder skattepligt, i det omfang gælden nedskrives til  

 et beløb under værdien på konverteringstidspunktet, omfatter ifølge de  

 specielle bemærkninger til lovforslaget nemlig kun gældsnedsættelser  

 (gældseftergivelser). Forholdet, der vedrører området mellem fordringens  

 kursværdi  

 og 0 kr., har ifølge bemærkningerne ingen selvstændig betydning i forhold til  

 gældskonverteringer, idet debitorselskabet betaler et vederlag svarende til  

 fordringens kursværdi, da kreditorselskabets anskaffelsessum for aktierne  

 eller  

 anparterne udgør et beløb svarende til fordringens kursværdi.
 Ved frivillig akkord forstås  

 ifølge ligningslovens § 15, stk. 3, og kursgevinstlovens § 24, stk. 1, en  

 aftale om en samlet ordning mellem en skyldner og dennes kreditorer om  

 bortfald  

 eller nedsættelse af skyldnerens gæld.
 Der er her tale om en samlet  

 ordning mellem selskabet og dets kreditor om gældsnedsættelse.
 Det er således ikke korrekt,  

 at skatteforvaltningen har beskattet selskabet af en gevinst på gæld, idet  

 gevinst på gæld som følge af en samlet ordning mellem en debitor og dennes  

 kreditor om bortfald eller nedsættelse af debitors gæld ikke medregnes ved  

 opgørelsen af den skattepligtige indkomst, jf. kursgevinstlovens § 24, idet  

 gældskonverteringen er foretaget efter den 1. juli 2002, nemlig den 22.  

 august  

 2002.
 Der kan derfor ikke foretages  

 beskatning efter kursgevinstloven, men der kan eventuelt ske  

 underskudsbegrænsning,  

 hvis B N.V. havde fradrag efter belgiske skatteregler.
 Af ligningslovens § 15, stk.  

 2, 3. pkt., fremgår, at underskudsbegrænsningsbeløbet nedsættes, såfremt  

 selskabet efter reglerne i kursgevinstlovens § 8 ikke skal medregne gevinsten  

 på gælden ved indkomstopgørelsen.
Gevinst på gæld til  

 koncernforbundne selskaber skal efter kursgevinstlovens § 8 som udgangspunkt  

 ikke medregnes til den skattepligtige indkomst, når kreditorselskabet ikke  

 kan  

 fradrage det tilsvarende tab på fordringen, jf. kursgevinstlovens § 4, stk.  

 1.  

 Når kreditorselskabet ikke er skattepligtigt til Danmark, stilles der dog to  

 krav, for at debitorselskabet kan opnå skattefritagelse.
For det første  

 kræves  

 det, at det udenlandske kreditorselskab ikke ville have haft fradrag for  

 tabet  

 på fordringen efter reglen i § 4, hvis det udenlandske kreditorselskab var  

 skattepligtig til Danmark, jf. § 8, stk. 1, 3. pkt.
For det andet kræves det,  

 at det udenlandske kreditorselskab ikke kan fradrage tabet for fordringen  

 efter  

 de udenlandske interne skatteregler.
 Det må lægges til grund, at  

 det belgiske selskab ikke har foretaget skattemæssigt fradrag ved opgørelsen  

 af  

 den belgiske skattepligtige indkomst, jf. kopi af det belgiske regnskab samt  

 den belgiske selvangivelse.
Det må ligeledes lægges til  

 grund, at det belgiske selskab ikke har skattemæssigt fradragsret efter de  

 belgiske skatteregler.
For så vidt angår gældskonverteringen følger de  

 belgiske  

 skatteregler de belgiske regnskabsregler, og efter de belgiske  

 regnskabsregler  

 er der i dette tilfælde ikke fradrag for tabet på fordringen.
Som  

 dokumentation  

 er vedlagt udtalelse fra D, Belgien, hvoraf det fremgår, at  

 gældskonverteringen  

 ikke har haft nogen resultateffekt i det belgiske moderselskab.
Endvidere er  

 fremlagt memo af 6. juli  

 2004 fra D,  

 Belgien, hvoraf det fremgår, at moderselskabet ikke har skattemæssigt fradrag  

 i  

 forbindelse med gældskonverteringen.
Selskabet har således godtgjort,  

 at tab af den pågældende fordring ikke er fradragsberettiget i den  

 udenlandske  

 skattelovgivning, der gælder for kreditorselskabet.
Der skal herefter ikke  

 ske  

 underskudsbegrænsning.
Landsskatterettens bemærkninger og begrundelse Selskabet opnåede i august  

 2002 en gevinst på gæld som følge af den foretagne gældskonvertering på  

 2.373.707 kr.
 Gevinst på gæld medregnes som  

 udgangspunkt ved indkomstopgørelsen, jf. kursgevinstlovens § 6.
 Ifølge kursgevinstlovens § 8  

 skal gevinst på gæld dog ikke medregnes, såfremt kreditor efter  

 kursgevinstlovens  

 § 4, stk. 1, ikke ville kunne fradrage det tilsvarende tab på fordringen,  

 hvis  

 kreditor var skattepligtig til Danmark, og det godtgøres, at tab af den  

 pågældende art ikke er fradragsberettiget.
Ifølge kursgevinstlovens § 24  

 medregnes gevinst på gæld som følge af tvangsakkord eller aftale om en samlet  

 ordning mellem en debitor og dennes kreditor om bortfald eller nedsættelse af  

 debitors gæld (frivillig akkord) ikke ved indkomstopgørelsen.
Med  

 gældsnedsættelse sidestilles hel eller delvis konvertering af gælden til  

 aktier  

 eller konvertible obligationer.
 På baggrund af de fremlagte  

 oplysninger lægges det til grund, at selskabet har godtgjort, at tab af den  

 pågældende art ikke er fradragsberettiget efter belgiske regler, hvorfor B  

 N.V.  

 ikke har kunnet foretage fradrag for tab som følge af gældskonverteringen.
 Gældskonverteringen anses i  

 øvrigt som en frivillig akkord omfattet af kursgevinstlovens § 24.
 Ud fra de foreliggende  

 oplysninger er det således rettens opfattelse, at selskabet ikke er  

 skattepligtig af gevinst på gæld som følge af gældskonverteringen.
 Retten er i øvrigt af den  

 opfattelse, at der ikke skal ske begrænsning af retten til at fremføre  

 underskud,  

 jf. ligningslovens § 15, da selskabet har godtgjort, at kreditorselskabet  

 ikke  

 har kunnet foretage fradrag for tabet af fordringen efter de belgiske regler.
 Skatteforvaltningens  

 afgørelse om beskatning af kursgevinst ændres i overensstemmelse med  

 ovenstående,  

 og den foretagne forhøjelse på 2.373.707 kr. annulleres herefter.
