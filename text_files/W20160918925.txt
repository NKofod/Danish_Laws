Skrivelse om, hvorvidt et medlem af en kommunalbestyrelse, der har vedtaget en bøde for overtrædelse af miljøbeskyttelseslovens § 110, stk. 1, jf. § 27, stk. 1, er valgbar (Valgbarhedsnævnets skrivelse af 9. februar 2016 til en kommunalbestyrelse) Ved e-post af 10. november 2015 har kommunalbestyrelsen i X Kommune i henhold til § 101, stk. 4, i lov om kommunale og regionale valg, jf. lovbekendtgørelse nr. 363 af 2. april 2014, indberettet til Valgbarhedsnævnet, at kommunalbestyrelsesmedlem N.
N. har vedtaget et bødeforelæg på 20.000 kr. for overtrædelse af miljøbeskyttelseslovens § 110, stk. 1, jf. § 27, stk. 1.
 Det fremgår af sagen, at pågældende den  på et ikke nærmere angivet tidspunkt har været ansvarlig for, at en ansat i en virksomhed ad to omgange har dumpet samlet ca. 2.000 kg kornaffald i havet.
 I den anledning skal det meddeles, at Valgbarhedsnævnet har fundet, at den begåede handling   uanset de krav, der må stilles til personer, der beklæder hverv som medlem af kommunale og regionale råd   ikke i almindeligt omdømme gør den pågældende uværdig til at være medlem af kommunale og regionale råd, jf. den kommunale og regionale valglovs § 4.
 Den pågældende må derfor anses for valgbar.
