Fremsat den 7. november 2002 af  

 skatteministeren (Svend Erik Hovmand) Forslag til Lov om ændring af  

 virksomhedsskatteloven, ligningsloven og  

 personskatteloven (Udligningsordning for kunstnere) § 1 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 1 af 2. januar  

 2002, som senest ændret ved lov nr. 394 af 6. juni 2002, foretages  

 følgende ændring:
 1. Efter § 22 c indsættes:
»Afsnit II B Udligningsordning for forfattere og skabende kunstnere Kapitel 7 c § 22 d.
Skattepligtige personer, der har indkomst fra et af  

 den skattepligtige udført arbejde af litterær eller skabende  

 kunstnerisk karakter, og som ikke anvender virksomhedsordningen i afsnit I  

 eller konjunkturudligningsordningen i § 22 b, kan foretage  

 henlæggelse til indkomstudligning.
Arbejdet må ikke være  

 udført i ansættelsesforhold.
Indkomsten må ikke  

 hidrøre fra legater, stipendier eller lignende.
Henlæggelsen,  

 der ikke kan overstige indkomstårets indkomst, som nævnt i 1.  

 pkt., efter en eventuel lempelse efter ligningslovens § 7 O,  

 stk. 1, nr. 4, kan fradrages ved opgørelsen af den skattepligtige  

 indkomst for det indkomstår, for hvilket henlæggelse foretages  

 (henlæggelsesåret). Der kan alene foretages henlæggelse,  

 såfremt indkomstårets skattepligtige indkomst efter fradrag for  

 henlæggelsen vil overstige et grundbeløb på 96.500 kr. (i  

 1987-niveau). Henlæggelsen skal mindst udgøre 5.000 kr. og kan  

 højst udgøre et grundbeløb på 321.700 kr. (i  

 1987-niveau) pr. indkomstår.
 Stk. 2. Reglerne i § 22 b, stk. 2, 3, 4, 5 og 8,  

 5.-7. pkt., og stk. 9-11, finder tilsvarende anvendelse, idet dog  

 kontoen skal betegnes indkomstudligningskonto, og de samlede indskud på  

 kontoen højst kan udgøre et grundbeløb på 321.700  

 kr. (i 1987-niveau).
Stk. 3. Såfremt der afsiges konkursdekret over den  

 skattepligtige, skal foretagne henlæggelser indtægtsføres  

 for det indkomstår, hvori der afsiges konkursdekret over den  

 skattepligtige.
Henlæggelserne medregnes ikke til  

 konkursindkomsten.
Stk. 4. Grundbeløbene i stk. 1 og 2 reguleres  

 efter personskattelovens § 20.« § 2 I lov om påligning af indkomstskat til staten (ligningsloven), jf.  

 lovbekendtgørelse nr. 791 af 17. september 2002, foretages  

 følgende ændringer:
 1. I § 7 O, stk. 1, nr. 4, 9. pkt.,  

indsættes efter »virksomhedsskattelovens § 22 b«: »eller  

 indkomstudligning, jf. virksomhedsskattelovens § 22 d«.
 2. I § 7 O, stk. 1, nr. 4, sidste pkt.,  

 indsættes efter »konjunkturudligning«: »efter § 22 b og  

 indkomstudligning efter § 22 d«.
§ 3 I lov om indkomstskat for personer m.v. (personskatteloven), jf.  

 lovbekendtgørelse nr. 683 af 18. august 2002, foretages  

 følgende ændring:
 1. I § 3, stk. 2, nr. 8, indsættes efter  

 »§ 22 b«: »og § 22 d«.
§ 4 Loven træder i kraft dagen efter bekendtgørelse i Lovtidende  

 og har virkning fra og med indkomståret 2003.
Bemærkninger til lovforslaget Almindelige bemærkninger Lovforslaget fremsættes som et led i  

 udmøntning af aftalen mellem Regeringen og Dansk Folkeparti om  

 finansloven for 2003.
 Formålet med lovforslaget er at støtte  

 kunsten og kulturen ved at give forfattere til litterære værker  

 og skabende kunstnere mulighed for at foretage en skattemæssig  

 udligning af deres indkomst fra kunstnerisk arbejde.
Skabende kunstnere og forfattere vil ofte have  

 stærkt svingende indkomster som et resultat af, at deres indkomst  

 afhænger af salg af et kunstværk eller et litterært  

 værk.
Progressionen i skattesystemet vil derfor kunne føre til,  

 at kunstnere i enkelte år beskattes meget hårdt, medens der i  

 år, hvor et værk er under udarbejdelse, alene er udgifter, men  

 ingen indkomst til beskatning.
Efter de gældende regler er der mulighed for, at  

 selvstændigt erhvervsdrivende kan foretage henlæggelser til  

 konjunkturudligning med en del af årets indkomst.
Det er imidlertid  

 ikke alle kunstnere, der efter de gældende regler og praksis  

 skattemæssigt anses for at være selvstændigt  

 erhvervsdrivende.
I så fald er disse afskåret fra at anvende  

 denne mulighed for at konjunkturudligne.
Efter etableringskontoloven er det muligt at foretage  

 henlæggelser med fradrag til senere etablering.
Ved den senere  

 etablering nedsættes afskrivningsgrundlaget med de allerede foretagne  

 fradrag.
Det er en betingelse for anvendelsen af etableringskontoordningen,  

 at der ved etableringen anskaffes for mindst 189.000 kr. (2002-niveau)  

 aktiver til brug for virksomheden.
Da mange kunstnere ikke har driftsmidler i  

 den størrelsesorden, som forudsat i etableringskontoordningen, er  

 denne ordning ikke velegnet til etablering af kunstnerisk aktivitet.
 For kunstnere m.fl. med stærkt svingende indkomst er  

 disse muligheder for at udjævne indkomsten derfor ikke  

 tilstrækkelige.
Det er derfor nødvendigt at give denne gruppe  

 mulighed for at udligne indkomsten ved at henlægge en del af indkomsten  

 i de år, hvor der er indtægter fra salg af et kunstnerisk eller  

 litterært værk således, at forfatteren eller kunstneren i  

 de efterfølgende år kan leve af det opsparede beløb ved  

 at hæve fra udligningskontoen og derved koncentrere sig fuldt ud om sit  

 kunstneriske virke.
Herved får kunstnere mulighed for at spare op til  

 at kunne hellige sig en bestemt opgave, som ikke umiddelbart eller  

 løbende er forbundet med indtjening.
 Derfor foreslås det inden for visse  

 beløbsgrænser at give kunstnere mulighed for med fradrag at  

 foretage henlæggelser til udligning således, at der gives fradrag  

 for det henlagte beløb i henlæggelsesåret, og  

 beløbet medregnes i den skattepligtige indkomst i det år, hvor  

 beløbet hæves fra udligningskontoen.
 Ved indskud på udligningskontoen skal der betales en  

 foreløbig konjunkturudligningsskat på 30 pct. af  

 henlæggelsen.
 Hovedlinierne i den foreslåede ordning er som  

 følger:
 Der kan med fradragsret foretages henlæggelse af  

 indkomst fra den kunstneriske aktivitet.
Den skattepligtige behøver ikke at være  

 selvstændigt erhvervsdrivende i skattemæssig forstand.
Herved  

 bliver det muligt at lade skatteydere fra den såkaldte 3. gruppe  

 på arbejdsmarkedet benytte ordningen.
Kunstnere vil ofte tilhøre  

 den 3. gruppe på arbejdsmarkedet, hvilket vil sige, at de hverken er  

 lønmodtagere eller selvstændigt erhvervsdrivende.
Der skal som minimum bringes 150.000 kr. (i 2003-niveau)  

 til beskatning i henlæggelsesåret.
Alene skattepligtig indkomst  

 over 150.000 kr. (i 2003-niveau) kan således henlægges.
 Henlagte beløb skal efter fradrag af den betalte  

 konjunkturudligningsskat indsættes på en særlig  

 indkomstudligningskonto i et pengeinstitut.
 Der er en bagatelgrænse for henlæggelser  

 på 5.000 kr. og et loft på 500.000 kr. (i 2003-niveau). Begge  

 beløb opgøres før konjunkturudligningsskat på 30  

 pct.
På en indkomstudligningskonto kan maksimalt  

 indestå 500.000 kr. (i 2003-niveau) i indskud.
Beløbet  

 opgøres før konjunkturudligningsskat på 30 pct.
 Et henlagt beløb skal hæves senest 10  

 år efter beløbet er indskudt på  

 indkomstudligningskontoen.
 En betalt konjunkturudligningsskat indgår i  

 beregningen af den endelige beregning af skatten for indkomståret ved,  

 at konjunkturudligningsskatten modregnes i slutskatten.
 Skatteministeren vil, efter at ordningen har været  

 anvendt i en periode på 3 år, give Folketingets Skatteudvalg en  

 redegørelse for anvendelsen af ordningen som et led i regeringens  

 særlige overvågning af ny lovgivning.
Økonomiske konsekvenser for stat, amter og  

 kommuner Konjunkturudligningsordningen tilgodeser kunstnere med  

 store engangs-kunstnerindtægter og svingende indkomster over  

 årene.
De indsatte beløb på ordningen inkl. 30 pct. a  

 conto skatten fratrækkes kunstnerens personlige indkomst i  

 indskudsåret, og først når de opsparede indtægter  

 senere hæves, beskattes de med tillæg af a conto skatten som  

 personlig indkomst, og den betalte a conto skat modregnes i slutskatten.
Ved  

 at indsætte kunstnerindtægterne på en opsparingsordning  

 bliver beskatningen af kunstnerindtægterne således udjævnet  

 over nogle år i stedet for at blive indkomstbeskattet i et enkelt  

 indkomstår, hvorved progressiv beskatning mindskes eller  

 undgås.
Ordningen vil for det første medføre et  

 umiddelbart provenutab på indkomstskatten som følge af  

 skatteudskydelsen.
I takt med at de opsparede kunstnerindtægter senere  

 hæves og beskattes som personlig indkomst, vil en del af dette  

 provenutab dog blive indvundet igen.
For det andet vil ordningen  

 medføre et varigt provenutab som følge af, at  

 indkomstudjævningen medfører en lavere gennemsnitsskat af  

 kunstnerindtægterne og i form af et rentetab ved skatteudskydelsen.
Kulturministeriet skønner, at ca. 2.500  

 udøvende kunstnere i gennemsnit hvert år vil indskyde 30.000 kr.  

 på opsparingsordningen, således at der samlet vil blive indskudt  

 i størrelsesordenen 75 mio. kr. årligt.
På denne baggrund  

 skønnes det umiddelbare provenutab i de første år at  

 udgøre ca. 16 mio. kr. årligt.
Dette provenutab vil mindskes i  

 takt med, at opsparingsbeløb kommer til beskatning ved  

 hævning.
Af dette umiddelbare provenutab skønnes det varige  

 provenutab at udgøre ca. 8 mio. kr. det første år  

 stigende til ca. 12 mio. kr. årligt, når ordningen efter nogle  

 år er indfaset.
Heraf skønnes knap 8 mio. kr. at skyldes den  

 lavere gennemsnitsbeskatning af de opsparede indtægter, mens rentetabet  

 ved skatteudskydelsen med stor usikkerhed skønnes at udgøre ca.  

 1 mio. kr. i de første år efter ordningens indførelse,  

 stigende til ca. 4 mio. kr. årligt i takt med et samlet stigende  

 indskudt beløb på ordningen.
Opsparingsordningen med a conto skat påvirker ikke  

 det kommunale udskrivningsgrundlag.
For finansåret 2003 skønnes  

 forslaget at medføre et provenutab på ca. 16 mio. kr., som alene  

 vedrører staten.
Administrative konsekvenser for stat, amter og  

 kommuner Lovforslaget vil indebære udviklingsomkostninger til  

 ændring af edb-systemer til 5,7 mio. kr. i Told og Skat.
 Derudover er forslaget forbundet med yderligere  

 årlige driftsomkostninger på 450.000 kr. i Told og Skat samt 0,9  

 mio. kr. i lønsum til administration af ordningen.
 Forslaget har derudover ingen nævneværdige  

 administrative konsekvenser for stat, amter og kommuner.
Økonomiske konsekvenser for erhvervslivet For de skattepligtige, som kan vælge at bruge den  

 foreslåede ordning, vil muligheden for at udligne indkomst fra  

 litterært og kunstnerisk arbejde betyde en lempelse i beskatningen,  

 idet progressionen i skattesystemet lempes.
 For de banker, der modtager indskud fra henlæggelser  

 til udligning for kunstnere, vil forslaget betyde øgede indskud  

 på skattebegunstigede ordninger på grund af indførelsen af  

 en ny mulighed for at foretage henlæggelser.
Administrative konsekvenser for erhvervslivet Lovforslaget vil samtidig med fremsættelsen blive  

 sendt til Erhvervs- og Selskabsstyrelsen med henblik på en  

 nærmere redegørelse for lovforslagets administrative  

 konsekvenser for erhvervslivet.
Den nedenfor anførte vurdering af  

 lovforslagets administrative konsekvenser for erhvervslivet er derfor baseret  

 på Skatteministeriets egne skøn.
Det skønnes, at udligningsordningen vil  

 medføre et mindre merarbejde for de banker, der modtager indskud fra  

 henlæggelser til indkomstudligning.
Arbejdet vil bestå i  

 indberetning af indskud til Told og Skat.
Administrative konsekvenser for borgerne Der er tale om en ordning, som det er frivilligt for  

 forfatterne og de skabende kunstnere at bruge.
Det skønnes, at der vil  

 være et mindre merarbejde forbundet med at lave det for kontrollen med  

 henlæggelserne nødvendige regnskab.
Miljømæssige konsekvenser Lovforslaget har ingen miljømæssige  

 konsekvenser.
Forholdet til EU-retten Lovforslaget indeholder ikke EU-retlige aspekter.
Høring Lovforslaget vil blive sendt på høring i  

 forbindelse med fremsættelsen.
 Sammenfatning af økonomiske konsekvenser og  

 administrative konsekvenser.
Positive konsekvenser Negative konsekvenser Økonomiske konsekvenser for stat, amter og  

 kommuner For indkomståret 2003 skønnes det umiddelbare  

 provenutab til 16 mio. kr.
Heraf skønnes det egentlige provenutab at  

 udgøre ca. 8 mio. kr.
Når ordningen efter nogle år er  

 indfaset, vil det egentlige provenutab stige til ca. 12 mio. kr.  

 årligt.
 For finansåret 2003 skønnes provenutabet at udgøre ca.  

 16 mio. kr.
 Opsparingsordningen påvirker ikke det kommunale  

 udskrivningsgrundlag.
Administrative konsekvenser for stat, amter og  

 kommuner Lovforslaget vil indebære udviklingsomkostninger til  

 edb-systemer til 5,7 mio. kr. i Told og Skat.
 Derudover er forslaget forbundet med yderligere årlige  

 driftsomkostninger på 450.000 kr. i Told og Skat samt to  

 årsværk til administration af ordningen, eller i alt ca. 1,4 mio.  

 kr.
Erhvervsøkonomiske konsekvenser Blandt skabende kunstnere er der en del, der vil få  

 mulighed for at benytte sig af ordningen.
Disse kunstnere vil få en  

 skattelettelse, der svarer til den andel af provenutabet, der hidrører  

 herfra.
 Ingen.
Administrative konsekvenser for  

 erhvervslivet Ordningen skønnes at betyde et mindre merarbejde i de  

 pengeinstitutter, der modtager indskud fra ordningen.
Administrative konsekvenser for borgerne Det skønnes, at der vil være et mindre  

 merarbejde forbundet med udarbejdelse af regnskab.
Det er frivilligt for  

 skatteyderne, om de vil anvende ordningen.
Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte  

 bestemmelser Til § 1 Til nr. 1 Det foreslås at indføre en særlig  

 udligningsordning for skabende kunstnere og forfattere af litterære  

 værker.
Formålet er, at beskatningen af overskuddet fra den  

 kunstneriske aktivitet bliver mere jævnt fordelt over årene og  

 dermed kan blive lempeligere beskattet.
 Det foreslås, at give skabende kunstnere og  

 forfattere af litterære værker adgang til med fradragsret at  

 foretage henlæggelser til indkomstudjævning på baggrund af  

 indkomst fra kunstnerisk eller litterært arbejde udført af den  

 skattepligtige selv.
Personkredsen, der kan anvende den nye ordning, er den  

 samme som de forfattere og skabende kunstnere, der er omfattet af den  

 gældende bestemmelse i ligningslovens § 7 O.
Praksis fra denne  

 bestemmelse vil derfor kunne anvendes ved afgrænsningen af den  

 personkreds, der er omfattet af den nye bestemmelse.
Det er ikke en betingelse, at den skattepligtige er  

 selvstændigt erhvervsdrivende i skattemæssig forstand.
Omvendt  

 må der ikke være tale om, at arbejdet, hvorfra indkomsten  

 stammer, er udført i et ansættelsesforhold.
 Har to ægtefæller begge indkomst fra arbejde  

 af litterær eller skabende kunstnerisk karakter, kan begge  

 ægtefæller henlægge til hver sin udligningsordning,  

 såfremt de øvrige betingelser herfor er opfyldt.
 Forfattere og skabende kunstnere, der er  

 selvstændigt erhvervsdrivende og anvender virksomhedsordningen eller  

 konjunkturudligningsordningen har mulighed for at udjævne indkomsten  

 ved at foretage opsparing i virksomhedsordningen eller på en  

 konjunkturudligningskonto.
Forfattere og skabende kunstnere, der på grund af  

 regnskabskravene, eller fordi de ikke anerkendes som selvstændigt  

 erhvervsdrivende, ikke kan anvende virksomhedsordningen eller  

 konjunkturudligningsordningen, har et særligt behov for at kunne  

 udligne indkomst.
Den foreslåede indkomstudligningsordning stiller  

 derfor ikke som betingelse, at den skattepligtige anses for  

 selvstændigt erhvervsdrivende.
Videre er regnskabskravene til den  

 foreslåede ordning lempeligere end efter eksempelvis  

 virksomhedsordningen.
I det indkomstår, hvori den foreslåede  

 indkomstudjævningsordning anvendes, kan virksomhedsordningen ikke  

 anvendes, og der kan ikke foretages henlæggelse efter  

 konjunkturudligningsordningen.
Herved sikres det, at den samme indkomst ikke  

 kan opspares i virksomhedsordningen eller fradrages efter  

 konjunkturudligningsordningen samtidig med, at indkomsten henlægges  

 efter indkomstudligningsordningen.
 For skattepligtige, der både opfylder betingelserne  

 for at anvende virksomhedsordningen, konjunkturudligningsordningen og den  

 foreslåede indkomstudligningsordningen for kunstnere og forfattere  

 bliver der således tale om valgfrihed mellem de forskellige  

 ordninger.
Den foreslåede ordning retter sig alene mod indkomst  

 fra et litterært eller skabende kunstnerisk arbejde udført af  

 den skattepligtige.
Herved sikres det, at ordningen kommer kunstneren  

 henholdsvis forfatteren selv til gode.
Indkomst optjent i et selskab ejet af  

 forfatteren eller den skabende kunstner og indkomst fra rettigheder over  

 værker udført af andre end skatteyderen selv vil således  

 ikke kunne henlægges.
Skatteyderens øvrige indkomst kan heller  

 ikke danne grundlag for henlæggelser.
Der skal være en direkte sammenhæng mellem den  

 indkomst, der henlægges og det af den skattepligtige udførte  

 arbejde.
Indkomst fra legater, stipendier, tilskud, priser osv. kan  

 således ikke danne baggrund for henlæggelser, uanset hvad  

 begrundelsen for ydelsen er.
 Eksempler på indtægter, der kan  

 henlægges, vil således være indtægter fra salg af  

 billedkunst, skulpturer, malerier, grafik etc., indtægt fra salg af  

 kunsthåndværk, indtægt fra royalties, biblioteksafgifter  

 m.v. fra forfatteres bøger, komponisters indtægt fra deres musik  

 eksempelvis royalties m.v. og koreografers indtægt fra de indstuderede  

 værker.
Efter reglen i ligningslovens § 7 O, stk. 1, nr.  

 4, kan en del af indkomstårets skattepligtige indkomst fra et af den  

 skattepligtige udført arbejde af litterær eller skabende  

 kunstnerisk karakter nedsættes ved, at kun 85 pct. af en beregnet del  

 af denne indkomst medregnes til den skattepligtige indkomst.
Den indkomst,  

 som kan danne baggrund for henlæggelser efter den foreslåede  

 bestemmelse, er indkomstårets indkomst fra et arbejde af litterær  

 eller skabende kunstnerisk karakter udført af den skattepligtige selv  

 efter en eventuel nedsættelse efter reglen i ligningslovens § 7 O,  

 stk. 1, nr. 4.
 I lovforslagets § 3 er der foreslået en  

 konsekvensrettelse af nedslagsreglen i ligningslovens § 7 O,  

 stk. 1, nr. 4, således at nedslagsberegningen foretages på  

 baggrund af en gennemsnitsberegning over de sidste tre års faktiske  

 indkomst efter indtægtsførelse af hævede  

 henlæggelser efter den foreslåede indkomstudligningsordning.  

 Dette svarer til, hvordan hævede beløb efter  

 konjunkturudligningsordningen i virksomhedsskattelovens § 22 b behandles  

 ved anvendelsen af ligningslovens § 7 O, stk. 1, nr. 4.
Den skattepligtige kan med fradragsret efter den  

 foreslåede bestemmelse i § 1 maksimalt henlægge 321.700 kr.  

 (i 1987-niveau) af indkomstårets indkomst, der stammer fra arbejde af  

 litterær eller skabende kunstnerisk karakter udført af den  

 skattepligtige selv pr. indkomstår.
Fradraget ydes i det  

 indkomstår, for hvilket henlæggelsen foretages.
Der er indsat en  

 bagatelgrænse for hvor lille et beløb, der kan henlægges  

 for et indkomstår.
Bagatelgrænsen er på 5.000 kr.
Maksimum-  

 og minimumbeløbene opgøres før konjunkturudligningsskat  

 på 30 pct.
 Det er en betingelse for at foretage henlæggelser  

 efter den foreslåede bestemmelse, at den skattepligtige indkomst efter  

 fradrag for henlæggelser til indkomstudjævning mindst  

 udgør et grundbeløb på 96.500 kr. (i 1987-niveau).  

 Grundbeløbet på 96.500 kr. (1987-niveau) kan vedrøre  

 indkomst tjent ved kunstnerisk aktivitet såvel som indkomst fra andet  

 arbejde.
 Grundbeløbet på 96.500 kr. (1987-niveau)  

 udgør 150.000 kr. i 2003 og grundbeløbet på 321.700 kr.  

 (i 1987-niveau) udgør 500.000 kr. i 2003. Begge grundbeløb  

 reguleres efter personskattelovens § 20. Eksempelvis vil en skatteyder,  

 der i 2003 har en skattepligtig indkomst på 550.000 kr., hvoraf 400.000  

 kr. stammer fra indkomst fra arbejde af litterær eller skabende  

 kunstnerisk karakter og 150.000 kr. stammer fra indkomst fra andet arbejde,  

 kunne henlægge 400.000 kr. til ordningen forudsat, at det samlede  

 indskud på kontoen ikke overstiger 500.000 kr. i alt.
Det er en betingelse for at opnå fradrag for  

 henlæggelser, at det henlagte beløb indsættes på en  

 bunden konto i et pengeinstitut eller kreditinstitut.
Når der foretages  

 indskud på kontoen, skal den skattepligtige betale en foreløbig  

 skat.
Dette svarer til, hvad der gælder for den eksisterende  

 konjunkturudligningsordning i virksomhedsskattelovens § 22 b.
Med henvisningen til virksomhedsskattelovens § 22 b,  

 stk. 11, er skatteministeren bemyndiget til at fastsætte regler om  

 pengeinstitutternes medvirken ved ordningen.
Bemyndigelsen skal anvendes til  

 at udstede en bekendtgørelse om pengeinstitutternes medvirken ved den  

 foreslående ordning svarende til bekendtgørelse nr. 34 af 18.  

 januar 1994 om konjunkturudligningsordningen i kapitalafkastordningen.
Videre  

 er der med henvisningen til virksomhedsskattelovens §§ 21 og 22 sikret,  

 at reglerne i kildeskatteloven om opkrævning af indkomstskat og  

 hæftelse og inddrivelse af skatter kan anvendes på  

 henlæggelserne.
Reglen i virksomhedsskattelovens § 22 b om, at der  

 ikke må foretages henlæggelser for samme indkomstår, for  

 hvilket der indtægtsføres henlæggelser, er ikke  

 foreslået videreført.
Dette er begrundet i, at ordningen  

 også bør kunne anvendes i indkomstår, hvor skatteyderen  

 på grund af manglende indtægter har hævet fra ordningen i  

 begyndelsen af indkomståret, men imod slutningen af indkomståret  

 får en stor indtægt, som opfylder betingelserne for at foretage  

 henlæggelser.
Kravet om, at der med respekt af  

 beløbsgrænserne alene kan foretages henlæggelser på  

 baggrund af indkomstårets indkomst fra arbejde af litterær eller  

 skabende kunstnerisk karakter udført af den skattepligtige selv, vil i  

 tilstrækkelig grad værne reglen om, at henlæggelser skal  

 være indtægtsført senest i det 10. indkomstår efter  

 henlæggelsesårets udløb.
Henlagte beløb skal med henvisningen til § 22  

 b, stk. 4, medregnes til den skattepligtige indkomst som personlig  

 indkomst i det indkomstår, hvori beløbet hæves.
Den  

 betalte konjunkturudligningsskat skal med henvisningen til § 22 b,  

 stk. 5, fradrages ved skatteberegningen i den skattepligtiges slutskat  

 med tillæg af eventuel overført restskat m.v.
Den betalte  

 konjunkturudligningsskat, der ikke kan rummes i årets slutskat m.v.,  

 udbetales kontant.
Såfremt den skattepligtige tages under  

 konkursbehandling skal eventuelle henlæggelser  

 indtægtsføres med virkning for det indkomstår, hvori der  

 afsiges konkursdekret over den skattepligtige.
Henlæggelserne medregnes  

 ikke til konkursindkomsten, hvorved sikres, at henlæggelserne kommer  

 til beskatning når de hæves i forbindelse med konkurs.
Dette  

 svarer til hvad der gælder efter konjunkturudligningsordningen i  

 kapitalafkastordningen.
 Henvisningen til bestemmelserne i  

 konjunkturudligningsordningen i virksomhedsskattelovens § 22 b bevirker,  

 at reglerne i § 22 b om betaling af konjunkturudligningsskat,  

 bindingsperiodens længde, hævning af henlagte beløb,  

 hævningsrækkefølge, skatteberegningen, beskatningen ved  

 dødsfald, ophør af skattepligt her til landet, og regnskabskrav  

 m.m. videreføres i den foreslåede ordning.
Videre bevirker henvisningen til virksomhedsskattelovens  

 § 22 b, stk. 11, at bemyndigelsen til skatteministeren om  

 fastsættelse af nærmere regler om regnskabskrav og om  

 pengeinstitutternes medvirken ved ordningen og tilsyn med de konti for  

 udligning for kunstnere, der oprettes i pengeinstitutterne og  

 skatteministerens adgang til at fastsætte nærmere regler for  

 gennemførelse af udligningsordningen tilsvarende kan udnyttes til  

 udstedelse af regler om indkomstudligningsordningen for kunstnere.
Det er  

 således hensigten, at bemyndigelsen udnyttes til at udstede en  

 bekendtgørelse svarende til bekendtgørelse nr. 34 af 18. januar  

 1994 om konjunkturudligningsordningen i kapitalafkastordningen.
Til § 2 Til nr. 1 og 2 Efter ligningslovens § 7 O, stk. 1, nr. 4, kan  

 skattepligtige, der har indkomst fra et af den skattepligtige udført  

 opfinderarbejde, arbejde af litterær karakter, skabende kunstnerisk  

 eller videnskabelig karakter, opnå en lempelse af denne indkomst, i det  

 omfang indkomsten overstiger et sammenligningsbeløb.  

 Sammenligningsbeløbet opgøres som 25 pct. af gennemsnittet af  

 de sidste tre års indkomst.
 Ved opgørelsen af den indkomst, som danner baggrund  

 for gennemsnitsberegningen, justeres for virkningen af, at den skattepligtige  

 eventuelt anvender virksomhedsordningen eller eventuelt har foretaget  

 henlæggelser til konjunkturudligning efter den gældende regel i  

 virksomhedsskattelovens § 22 b.
En del af personkredsen, der er omfattet at reglen i  

 ligningslovens § 7 O, stk. 1, nr. 4, vil kunne anvende den  

 foreslåede bestemmelse om udligning for forfattere og skabende  

 kunstnere.
Det foreslås derfor, at reglen i ligningslovens § 7 O  

 justeres for eventuelle henlæggelser foretaget efter den  

 foreslåede § 22 d i virksomhedsskatteloven.
Den foreslåede justering af ligningslovens § 7  

 O går ud på, at den indkomst, som gennemsnitsberegningen  

 foretages på baggrund af, justeres for henlæggelser efter den  

 foreslåede § 22 d i virksomhedsskatteloven på samme  

 måde, som indkomsten justeres for eventuelle henlæggelser efter  

 den eksisterende konjunkturudligningsordning i virksomhedsskattelovens  

 § 22 b.
Der er tale om en konsekvensrettelse som følge af, at en  

 del af personkredsen i ligningslovens § 7 O, stk. 1, nr. 4, efter  

 lovforslaget vil få mulighed for at foretage henlæggelser  

 på baggrund af indkomst fra arbejde af litterær eller skabende  

 kunstnerisk karakter.
 Justeringen af ligningslovens § 7 O, stk. 1, nr.  

 4, får således kun konsekvens for de skattepligtige, som udover  

 at være omfattet af § 7 O, stk.1, nr. 4, også kan omfattes  

 af den foreslåede bestemmelse i virksomhedsskattelovens § 22  

 d.
Til § 3 Til nr. 1 Ved indtægtsførelse vil det henlagte  

 beløb blive tillagt den personlige indkomst, idet personskattelovens  

 § 3, stk. 1, fastslår, at den personlige indkomst omfatter  

 hele den skattepligtige indkomst, som ikke er kapitalindkomst.
Bestemmelsen i personskattelovens § 3, stk. 2,  

 angiver hvilke fradrag, der kan foretages i den personlige indkomst.
Det  

 foreslås at udvide rækken af fradrag i personlig indkomst med  

 henlæggelser til udligning for forfattere og skabende kunstnere efter  

 virksomhedsskattelovens § 22 d.
Dette vil gøre det muligt, at  

 fradrage henlæggelsen i personlig indkomst.
Til § 4 Loven træder i kraft dagen efter  

 offentliggørelsen i Lovtidende og kan første gang anvendes for  

 indkomståret 2003. Indkomståret 2003 er således det  

 første indkomstår, for hvilket der kan foretages  

 henlæggelse til udligningsordning for forfattere og skabende kunstnere  

 med fradragsret i den personlige indkomst.
 Virkningstidspunktet for loven er fastlagt under  

 hensyntagen til tilrettelæggelse af administrationen af ordningen,  

 således at såvel pengeinstitutterne som skattemyndighederne har  

 tid til at indrette sig på den nye ordning.
Bilag Lovforslaget sammenholdt med gældende lov Gældende formulering Lovforslaget § 1 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 1 af 2. januar  

 2002, som senest ændret ved lov nr. 394 af 6. juni 2002, foretages  

 følgende ændring:
 1. Efter § 22 c indsættes:
»Afsnit II B Udligningsordning for forfattere og skabende kunstnere Kapitel 7 c § 22 d.
Skattepligtige personer, der har indkomst fra et af  

 den skattepligtige udført arbejde af litterær eller skabende  

 kunstnerisk karakter, og som ikke anvender virksomhedsordningen i afsnit I  

 eller konjunkturudligningsordningen i § 22 b, kan foretage  

 henlæggelse til indkomstudligning.
Arbejdet må ikke være  

 udført i ansættelsesforhold.
Indkomsten må ikke  

 hidrøre fra legater, stipendier eller lignende.
Henlæggelsen,  

 der ikke kan overstige indkomstårets indkomst, som nævnt i 1.  

 pkt., efter en eventuel lempelse efter ligningslovens § 7 O,  

 stk. 1, nr. 4, kan fradrages ved opgørelsen af den skattepligtige  

 indkomst for det indkomstår, for hvilket henlæggelse foretages  

 (henlæggelsesåret). Der kan alene foretages henlæggelse,  

 såfremt indkomstårets skattepligtige indkomst efter fradrag for  

 henlæggelsen vil overstige et grundbeløb på 96.500 kr. (i  

 1987-niveau). Henlæggelsen skal mindst udgøre 5.000 kr. og kan  

 højst udgøre et grundbeløb på 321.700 kr. (i  

 1987-niveau) pr. indkomstår.
 Stk. 2. Reglerne i § 22 b, stk. 2, 3, 4, 5 og 8,  

 5.-7. pkt., og stk. 9-11, finder tilsvarende anvendelse, idet dog  

 kontoen skal betegnes indkomstudligningskonto, og de samlede indskud på  

 kontoen højst kan udgøre et grundbeløb på 321.700  

 kr. (i 1987-niveau).
Stk. 3. Såfremt der afsiges konkursdekret over den  

 skattepligtige, skal foretagne henlæggelser indtægtsføres  

 for det indkomstår, hvori der afsiges konkursdekret over den  

 skattepligtige.
Henlæggelserne medregnes ikke til  

 konkursindkomsten.
Stk. 4. Grundbeløbene i stk. 1 og 2 reguleres  

 efter personskattelovens § 20.« § 2 I lov om påligning af indkomstskat til staten (ligningsloven), jf.  

 lovbekendtgørelse nr. 791 af 17. september 2002, foretages  

 følgende ændringer:
§ 7 O.
Skattepligtige personer skal ved opgørelsen af  

 den skattepligtige indkomst medregne følgende indkomster efter  

 reglerne i stk. 2:
1)	--- 2)	--- 3)	--- 4)	Den skattepligtiges indkomst i et indkomstår fra et af den  

 skattepligtige udført opfinderarbejde, arbejde af litterær  

 karakter, skabende kunstnerisk eller videnskabelig karakter, som efter at  

 være nedsat med arbejdsmarkedsbidrag overstiger et  

 sammenligningsbeløb.
Arbejdet må ikke være udført i  

 ansættelsesforhold.
Indkomsten må ikke hidrøre fra  

 stipendier eller legater.
Sammenligningsbeløbet opgøres som 25  

 pct. af gennemsnittet af den pågældendes indkomst, jf. 6.-10.  

 pkt., i de 3 år, der ligger umiddelbart forud for det år, hvori  

 de i 1. pkt. nævnte indtægter erhverves.
Hvis den øvrige  

 indkomst i det år, hvori den i 1. pkt. nævnte indkomst erhverves,  

 er mindre end det anførte gennemsnit, forhøjes  

 sammenligningsbeløbet med forskellen.
Indkomsten i hvert af de tre  

 år, der indgår i gennemsnitsberegningen, opgøres som  

 indkomstårets skattepligtige indkomst.
Hvis den skattepligtige anvender  

 virksomhedsordningen, forhøjes den skattepligtige indkomst med  

 virksomhedsindkomsten, jf. virksomhedsskattelovens § 6, hvis denne er  

 positiv, eller nedsættes, hvis denne er negativ.
Forhøjelsen  

 skal dog ikke ske med virksomhedsindkomst, som i et af de tre år er  

 overført til skattepligtig indkomst.
Hvis den skattepligtige foretager  

 henlæggelser til konjunkturudligning, jf. virksomhedsskattelovens  

 § 22 b, forhøjes den skattepligtige indkomst med disse.  

 Forhøjelsen sker dog ikke med henlæggelser, der er hævet i  

 et af de tre år.
Den øvrige indkomst i det år, hvori den i  

 1. pkt. nævnte indkomst erhverves, opgøres uden hensyn til denne  

 indkomst, men i øvrigt på grundlag af den skattepligtige  

 indkomst med regulering for virksomhedsindkomst og henlæggelser til  

 konjunkturudligning.
5)	--- 1. I § 7 O, stk. 1, nr. 4, 9. pkt.,  

indsættes efter »virksomhedsskattelovens § 22 b«: »eller  

 indkomstudligning, jf. virksomhedsskattelovens § 22 d«.
 2. I § 7 O, stk. 1, nr. 4, sidste pkt.,  

indsættes efter »konjunkturudligning«: »efter § 22 b og  

 indkomstudligning efter § 22 d«.
Stk. 2. Af den del af summen af de i stk. 1 nævnte  

 indkomster, der overstiger et grundbeløb på 7.900 kr., medregnes  

 85 pct. til den skattepligtige indkomst.
Grundbeløbet reguleres efter  

 personskattelovens § 20.
§ 3 I lov om indkomstskat for personer m.v. (personskatteloven), jf.  

 lovbekendtgørelse nr. 683 af 18. august 2002, foretages  

 følgende ændring:
§ 3. --- Stk. 2. Ved opgørelsen af den personlige indkomst  

 fradrages 1. I § 3, stk. 2, nr. 8, indsættes  

 efter »§ 22 b«: »og § 22 d«.
