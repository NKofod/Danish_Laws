 I tilslutning til Udenrigsministeriets bekendtgørelse nr. 120 af 11.  

 december 1973 og efterfølgende bekendtgørelser, senest nr. 68 af 20. juli  

 1983, Lovtidende C, meddeles det, at Danmark i henhold til kgl. resolution af  

 16. juni 1986 har ratificeret konventionen om hvedehandel af 1986 og  

 konventionen om fødevarehjælp af 1986, som blev udfærdiget i London  

 henholdsvis den 14. og 13. marts 1986 og tilsammen udgør den internationale  

 hvedeoverenskomst af 1986.
 Danmarks undertegnelse og deponering af ratifikationsinstrument hos FN's  

 generalsekretær fandt sted i New York den 26. juni 1986 samtidig med  

 afgivelsen af en erklæring fra Det europæiske økonomiske Fællesskab om dettes  

 midlertidige anvendelse af konventionerne.
Konventionen om hvedehandel af 1986, der indholdsmæssigt udgør en  

 forlængelse af den hidtil gældende konvention af 1971, tager i det væsentlige  

 sigte på at opretholde Det internationale Hvederåd.
Konventionen trådte i  

 kraft den 1. juli 1986 og er gældende indtil den 30. juni 1991.
Konventionen om fødevarehjælp af 1986, der er en forbedring af  

 konventionen af 1980 som instrument i den internationale fødevarebistand, har  

 til formål at yde udviklingslandene en årlig fødevarehjælp på mindst 10  

 millioner tons korn.
Konventionen trådte i kraft den 1. juli 1986 og er  

 gældende indtil den 30. juni 1989.
 Teksterne til den internationale hvedeoverenskomst af 1986 og  

 konventionerne om hvedehandel og fødevarehjælp er i deres helhed  

 offentliggjort i De europæiske Fællesskabers Tidende, L 195 af 17. juli 1986.
Udenrigsministeriet, den 7. april 1988 UFFE ELLEMANN-JENSEN BILAG DE EUROPÆISKE FÆLLESSKABERS TIDENDE Dansk Udgave Retsforskrifter Indhold I Retsakter hvis offentliggørelse er obligatorisk ....
II Retsakter hvis offentliggørelse ikke er obligatorisk - Rådet 86/304/EØF:
(* 1) Rådets afgørelse af 25. juni 1986 om undertegnelse af konventionen  

 om hvedehandel af 1986 og konventionen om fødevarehjælp af 1986, der udgør  

 den internationale hvedeoverenskomst af 1986, og om undertegnelse og  

 deponering af en erklæring om midlertidig anvendelse af disse konventioner  

 .............................. 1 Erklæring om Det europæiske økonomiske Fællesskabs midlertidige anvendelse  

 af konventionen om hvedehandel af 1986 og konventionen om fødevarehjælp af  

 1986, der udgør den internationale hvedeoverenskomst af 1986  

 ................................... 2 Internationale hvedeoverenskomst af 1986 ....................... 3 Konventionen om hvedehandel af 1986 ............................ 5 Konventionen om fødevarehjælp af 1986 ......................... 16 II (Retsakter hvis offentliggørelse ikke er obligatorisk) RÅDET RÅDETS AFGØRESLE af 25. juni 1986 om undertegnelse af konventionen om hvedehandel af 1986 og konventionen om  

 fødevarehjælp af 1986, der udgør den internationale hvedeoverenskomst af  

 1986, og om undertegnelse og deponering af en erklæring om midlertidig  

 anvendelse af disse konventioner RÅDET FOR DE EUROPÆISKE FÆLLESSKABER HAR - Under henvisning til traktaten om oprettelse af Det europæiske økonomiske  

 Fællesskab, særlig artikel 113, og under henvisning til henstilling fra Kommissionen - TRUFFET FØLGENDE AFGØRELSE:
Artikel 1 Rådets formand bemyndiges til at udpege den person, der er beføjet til på  

 Fællesskabets vegne og med forbehold af senere indgåelse at undertegne  

 konventionen om hvedehandel af 1986 og konventionen om fødevarehjælp af 1986,  

 der udgør den internationale hvedeoverenskomst af 1986.
 Teksterne til konventionerne er knyttet til denne afgørelse.
Artikel 2 Rådets formand bemyndiges ligeledes til at udpege den person, der er  

 beføjettil på Fællesskabets vegne at deponere erklæringen om midlertidig  

 anvendelse af de i artikel 1 omhandlede konventioner hos De forenede  

 Nationers generalsekretær.
 Teksten er erklæringen om midlertidig anvendelse er knyttet som bilag til  

 denne afgørelse.
 Udfærdiget i Luxembourg, den 25. juni  

 1986.
På Rådets vegne G.
BRAKS Formand BILAG Erklæring om Det europæiske økonomiske Fællesskabs midlertidige anvendelse  

 af konventionen om hvedehandel af 1986 og konventionen om fødevarehjælp af  

 1986, der udgør den internationale hvedeoverenskomst af 1986 Det er ikke muligt for Det europæiske økonomiske Fællesskab før den 30.  

 juni 1986 at afslutte de institutionelle procedurer i forbindelse med  

 tiltrædelsen som omhandlet i artikel 25 i konventionen om hvedehandel af 1986  

 og artikel XVIII i konventionen om fødevarehjælp af 1986.
Fællesskabet afgiver derfor efter artikel 26 og XIX i nævnte konventioner  

 nærværende erklæring om midlertidig anvendelse.
Fællesskabet betragter sig  

 ved deponeringen af denne erklæring midlertidig som part i de pågældende  

 konventioner og påtager sig alle rettigheder og forpligtelser i forbindelse  

 hermed, indtil Rådet for De europæiske Fællesskaber har truffet endelig  

 afgørelse herom.
KONVENTIONEN OM FØDEVAREHJÆLP AF 1986 FØRSTE DEL FORMÅL OG DEFINITIONER Artikel I Formål Formålet med denne konvention er gennem en fælles indsats på verdensplan  

 at gennemføre den af verdensfødevarekonferencen fastsatte målsætning,  

 hvorefter udviklingslandene hvert år skal modtage en fødevarehjælp på mindst  

 10 mio tons korn, der er egnet til konsum, efter de retningslinjer, der  

 fastsættes i denne konvention.
Artikel II Definitioner 1. I denne konvention forstås ved:
 2. Enhver henvisning i denne konvention til en  

 »regering« eller »regeringer« skal også forstås som en  

 henvisning til Det europæiske økonomiske Fællesskab (i det følgende benævnt  

 EØF). Følgelig skal enhver henvisning i denne konvention til en regerings  

 »undertegnelse« eller »deponering af ratifikations-, accept-  

 eller godkendelsesinstrumenter« eller til en regerings  

 »tiltrædelsesinstrument« eller »erklæring om midlertidig  

 anvendelse« for EØF's vedkommende også forstås som en henvisning til  

 EØF's kompetente myndigheds undertegnelse eller erklæring om midlertidig  

 anvendelse på EØF's vegne samt til deponeringen af det instrument, der i  

 henhold til EØF's institutionelle procedurer kræves for indgåelse af den  

 internationale aftale.
ANDEN DEL HOVEDBESTEMMELSER Artikel III Medlemmernes bidrag 1. Medlemmerne af denne konvention er enige om at yde  

 fødevarehjælp til udviklingslandene i form af korn, som defineret i artikel  

 II, stk. 1, litra e), som er egnet til menneskeføde og er af en passende type  

 og kvalitet, eller i form af kontante beløb svarende til de årlige  

 minimumsmængder, der er anført i stk. 3 nedenfor.
 2. Medlemmerne yder så vidt muligt deres bidrag på  

 grundlag af en foregående plan således at modtagerlandene i deres  

 udviklingsprogrammer vil kunne tage hensyn til det sandsynlige omfang af den  

 fødevarehjælp, de vil modtage hvert år i denne konventions gyldighedsperiode.  

 Endvidere skal medlemmerne i det omfang, hvori det er muligt, oplyse  

 størrelsen af de bidrag, de har i sinde at yde i form af gaver, samt  

 gaveelementet i en støtte, der ikke ydes som regulær gave.
 3. Det årlige minimumsbidrag i hvedeækvivalent for  

 hvert af medlemmerne til gennemførelsen af den i artikel 1 anførte målsætning  

 er:
 4. Ved anvendelsen af denne konvention anses ethvert  

 medlem, som har tiltrådt denne konvention i henhold til artikel XX, stk. 2,  

 som værende anført i stk. 3 i nærværende artikel med angivelse af det  

 pågældende medlems minimumsbidrag i overensstemmelse med de heromgældende  

 bestemmelser i artikel XX.
 5. Hvis et medlem i et givet år ikke kan opfylde de  

 forpligtelser, det har indgået i henhold til denne konvention, forøges det  

 pågældende medlems forpligtelser det følgende år med den resterende del af  

 forpligtelserne for det forgående år.
6. Bidrag i form af korn leveres af medlemmerne fob.  

 Bidragyderne opfordres imidlertid til i givet fald at afholde omkostningerne  

 ved transport ud over fob-stadiet af deres bidrag i form af korn i henhold  

 til denne konvention, især når der er tale om nødhjælp eller afskibninger til  

 lavindkomstlande med fødevaremangel.
Betalingen i forbindelse med sådanne  

 bidrag vil indgå i vurderingen af medlemmernes ydelser i henhold til denne  

 konvention.
7. De i stk. 1, litra a), i artikel IV omhandlede køb  

 af korn foretages hos medlemmer af konventionen om fødevarehjælp af 1986 og  

 den gældende konvention om hvedehandel, idet købene fortrinsvis foretages hos  

 de medlemmer af de to konventioner, som er under udvikling, med henblik på at  

 lette eksport og forarbejdningsvirksomhed for de medlemmer af de to  

 konventioner, som er under udvikling.
Ved køb skal det generelle mål være at  

 sørge for, at størstedelen af disse køb foretages hos udviklingslande, først  

 og fremmest medlemmer af konventionen om fødevarehjælp, som er under  

 udvikling.
Disse bestemmelser hindrer imidlertid ikke køb af korn hos et  

 udviklingsland, som ikke er medlem af denne konvention eller konventionen om  

 hvedehandel.
I forbindelse med alle de i dette stykke omhandlede køb tages  

 der specielt hensyn til kvaliteten, fordelene med hensyn til cif-prisen og  

 mulighederne for hurtig levering til modtagerlandene samt til de særlige  

 behov i modtagerlandene selv.
Bidragene i form af kontante beløb kan normalt  

 ikke anvendes i løbet af et år til køb i et land af korn, som er af samme  

 type som det, dette land har modtaget som bilateral eller multiateral  

 fødevarehjælp i det samme år eller i tidligere år, hvis den således leverede  

 kornmængde endnu ikke er opbrugt.
Artikel IV Betingelserne for fødevarehjælp Fødevarehjælp i henhold til denne konvention kan gives på en af følgende  

 måder:
 under den forudsætning, at den nævnte fødevarehjælp i så vid udstrækning  

 som muligt leveres i form af gaver, navnlig når der er tale om de mindst  

 udviklede lande, lande med ringe indkomst pr. indbygger og andre  

 udviklingslande, som er plaget af alvorlige økonomiske vanskeligheder.
Artikel V Kanalisering af bidrag 1. Medlemmerne kan med hensyn til deres bidrag i  

 henhold til denne konvention angive et eller flere modtagerlande.
 2. Medlemmerne kan yde deres bidrag bilateralt eller  

 gennem mellemstatslige organisationer og/eller andre organisationer.
 3. Medlemmerne skal nøje overveje fordelene ved at yde  

 en større del af fødevarehjælpen gennem multiaterale kanaler, navnlig  

 Verdensfødevareprogrammet.
Artikel VI Hvedeækvivalenter 1. Komiteen fastsætter i sin forretningsorden regler  

 for vurdering af et medlems bidrag ydet i form af andre kornarter end hvede  

 eller i form af kornprodukter; der tages i den forbindelse i givet fald  

 hensyn til produkternes indhold af korn og handelsværdien af den pågældende  

 kornart eller det pågældende produkt i forhold til hvede.
2. Med henblik på vurderingen af medlemmernes bidrag  

 vurderes størrelsen af kontante beløb til indkøb af korn på grundlag af  

 hvedepriserne på det internationale marked.
Med henblik på anvendelsen af  

 dette stykke bestemmer komiteen hvert år den internationale markedspris for  

 det følgende år på grundlag af den månedelige gennemsnitspris for hvede i det  

 foregående kalenderår.
Komiteen fastsætter en bestemmelse i  

 forretningsordenen med henblik på bestemmelse af den månedelige  

 gennemsnitspris for hvede.
3. Ved bestemmelsen af den internationale markedspris  

 i henhold til denne artikels stk. 2 tager komiteen i behørigt omfang hensyn  

 til enhver mærkbar forhøjelse eller formindskelse af den årlige  

 gennemsnitspris.
Det vil blive betragtet som en mærkbar forhøjelse eller  

 formindskelse, når den i denne artikels stk. 2 omhandlede årlige  

 gennemsnitspris udviser en stigning på over 20% eller et fald på over 20% i  

 forhold til det foregående kaldenderår.
I denne forbindelse må den  

 internationale markedspris, der rent faktisk benyttes til vurdering af et  

 medlems bidrag, ikke ligge mere end 20% over eller mere end 20% under prisen  

 i det foregående år.
Artikel VII Indvirkning på handel og landbrugsproduktionen samt gennemførelse af  

 støttetransaktioner 1. Alle støttetransaktioner i henhold til denne  

 konvention skal gennemføres således, at de er i overensstemmelse med de  

 hensyn, der er anført i FAO's principper for afsætning af overskud og FAO's  

 retningslinjer.
Medlemmerne forpligter sig til at gennemføre alle  

 støttetransaktioner i henhold til denne konvention på en sådan måde, at de  

 ikke påvirker det normale produktionsmønster og det normale internationale  

 handelsmønster.
 2. Medlemmerne skal i givet fald overholde de  

 retningslinjer og kriterier for fødevarehjælp, der er godkendt af komiteen  

 for fødevarehjælpspolitik og -programmer under Verdensfødevareprogrammet.
Artikel VIII Særlige bestemmelser vedrørende kritiske behov Hvis produktionen af korn til konsum i et givet år udviser et betydeligt  

 underskud i et eller flere områder i udviklingslandene med ringe indkomst,  

 kan formanden for komiteen på grundlag af de oplysninger, han har modtaget  

 fra eksekutivdirektøren, indkalde til et møde i komiteen for at undersøge,  

 hvor alvorligt produktionsunderskuddet er.
Komiteen kan anbefale, at  

 medlemmer afhjælper situationen ved at forøge den mængde fødevarehjælp, der  

 er til rådighed.
Artikel IX Komiteen for fødehjælp Der oprettes en komitee for fødevarehjælp, som består af alle parterne i  

 denne konvention.
Komiteen udpeger en formand og en næstformand.
Artikel X Komiteens beføjelser og funktion 1. Komiteen:
 2. a) Komiteen indhenter fra Det internationale  

 Hvederåds sekretariater og andre relevante organisationer de oplysninger, der  

 er nødvendige for, at medlemmerne kan opfylde deres forpligtelser på den mest  

 effektive måde, især:
 3. Komiteen aflægger rapport i fornødent omfang.
 4. Komiteen fastsætter i forretningsordenen de regler,  

 som er nødvendige for anvendelsen af bestemmelserne i denne konvention.
 5. Foruden de beføjelser og funktioner, som er nævnt i  

 denne artikel, har komiteen de øvrige beføjelser og udøver de øvrige  

 funktioner, der er nødvendige til gennemførelsen af bestemmelserne i denne  

 konvention.
Artikel XI Sæde, møder og beslutningsdygtighed 1. Komiteen har sit sæde i London.
 2. Komiteen træder sammen mindst to gange om året i  

 forbindelse med de vedtægtsmæssige møder i Det internationale Hvederåd.  

 Komiteen mødes også på ethvert andet tidspunkt efter formandens bestemmelse  

 eller på anmodning af tre medlemmer, eller når denne konventions bestemmelser  

 i øvrigt måtte gøre det nødvendigt.
 3. For at komiteen kan være beslutningsdygtig, kræves  

 det ved hvert møde i komiteen, at delegerede, som repræsenterer to tredjedele  

 af komiteens medlemmer, er til stede.
Artikel XII Beslutninger Komiteens beslutninger træffes ved enstemmighed.
Artikel XIII Adgang for observatører Komiteen kan, hvor det er hensigtsmæssigt, opfordre repræsentanter for  

 andre internationale organisationer af hvilke kun regeringer, som er  

 medlemmer af De forenede Nationer eller medlemmer af særorganisationer  

 herunder, kan være medlemmer, til at overvære de åbne møder som observatører.
Artikel XIV Administrative bestemmelser Komiteen gør brug af Det internationale Hvederåds sekratariats bistand til  

 udførelsen af sådanne administrative opgaver, som komiteen måtte anmode om,  

 herunder udarbejdelse og fordeling af arbejdsmateriale og rapporter.
Artikel XV Misligholdelse og tvister Hvis der opstår tvister vedrørende fortolkningen eller anvendelsen af  

 denne konvention, eller hvis de forpligtelser, der er indgået i henhold til  

 konventionen, misligholdes, træder komiteen sammen for at afgøre, hvilke  

 foranstaltninger der skal træffes.
TREDJE DEL AFSLUTTENDE BESTEMMELSER Artikel XVI Depositar Generalsekretæren for De forenede Nationer udpeges som depositar for denne  

 konvention.
Artikel XVII Undertegnelse Denne konvention står i perioden fra den 1. maj 1986 til og med den 30.  

 juni 1986 åben for undertegnelse i De forenede Nationers hovedsæde af de i  

 artikel III, stk. 3, omhandlede regeringer.
Artikel XVIII Ratifikation, accept eller godkendelse Denne konvention skal ratiticeres, accepteres eller godkendes af hver  

 undertegnede regering i overensstemmelse med dennes forfatningsmæssige  

 procedurer.
Ratifikations-, accept- eller godkendelsesinstrumenterne  

 deponeres hos depositaren senest den 30. juni 1986, idet komiteen dog kan  

 indrømme enhver undertegnede regering, som på denne dato ikke har deponeret  

 sit ratifikations-, accept- eller godkendelsesinstrument, en eller flere  

 forlængelser aff tidsfristen.
Artikel XIX Midlertidig anvendelse Enhver undertegnede regering kan hos depositaren deponere en erklæring om  

 midlertidig anvendelse af denne konvention.
Den anvender denne konvention  

 midlertidigt og betragtes midlertidigt som deltager i denne.
Artikel XX Tiltrædelse 1. Denne konvention står åben for tiltrædelse af  

 enhver af de i artikel III, stk. 3, omhandlede regeringer, som ikke har  

 undertegnet konventionen.
Tiltrædelsesinstrumenterne deponeres hos  

 depositaren senest den 30. juni 1986, idet komiteen dog kan indrømme enhver  

 regering, som på denne dato ikke har deponeret sit tiltrædelsesinstrument, en  

 eller flere forlængelser af tidsfristen.
 2. Når denne konvention er trådt i kraft i  

 overensstemmelse med artikel XXI, er den åben for tiltrædelse af enhver  

 regering, som ikke er omhandlet i artikel III, stk. 3, på sådanne  

 betingelser, som komiteen anser for passende.
 Tiltrædelsesinstrumenterne skal deponeres hos depositaren.
3. Enhver regering, som har tiltrådt denne konvention  

 i medfør af stk. 1 eller stk. 2 i denne artikel, kan hos depositaren deponere  

 en erklæring om midlertidig anvendelse af konventionen, indtil  

 tiltrædelsesinstrumentet deponeres.
En sådan regering anvender denne  

 konvention midlertidigt og betragtes midlertidigt som deltager i denne.
Artikel XXI Ikrafttræden 1. Denne konvention træder i kraft den 1. juli 1986,  

 hvis de i artikel III, stk. 3, omhandlede regeringer senest den 30. juni 1986  

 har deponeret ratifikations-, accept-, godkendelses- eller  

 tiltrædelsesinstrumenter eller erklæringer om midlertidig anvendelse og under  

 forudsætning af, at konventionen om hvedehandel af 1986 er i kraft.
 2. Hivs denne konvention ikke træder i kraft i  

 overensstemmelse med bestemmelserne i stk. 1 i denne artikel, kan de  

 regeringer, som har deponeret ratifikations-, accept-, godkendelses- eller  

 tiltrædelsesinstrumenter eller erklæringer om midlertidig anvendelse,  

 enstemmigt beslutte, at den skal træde i kraft mellem dem, forudsat  

 konventionen om hvedehandel af 1986 er i kraft, eller de kan træffe de  

 foranstaltninger, som situationen efter deres mening kræver.
Artikel XXII Varighed, forlængelse og ophør 1. Denne konvention forbliver i kraft til og med den  

 30. juni 1989, medmindre den forlænges i henhold til denne artikels stk. 2  

 eller bringes til ophør på et anticiperet tidspunkt i henhold til denne  

 artikels stk. 4, forudsat hvedehandel til erstatning heraf forbliver i kraft  

 til og med denne dato.
 2. Komiteen kan forlænge konventionen ud over den 30.  

 juni 1989 for perioder på hver højst to år, forudsat at konventionen om  

 hvedehandel af 1986 eller en ny konvention om hvedehandel til erstatning  

 heraf forbliver i kraft i den periode, med hvilken konventionen er blevet  

 forlænget.
3. Hvis konventionen forlænges i henhold til denne  

 artikels stk. 2, kan medlemmernes årlige bidrag i henhold til artikel III,  

 stk. 3 tages op til fornyet overvejelse af medlemmerne forud for  

 ikrafttrædelsen af hver periode, med hvilken konventionen er blevet  

 forlænget.
De respektive forpligtelser, der har været gjort til genstand for  

 fornyet overvejelse, forbliver uændrede i hver forlænget gyldighedsperiode.
 4. Såfremt denne konvention bringes til ophør,  

 fortsætter komiteen sin virksomhed, så længe det er nødvendigt af hensyn til  

 gennemførelsen af konventionens likvidation, og har de beføjelser og  

 varetager de funktioner, der måtte være nødvendige med henblik herpå.
Artikel XXIII Udtræden og genindtræden 1. Et medlem kan ved hvert års udgang udtræde af denne  

 konvention ved at give skriftlig meddelelse herom til depositaren senest  

 halvfems dage inden det pågældende års udgang, men fritages ikke herved for  

 nogen forpligtelser i henhold til denne konvention, som ikke er opfyldt ved  

 det pågældende års udgang.
Medlemmet skal samtidig underrette komiteen om det  

 skridt, det har taget.
2. Et medlem, der udtræder af denne konvention, kan  

 senere genindtræde ved at give meddelelse herom til komiteen.
Det er en  

 forudsætning for at genindtræde i konventionen, at medlemmet påtager sig at  

 opfylde sine årlige forpligtelser fuldt ud med virkning fra det år, hvor det  

 genindtræder.
Artikel XXIV Forholdet mellem denne konvention og den internationale hvedeoverenskomst  

 1986 Denne konvention erstatter konventionen om fødevarehjælp af 1980, som  

 forlænget, og er et af de instrumenter, som udgør den internationale  

 hvedeoverenskomst af 1986.
Artikel XXV Meddelelse fra depositaren Generalsekretæren for De forenede Nationer skal som depositar underrette  

 alle deltagende regninger i denne konvention, som har undertegnet eller  

 tiltrådt den, om enhver undertegnelse, ratifikation, accept, godkendelse,  

 midlertidig anvendelse og tiltrædelse af denne konvention.
Artikel XXVI Gyldige tekster Denne konventions tekster på engelsk, fransk, russisk og spansk har samme  

 gyldighed.
 Til bekræftelse heraf har undertegnede, der er behørigt bemyndigede dertil  

 af deres respektive regeringer eller myndigheder, undertegnet denne  

 konvention på de ud for deres underskrifter anførte datoer.
 Udfærdiget i London, den trettende marts nitten hundrede og seksogfirs.
 (* 1) De akter, hvis titel er trykt med magre typer, er løbende retsakter  

 inden for rammerne af landbrugspolitikken og har normalt en begrænset  

 gyldighedsperiode.
 Titlen på alle øvrige akter er trykt med fede typer efter en asterisk.
 (* 2) I særlige tilfælde kan fritagelse indrømmes for højst 10%. Kravet om  

 denne begrænsning kan frafaldes i forbindelse med transaktioner med henblik  

 på udvidelse af den økonomiske udvikling i modtagerlandet under forudsætning  

 af, at modtagerlandets valuta ikke kan overføres eller konverteres i mindst  

 ti år.
 (* 3) Aftale om kreditsalg kan indeholde bestemmelse om betaling af indtil  

 15% af hovedstolen ved leveringen af kornet.
