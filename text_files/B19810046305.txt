 I medfør af § 243, stk. 2, i lov nr. 630 af 23. december 1980 om  

 forsikringsvirksomhed, som ændret ved lov nr. 239 af 27. maj 1981,  

 fastsættes:
§ 1.  Forsikringsregisteret føres af  

 forsikringstilsynet.
Overregistrator ved aktieselskabs-registeret bistår ved  

 registerets førelse.
 § 2.  Ved anmeldelse til registrering benyttes de af  

 forsikringstilsynet udarbejdede blanketter, der tilsendes efter anmodning  

 eller udleveres ved henvendelse til tilsynet.
§ 3.  Anmeldelser skal være underskrevet som fastsat i  

 de af forsikringstilsynet udarbejdede blanketter.
Anmeldelserne indleveres  

 med bilag til tilsynet.
 Stk. 2.  Samtidig med anmeldelsen betales det for  

 registreringen fastsatte gebyr.
 § 4.  Ved modtagelsen i forsikringsregisteret forsynes  

 anmeldelserne med påtegning om dato for modtagelsen og indføres i en journal.
Stk. 2.  Når en første-anmeldelse er registreret,  

 påtegnes den registreringsnummer og -dato.
Når en ændringsanmeldelse er  

 registreret, tilføjes til det pågældende registreringsnummer et særskilt  

 løbenummer samt registreringsdato.
Tilsvarende påtegning indføres under  

 sagens nummer i journalen.
 Stk. 3.  Ved tildelingen af registreringsnumre foretages  

 følgende gruppering af anmeldelserne:
A.
Forsikringsaktieselskaber, B.
Gensidige forsikringsselskaber med undtagelse af gensidige  

 skadesforsikringsselskaber med begrænset formål, jfr. lovens kapitel 21, C.
Gensidige skadesforsikringsselskaber med begrænset formål, jfr. lovens  

 kapitel 21, D.
Forretningsafdelinger (generalagenturer) for udenlandske  

 forsikringsvirksomheder, E.
Pensionskasser, der omfattes af § 203 i lov om forsikringsvirksomhed.
Stk. 4.  Registreringen bekendtgøres straks i  

 Statstidende.
Samtidig tilsendes der anmelderen meddelelse om registrering  

 med angivelse af registreringsnummer og -dato.
For ændringsanmeldelsers  

 vedkommende meddeles løbenummer og registreringsdato.
§ 5.  Forsikringsregisteret føres på registerblade,  

 indrettet som skemaer, der udarbejdes af forsikringstilsynet.
Registerbladene  

 opbevares i den ved registreringsnumrene angivne orden.
Stk. 2.  I registerbladet indføres den samlede  

 anmeldelse i den form, hvori den offentliggøres i Statstidende.
Enhver  

 anmeldelse, der tilføres det pågældende registreringsnummer, betegnes med  

 løbenummer og adskilles tydeligt fra den foregående tilførsel.
 Stk. 3.  Når der sker udslettelse af registeret,  

 udskilles og samles registerbladene i nummerorden.
Stk. 4.  Når et registerblad på grund af  

 ændringsanmeldelser er blevet uoverskueligt, sammenskrives indholdet af de  

 tidligere foretagne registreringer.
De tidligere registerblade udtages og  

 samles i nummerorden i særlige bind.
 § 6.  De registrerede navne på forsikringsselskaber og  

 pensionskasser indføres med angivelse af deres registreringsnumre i et  

 alfabetisk navneregister.
 Stk. 2.  Når der sker udslettelse af registeret, udgår  

 navnet i navneregisteret og optages i et navneregister over hævede selskaber  

 og pensionskasser.
 § 7.  De til forsikringsregisteret indgivne  

 anmeldelser med bilag kan på forlangende gennemses på forsikringstilsynets  

 kontor.
 Stk. 2.  Forsikringstilsynet foranlediger, at der,  

 bortset fra de i lov om forsikringsvirksomhed § 192 omhandlede selskaber og  

 de i § 203 omhandlede pensionskasser, til forsikringsregisteret afgives:
 Stk. 3.  For udenlandske selskaber afgives det under  

 stk. 2, nr. 1 nævnte årsregnskab og bilag.
 Stk. 4.  De i stk. 2 og 3 nævnte regnskaber med bilag  

 holdes samlet for hvert selskab.
Stk. 5.  De i stk. 2 og 3 omhandlede regnskaber skal på  

 begæring udlånes til gennemsyn på forsikringstilsynets kontor.
Afskrift  

 (fotokopi) af de offentligt tilgængelige dokumenter kan på forlangende fås i  

 forsikringsregisteret mod betaling af det herfor fastsatte gebyr.
 Stk. 6.  Bestemmelserne i stk. 1-3 omfatter ikke  

 attester om personlige forhold.
§ 8.  For hvert kalenderår affattes en alfabetisk  

 fortegnelse over samtlige forsikringsselskaber og pensionskasser, hvis navne  

 ved årets udgang findes optagne i forsikringsregisteret og over de i årets  

 løb udslettede selskaber.
Fortegnelsen optages i forsikringstilsynets årlige  

 beretning.
 § 9.  Bekendtgørelsen træder i kraft den 1. oktober  

 1981.
