 Bekendtgørelse om ændring af bekendtgørelse om lægers anmeldelse af smitsomme sygdomme m.v.
 I bekendtgørelse nr. 277 af 14. april 2000 om lægers anmeldelse af smitsomme sygdomme m.v., som ændret ved bekendtgørelse nr. 1102 af 20. september 2007, foretages følgende ændringer:
§ 1 1. Indledningen affattes således:
»I medfør af § 19 i lov om autorisation af sundhedspersoner og om sundhedsfaglig virksomhed, jf. lovbekendtgørelse nr. 1350 af 17. december 2008, og § 26 i lov om foranstaltninger mod smitsomme og andre overførbare sygdomme (Epidemiloven), jf. lovbekendtgørelse nr. 814 af 27. august 2009, fastsættes:« 2. I § 11 indsættes efter »kighoste«:
» influenza A(H1N1)v« 3. I § 12 indsættes efter »tarmpatogene bakterier«:
»og influenza A(H1N1)v« 4. I § 13, stk. 3, indsættes efter »kighoste«:
» influenza A(H1N1)v« 5. I § 13 indsættes som  stk.7:
»Stk. 7. Ved influenza A(H1N1)v indsendes prøver positive til Statens Serum Institut med henblik på at udføre supplerende analyser.« 6. I § 13 indsættes som  stk. 8:
»Stk. 8. For laboratorieanmeldte tilfælde af influenza A(H1N1)v er læger forpligtet til at afgive yderligere oplysninger til Statens Serum Institut, Epidemiologisk afdeling, efter nærmere aftale med Sundhedsstyrelsen.« § 2 Bekendtgørelsen træder i kraft den 11. september 2009.
