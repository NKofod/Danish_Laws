 I henhold til § 2 i lov om godkendelse af handelsskoler, tekniske skoler  

 samt maskinmester- og maskinistskoler og tilskud m.v. til disse skoler, jf.  

 lovbekendtgørelse nr. 187 af 9. april 1981, som ændret senest ved § 23 i lov  

 nr. 217 af 23. april 1986, fastsættes:
ALMINDELIGE BESTEMMELSER § 1.  Undervisningsministeriet, Direktoratet for  

 Erhvervsuddannelserne, kan godkende, at tekniske skoler gennemfører  

 uddannelse til gas-, vand- og sanitetsmester.
Stk. 2.  Uddannelsen gennemføres på skole med en  

 varighed på 1/2 år som heltidsundervisning.
Uddannelsen kan tilrettelægges  

 som deltidsundervisning og varer da normalt indtil 1 år.
 § 2.  Uddannelsens formål er at give de studerende en  

 sådan viden, at de selvstændigt eller i samarbejde med andre er i stand til  

 at udføre og forestå organiseringen af gas-, vand- og sanitetsarbejder, som  

 er omfattet af lov om gasinstallationer og installationer i forbindelse med  

 vand- og afløbsledninger, jf. lov nr. 250 af 8. juni 1978.
ADGANGSBETINGELSER OG OPTAGELSESREGLER § 3.  For at opnå adgang til uddannelsen skal den  

 uddannelsessøgende havde de nødvendige almene kundskaber, jf. stk. 2, og den  

 nødvendige faglige baggrund, jf. stk. 3.
 Stk. 2.  Den uddannelsessøgende skal have erhvervet  

 almene kundskaber svarende til, at vedkommende har fulgt den obligatoriske  

 undervisning både i en efg-basisuddannelse og i en efg-2.dels-uddannelse.
Stk. 3.  Den uddannelsessøgende skal have erhvervet et  

 fagligt grundlag ved en erhvervsfaglig grunduddannelse eller  

 lærlingeuddannelse som blikkenslager, VVS-montør, fabriksblikkenslager,  

 VVS-rørsmed, kleinsmed, plade- og konstruktionssmed, bygnings- og  

 landbrugssmed, rørsmed eller industriel rørsmed.
Andre uddannelser, eventuelt  

 suppleret med praktik, kan godkendes som fagligt grundlag af direktoratet  

 efter indstilling fra uddannelsesnævnet, jf. § 23.
 Stk. 4.  Skolen afgør, om en ansøger opfylder  

 adgangsbetingelserne i denne paragraf.
 § 4.  Direktoratet kan efter indstilling fra  

 uddannelsesnævnet dispensere fra de adgangsbetingelser, der er nævnt i § 3,  

 stk. 3, hvis den uddannelsessøgende ved anden uddannelse og/eller  

 beskæftigelse har opnået fagligt grundlag for adgang til uddannelsen.
§ 5.  Er der flere kvalificerede ansøgere, end skolen  

 har plads til, optages først uddannelsessøgende med erhvervsfaglig  

 grunduddannelse eller lærlingeuddannelse.
De øvrige ansøgere optages efter  

 regler fastsat af skolen på grundlag af en indstilling fra  

 undervisningsudvalget, jf. § 24.
 Stk. 2.  Skolen formidler kontakt mellem afviste,  

 kvalificerede ansøgere og skoler med ledig kapacitet inden for uddannelsen.
UNDERVISNINGEN § 6.  Uddannelsen omfatter 635 lektioner inkl. tid til  

 afholdelse af prøver og eksamen.
 § 7.  Undervisningen omfatter følgende fagområder:
 § 8.  Skolen giver undervisning efter formålet for  

 hvert fagområde, jf. § 10. Direktoratet fastsætter nærmere bestemmelser om de  

 enkelte fagområders indhold efter forhandling med eksamenskommissionen for  

 gas-, vand- og sanitetsmesteruddannelsen, jf. § 14 i lov nr. 250 af 8. juni  

 1978 om gasinstallationer og installationer i forbindelse med vand- og  

 afløbsledninger.
 § 9.  Formålet med undervisningen i fagområderne er:
 - at give de studerende en sådan viden om gældende love og bestemmelser på  

 området, at de er i stand til at projektere, udføre og afprøve gas-, vand- og  

 sanitetsinstallationer i overensstemmelse med disse bestemmelser og på en  

 hensigtsmæssig og økonomisk forsvarlig måde.
 - at give de studerende en sådan viden om almindeligt forekommende  

 komponenter og materialer inden for området, herunder en sådan  

 materialeteknisk viden og viden om begrænsning i anvendelsesområdet, at de er  

 i stand til at vurdere kvaliteten af de anvendte komponenter og materialer og  

 deres anvendelighed i den enkelte installation.
 - at give de studerende et sådant kendskab til almindeligt forekommende  

 eksisterende installationer, både nye og ældre, herunder disse  

 installationers indretning og funktion, at de er i stand til at foretage  

 fejlsøgning og reparation af installationerne.
 - at give de studerende en sådan viden, at de som autoriserede gas-, vand-  

 og sanitetsmestre vil være i stand til at instruere deres eventuelle  

 medarbejdere i udførelsen og afprøvningen af ovennævnte installationer, samt  

 at vejlede forbrugerne med hensyn til valget af forskellige mulige  

 projektløsninger og materialer, og at instruere forbrugeren om benyttelsen af  

 de udførte installationer og de deri indgående komponenter m.v.
§ 10.  De studerende har pligt til at deltage i  

 undervisningen.
Har en studerende tidligere bestået en prøve i en anden  

 uddannelse af mindst tilsvarende omfang i et eller flere fag, kan skolen dog  

 fritage vedkommende for at deltage i undervisningen og aflægge prøve i  

 faget/fagene.
Direktoratet kan fastsætte regler herom efter indstilling fra  

 uddannelsesnævnet.
 § 11.  Gennem hele uddannelsen foretager skolen en  

 løbende intern evaluering af de enkelte studerende og tilbyder  

 studievejledning.
EKSAMEN § 12.  En studerende kan normalt kun indstille sig til  

 eksamen, hvis vedkommende har deltaget i undervisningen og har fået de  

 skriftlige arbejder godkendt, alt i et omfang som skolen finder  

 tilstrækkeligt.
 § 13.  Der afholdes prøve eller bedømmelse i de  

 fagområder, der er nævnt i § 7.
 Stk. 2.  Direktoratet kan efter indstilling fra  

 uddannelsesnævnet og den eksamenskommission, der er nævnt i § 8, fastsætte,  

 om prøven i de enkelte fag skal være skriftlig eller mundtlig, samt  

 fastsætte, om en skriftlig prøve kan erstattes af et kursusarbejde, som kan  

 være tværfagligt.
 Stk. 3.  Den studerende får en karakter for hvert af de  

 fagområder, der er nævnt i § 7.
Stk. 4.  Ved prøven eller ved bedømmelsen af et  

 kursusarbejde deltager vedkommende lærer og en censor.
Ved bedømmelsen af  

 tværfaglige opgaver deltager dog to censorer.
Stk. 5.  Censorerne til den afsluttende eksamen til  

 gas-, vand- og sanitetsmester beskikkes af direktoratet efter indstilling fra  

 eksamenskommissionen.
Ingen kan beskikkes efter det fyldte 70. år.
 § 14.  For afholdelse af eksamen gælder de til enhver  

 tid fastsatte bestemmelser om eksamensordningen ved de godkendte tekniske  

 skoler.
 Stk. 2.  De nærmere bestemmelser om eksamens  

 tilrettelæggelse og gennemførelse fastsættes af direktoratet efter høring af  

 eksamenskommissionen.
 Stk. 3.  Direktoratet beskikker opgavestillere efter  

 indstilling fra eksamenskommissionen.
 § 15.  Ved bedømmelse af de studerendes præstationer  

 anvendes 13-skalaen efter bestemmelserne i §§ 1, 2 , 3 og 4 stk. 1 og 2 i  

 Undervisningsministeriets bekendtgørelse nr. 148 af 5. april 1971 om  

 karaktergivning ved højere uddannelsesinstitutioner.
§ 16.  Karakteren, henholdsvis delkarakteren, for hver  

 præstation fastsættes efter forhandling mellem censor(er) og lærer(e). Hvis  

 censor(er) og lærer(e) ikke er enige om en fælles bedømmelse, giver de hver  

 sin karakter.
Den endelige karakter er middeltallet af disse karakterer.  

 Svarer middeltallet ikke til et af tallene i karakterskalaen, forhøjes det  

 til nærmeste højere tal i skalaen, hvis censor(erne) har givet den højeste  

 karakter.
Har censor(erne) givet den laveste karakter, bliver karakteren for  

 prøven dog nærmeste lavere tal i skalaen, jf. dog stk. 2.
 Stk. 2.  Karaktererne 00 og 13 kan ikke gives ved  

 afrunding.
 § 17.  For at bestå eksamen kræves et gennemsnit på  

 mindst 6,0 af alle karakterer.
 Stk. 2.  Direktoratet kan, efter indstilling fra  

 eksamenskommissionen, ydeligere fastsætte, at en eller flere af karaktererne  

 skal være minimum 6 for, at eksamen er bestået.
 § 18.  En studerende, der ikke har gennemført eller  

 bestået eksamen, kan genindstille sig til eksamen 2 gange.
 Stk. 2.  Direktoratet fastsætter regler for sygeeksamen.
 Stk. 3.  Alle prøver ved eksamen skal normalt aflægges i  

 een eksamenstermin.
 § 19.  Skolen opbevarer eksamenskaraktererne på  

 betryggende vis.
Stk. 2.  Skolen udsteder eksamensbevis.
Direktoratet  

 fastsætter bevisets form og indhold.
SPECIALKURSUS § 20.  Direktoratet kan, efter indstilling fra  

 uddannelsesnævnet, bestemme, at skoler med uddannelse til gas-, vand- og  

 sanitetsmester kan gennemføre specialkursus.
ANDRE BESTEMMELSER § 21.  Hvis en studerende ikke følger undervisningen  

 tilfredsstillende eller groft overtræder skolens ordensregler, kan skolen -  

 når mindre vidtgående foranstaltninger forgæves har været anvendt - udelukke  

 vedkommende fra at deltage i undervisningen eller i eksamen.
I særligt grove  

 tilfælde kan skolen bortvise den studerende.
Udelukkelse og bortvisning skal  

 ske skriftligt og indeholde klagevejledning.
En studerende kan kun i særlige  

 tilfælde udelukkes fra undervisning og eksamen under behandling af en  

 eventuel klagesag.
Stk. 2.  Sager om bortvisning behandles således:  

 Skoleledelsen meddeler skriftligt den studerende og lærerrådet, at  

 spørgsmålet om bortvisning vil blive rejst, og redegør for sagens grundlag.  

 Samtidig underretter ledelsen den studerende om rettighederne efter stk. 3 og  

 om, at de studerende har ret til inden 5 dage at give en skriftlig  

 redegørelse.
Denne udsendes til medlemmerne af lærerrådet senest 2 dage, før  

 sagen behandles i rådet.
Den studerende har ret til mundtligt at uddybe sin  

 redegørelse og drøfte sagen med lærerrådet, inden rådet tager stilling til  

 sin udtalelse.
Lærerrådet afgiver sin udtalelse til ledelsen med genpart til  

 den studerende.
Ledelsen afgør herefter, om den studerende skal bortvises.  

 Bortvisning indberettes straks til direktoratet ledsaget af lærerrådets  

 udtalelse, protokollat af mødet og en eventuel skriftlig redegørelse fra den  

 studerende med eventuelle supplerende bemærkninger.
Stk. 3.  Den studerende har ret til at få hjælp fra de  

 studerendes råd til at udfærdige den skriftlige redegørelse og til, som  

 bisidder, at møde med eller lade sig repræsentere af et medlem af de  

 studerendes råd ved drøftelsen af sagen med lærerrådet.
Har den studerende  

 benyttet sig af denne ret, gives der de studerendes råd genpart af  

 lærerrådets udtalelse og skoleledelsens indstilling.
 Stk. 4.  Er de råd, der er nævnt i stk. 2 og 3 råd ikke  

 nedsat, fastsætter skolen ved behandling af bortvisningssager en procedure,  

 der i videst muligt omfang giver lærerne samme indstillingsret og sikrer den  

 studerende samme mulighed for at udtale sig til sagen og til at søge bistand  

 under sagens behandling.
KLAGEADGANG § 22.  Klager over skolens afgørelser efter denne  

 bekendtgørelse kan indbringes for direktoratet.
Stk. 2. Fristen for klager er  

 4 uger fra den dag, afgørelsen er meddelt den pågældende.
 Stk. 3.  Vedrører klagen områder, der er reguleret ved  

 autorisationsbestemmelser, afgøres klagen efter forhandling med den  

 myndighed, der er ansvarlig for autorisationsbestemmelserne.
 Stk. 4.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
UDDANNELSESNÆVN OG UNDERVISNINGSUDVALG § 23.  Uddannelsesnævnet for varme-, ventilations- og  

 sanitetsteknikere m.v., jf.
Undervisningsministeriets bekendtgørelse nr. 432  

 af 20. september 1971 om uddannelse af varme-, ventilations- og  

 sanitetsteknikere, er rådgivende for direktoratet i alle spørgsmål, der  

 vedrører uddannelsen efter denne bekendtgørelse, og kan selv optage spørgsmål  

 om uddannelsen til behandling og afgive indstilling til direktoratet.
§ 24.  Hver skole nedsætter et undervisningsudvalg.  

 Udvalget kan være fælles med undervisningsudvalget for andre VVS-tekniske  

 uddannelser.
Udvalget sammensættes af lokale fagkyndige.
De organisationer,  

 der er repræsenteret i uddannelsesnævnet, samt lærere og studerende skal være  

 repræsenteret i udvalget.
 Stk. 2.  Udvalget er rådgivende for skolen i alle  

 spørgsmål, der vedrører undervisningen, ligesom det formidler forbindelse  

 mellem studerende og erhverv under uddannelsen og ved dennes afslutning.
UDDANNELSESFORSØG § 25.  Direktoratet kan, efter indstilling fra  

 uddannelsesnævnet og efter forhandling med eksamenskommissionen, tillade, at  

 bekendtgørelsens bestemmelser fraviges som led i forsøg.
Tilladelse gives for  

 en begrænset tid på grundlag af en forsøgsplan.
DISPENSATION § 26.  Direktoratet kan, efter forhandling med  

 eksamenskommissionen, dispensere fra bekendtgørelsens bestemmelser, når det  

 findes begrundet i usædvanlige forhold.
Dispensation gives på grundlag af en  

 skriftlig indstilling fra vedkommende skole.
Hvis ansøgningen angår  

 uddannelsens mål, indhold eller eksamen, skal uddannelsesnævnet høres, inden  

 direktoratet afgør sagen.
IKRAFTTRÆDEN OG OVERGANGSBESTEMMELSER § 27.  Bekendtgørelsen træder i kraft den 1. januar  

 1987.
 Stk. 2.  For studerende, der er begyndt på studiet før  

 1. januar 1987, gælder de hidtidige regler fortsat, dog med de ændringer  

 heri, som direktoratet, efter forhandling med eksamenskommissionen,  

 fastsætter som overgangsbestemmelser.
