(Til kriminalforsorgens tjenestesteder  

 og anklagemyndigheden) Der vedlægges Justitsministeriets cirkulære om ændring af cirkulære om  

 tilsynsvirksomheden inden for kriminalforsorgen.
 Cirkulæreændringen vedrører muligheden for administrativt at forlænge  

 perioden for afvikling af samfundstjeneste og er en konsekvens af de  

 ændringer, som Folketinget har vedtaget, bl.a. straffelovens bestemmelser om  

 samfundstjeneste.
 Om § 2 bemærkes, at cirkulæreændringen gælder for sager, hvor der ikke var  

 faldet endelig dom inden den 1. maj 1997.
 Der vil senere blive udsendt rettelsesblade til tilsynsmappen.
