I henhold til § 138 b i lov om social bistand, jf. lovbekendtgørelse nr. 171 af 25. marts 1987, meddeles:
§ 1.  Socialministeren har den 3. februar 1989  

 tilladt, at der i Egtved Kommune gennemføres en forsøgsordning, således at  

 der i et kommunalt klubhus etableres en dagpleje til max. 10 børn.
Børnene  

 passes af 2 dagplejere.
Det er en pasningsordning for en midlertidig periode.
 § 2.  Forsøgsgodkendelsen indebærer, at § 64 jf. § 63,  

 stk. 1, i bistandsloven ikke fuldt ud gælder i Egtved Kommune.
 § 3.  Forsøgsgodkendelsen har virkning fra den 15.  

 februar 1989 og gælder til og med den 1. august 1989.
Stk. 2.  Forsøgsgodkendelsens nærmere indhold fremgår af  

 Socialministeriets skrivelse af den 3. februar 1989 til Egtved Kommune.  

 Skrivelsen kan rekvireres i Socialministeriet, Slotsholmsgade 6, 1216  

 København K.
Tlf. 01 92 47 01.
