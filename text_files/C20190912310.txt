Cirkulæreskrivelse om forskrifter om underretning og indberetning i militære straffesager Generalauditør meddelelse nr. 3/2016 Indholdsfortegnelse Indledning Denne meddelelse fastsætter forskrifter for Auditørens underretning og indberetning i militære straffesager.
 Forskrifterne i denne meddelelse suppleres af øvrige bestemmelser på området, herunder fx bestemmelser udstedt af Justitsministeriet, Forsvarsministeriet og disses underlagte myndigheder.
Forskrifter om underretning og indberetning Generalauditøren 1. Auditøren underretter straks Generalauditøren om begivenheder i forsvaret, der:
 akut kan påvirke auditørkorpsets opgaveløsning,  kan have offentlighedens/mediernes interesse,  i øvrigt kan have interesse for Generalauditøren.
 Underretningen skal kunne danne grundlag for en forståelse af sagens karakter samt angive eventuelt trufne foranstaltninger.
 Underretningen følges snarest op af en egentlig indberetning til Generalauditoriatet med mere detaljerede oplysninger om sagen.
 Opmærksomheden henledes i øvrigt på punkt 2.2.1. Underretning til Forsvarsministeriet om begivenheder i forsvaret, der kan medføre medieomtale.
2. Underretning om sigtelser Auditøren underretter Generalauditøren om sigtelser  mod oberstløjtnanter, kommandørkaptajner eller højerestående officerer,  i sager, hvor der er tale om udeblivelse fra international tjeneste samt  mod militære, juridiske personer.
3. Underretning i sager, hvor der rejses spørgsmål om Den Europæiske Menneskerettighedskonvention (EMRK) Auditøren underretter Generalauditøren i sager, hvor der rejses spørgsmål om Den Europæiske Menneskerettighedskonvention.
4. Indberetning af domme Auditøren indberetter løbende alle domme til Generalauditøren.
Indberetningen vedlægges domsseddel i sager, der har været hovedforhandlet, eller skønnes relevante for den Militære Strafferetlige Domssamling.
 På tilsvarende vis indberettes kendelser.
Forsvarsministeriet (FMN) Underretning om begivenheder i forsvaret, der kan medføre medieomtale Auditøren skal underrette og indberette til Forsvarsministeriet efter bestemmelserne i Forsvarsministeriets cirkulære nr. 25000 af 31. marts 1997 om underretning om begivenheder i forsvaret, der kan medføre medieomtale.
 Cirkulæret er optrykt som bilag 1 i denne meddelelse.
Forsvarsministeriets pressevagt kontaktes på tlf. : 2323 6500 Relevant fagkontor i Forsvarsministeriet orienteres samtidig.
 Underretningen skal snarest efterfølges af en egentlig indberetning til Forsvarsministeriet, jf. cirkulærets § 1, stk. 3.
 Opmærksomheden henledes i øvrigt på punkt 2.1.1. om underretning til Generalauditøren om begivenheder i forsvaret, der kan have betydning for FAUK.
Forsvarets Efterretningstjeneste (FE) Underretning om sikkerhedsbrud eller risiko herfor Auditøren skal underrette Forsvarets Efterretningstjeneste om sikkerhedsbrud eller risiko herfor jf.
Forsvarskommando bestemmelse for den militære sikkerhedstjeneste, (FKOBST 358-1) Underretningen sendes som orientering til FAUK-GAU og FAUK-MYN.
Forsvarsministeriets Personalestyrelse (FPS) 1. Indberetning om militære straffesager Auditøren skal indberette til Forsvarsministeriets Personalestyrelse (FPS), jf.
Forsvarsministeriets cirkulære nr. 9893 af 13. oktober 2006 om indberetning om militære straffesager.
 Cirkulæret er optrykt som bilag 2 i denne meddelelse.
 Indberetningen sker via FIIN til FPS-KTP-JURA.
 Er der tale om værnepligtige, sendes indberetningen samtidig til FPS-KTP-REK.
2. Indberetning om kønskrænkende adfærd Auditøren indberetter én gang årligt i januar det samlede antal sager om kønskrænkende adfærd i det foregående år til Forsvarsministeriets Personalestyrelse.
 Indberetningen sendes via FIIN til Karen Blædel; FPS-FCA-PA11 og sendes som orientering til FAUK-MYN.
Forsvarets Værnepligt og Rekruttering (FVR) Underretning om afgørelser i sager vedrørende udeblivelse fra indkaldelse til første samlede tjeneste i forsvaret Auditøren skal i sager om udeblivelse fra indkaldelse til første samlede tjeneste i forsvaret underrette Forsvarets Værnepligt og Rekruttering, som angivet nedenfor:
  Hvis Auditøren slutter sagen uden påtale, underrettes FVR ved tilsendelse af kopi af afgørelsen.
  Hvis sagen afgøres ved bødeforelæg, underrettes FVR ved tilsendelse af en kopi af bødeforelægget samtidig med, at bødeforelægget sendes til den sigtede.
  Hvis afgørelsen senere ændres (f.eks. ved dom), underrettes FVR herom.
  Ved domfældelse i 1. instans underrettes FVR ved tilsendelse af dom.
 Ændres dommen senere, underrettes FVR herom.
 Der underrettes ikke i tilfælde af stadfæstelse af dommen.
 Underretningen sendes via FIIN til FPS-KTP-REK.
Det Centrale Kriminalregister (KR) Indberetning til Det Centrale Kriminalregister 1. Auditøren foretager indberetning i overensstemmelse med bekendtgørelse om behandling af personoplysninger i Det Centrale Kriminalregister.
 Indberetningerne sendes digitalt til Kriminalregisteret:
KBHV-ACOE-KR-REGISTRERING@POLITI.
DK Drejer sagen sig om en overtrædelse af militær straffelovs § 22, skal det sikres, at det tydeligt fremgår af sigtelsen eller tiltalen, at der er tale om en overtrædelse af militær straffelov § 22, jf. lov om euforiserende stoffer.
 2. Auditøren foretager endvidere i medfør af Rigspolitichefens Kundgørelser B nr. 26 og B nr. 30, indberetning på baggrund af Kriminalregisterets erindringslister.
 Indberetningerne vedrørende erindringslisterne sendes digitalt til Kriminalregisteret på:
KBHV-ACOE-KR@POLITI.
DK Auditøren sender kopi af indberetning til Generalauditøren via FAUK-MYN.
Ophævede generalauditørmeddelelser Generalauditør Meddelelse nr. 1/2009 af 3. marts 2009 Gældende forskrifter om forelæggelse, indberetning og underretning m.v.
 Generalauditørens cirkulæreskrivelse af 1. oktober 2009 Forelæggelse af sager vedr. tiltale efter militær straffelovs § 25.
 Ikrafttræden mv.
 Denne meddelelse træder i kraft den 24. juni 2016.
Forsvarets Auditørkorps, den 24. juni 2016 Lars StevnsborgGeneralauditør Bilag 1 Cirkulære nr. 25000 af 31. marts 1997om underretning om begivenheder i forsvaret, der kan medføre medieomtale (gældende) Kundgørelse for Forsvaret.
Cirkulære om underretning om begivenheder i forsvaret, der kan medføre medieomtale § 1. Forsvarsministeriet skal straks underrettes, hvis der i forsvaret indtræffer begivenheder af en sådan karakter, at de må antages at have offentlighedens interesse, herunder vurderes at blive gjort til genstand for omtale i medierne.
 Stk. 2. Underretningen skal indeholde oplysning om eventuelt trufne foranstaltninger, ligesom det skal oplyses, om pressen og, i tilfælde af ulykke, eventuelle pårørende er underrettet.
 Stk. 3. Underretningen skal snarest efterfølges af en egentlig indberetning indeholdende detaljerede oplysninger om sagen, herunder om evt. udtalelser mv.
 Stk. 4. Besluttes det at udsende en pressemeddelelse om sådanne begivenheder, som omtalt i stk. 1, skal det sikres, at pressemeddelelsen er Forsvarsministeriet i hænde, før offentliggørelsen finder sted.
 Stk. 5. Er der tale om en straffesag, skal der under tilsvarende forudsætninger løbende ske indberetning om vigtigere beslutninger, der måtte blive truffet i sagen.
 Ikrafttrædelse mv.
 § 2. Kundgørelse for Forsvaret B. 0-3 af 1. juli 1989 ophæves.
P.
M.V.
E.
B.
P.
Ludvigsen Bilag 2 Cirkulære nr. 9893 af 13. oktober 2006 om indberetning om militære straffesager (gældende) Cirkulære om indberetning om militære straffesager § 1. Auditøren foretager indberetning om militære straffesager til Forsvarets Personeltjeneste.
§ 2. Indberetning sker normalt, når der 1) rejses sigtelse for en overtrædelse af militær straffelov, straffeloven, lov om euforiserende stoffer eller våbenloven, 2) afsiges dom for overtrædelse af andre love, hvorved den pågældende idømmes højere straf end bøde, 3) sker administrativ inddragelse af førerretten i anledning af overtrædelse af færdselsloven, eller der 4) i forbindelse med tjenestekørsel sker betinget eller ubetinget frakendelse af førerretten.
 Stk.2. Indberetning kan desuden ske, når kendskab til sagen i øvrigt må antages at være af væsentlig betydning i relation til den pågældendes tjeneste, og de hensyn, som taler for at indberette, klart overstiger de hensyn, der begrunder hemmeligholdelse, herunder hensynet til den som oplysningen angår.
 § 3. Auditøren kan indberette til andre af forsvarets myndigheder eller anden ansættelsesmyndighed, når kendskab til sagen må antages at være af væsentlig betydning for den pågældende myndighed, og de hensyn, som taler for at underrette myndigheden, klart overstiger de hensyn, der begrunder hemmeligholdelse, herunder hensynet til den person som oplysningen angår.
 Stk. 2. I forbindelse med auditørens videregivelse af oplysninger efter stk. 1, skal det tydeligt fremgå, at der pålægges tavshedspligt med hensyn til oplysningerne, jf. forvaltningslovens § 27, stk. 3, og at uberettiget videregivelse af oplysningerne kan straffes.
§ 4. Indberetning om afgjorte sager sker ved indsendelse af dom, bødeforelæg eller anden administrativ afgørelse.
Indberetning om sager, der endnu ikke er afgjort, skal indeholde oplysning om indholdet af den rejste sigtelse.
 Stk. 2. Indberetningen skal være ledsaget af oplysninger om stillingsbetegnelse og ansættelsessted.
 Stk. 3. Sker der senere anholdelse eller fængsling, eller rejses der tiltale, foretages supplerende indberetning herom.
§ 5. Har auditøren foretaget indberetning om sager, der endnu ikke er afgjort, skal der ligeledes ske underretning om sagens udfald, herunder udfaldet af en eventuel ankesag.
Underretning sker ved oversendelse af domsudskrift, bødeforelæg eller anden administrativ afgørelse.
 § 6. Cirkulæret træder i kraft den 1. november 2006.
Forsvarsministeriet, den 13. oktober 2006 P.
M.V.
E.
B.
