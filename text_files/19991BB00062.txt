Fremsat den 11. januar 2000 af  

 Thorkild B.
Fransgaard (FRI), Kim Behnke (FRI),  

 Tom Behnke (FRI) og Kirsten Jacobsen (FRI) Forslag til folketingsbeslutning om henvisning af rulleskøjteløbere til  

 cykelsti Folketinget opfordrer regeringen til i  

 folketingsåret 1999-2000 at tage de initiativer, der er  

 nødvendige for at ændre gældende regler vedrørende  

 kørsel på rulleskøjter, således at  

 rulleskøjteløbere henvises til cykelsti og forbydes at  

 færdes på fortov.
Bemærkninger til forslaget Rulleskøjteløbere sidestilles  

 efter gældende regler med fodgængere og skal derfor benytte  

 fortov, gangsti eller rabat.
Kun i de tilfælde, hvor der ikke findes  

 fortov, gangsti eller egnet rabat, må rulleskøjteløbere  

 benytte cykelsti eller kørebane.
Inden for de seneste år er der konstateret en  

 eksplosiv stigning i antallet af personer på rulleskøjter, og  

 antallet af konflikter i trafikken er blevet tilsvarende større.  

 Frihed 2000 mener derfor, at man bør overveje det rigtige i at  

 sidestille rulleskøjteløbere med fodgængere.
Dette  

 synspunkt er helt i tråd med brugernes, hvilket blandt andet blev  

 understreget af det engagement, der prægede Folketingssalen den 22.  

 marts 1999, da et lignende forslag var til behandling på Folketingets  

 Børneparlamentsdag.
Det er blevet mere almindeligt at anvende  

 rulleskøjter som transportmiddel frem for eksempelvis cykel og bus.  

 Rulleskøjter fungerer således ikke længere alene som  

 fritids- og idrætsbeskæftigelse.
Det betyder flere og mere  

 rutinerede rulleskøjteløbere, som bevæger sig med en  

 hastighed, der bestemt ikke hører fortove til.
Med det stigende antal  

 rulleskøjteløbere i trafikken og de ulykkestilfælde, der  

 naturligt følger heraf, er det efter forslagsstillernes opfattelse  

 nødvendigt med en ændring af færdselslovgivningen.
Ikke  

 alene for at øge sikkerheden for rulleskøjteløbere, men  

 i særdeleshed for at øge sikkerheden blandt øvrige  

 trafikanter, navnlig fodgængere, foreslår Frihed 2000, at  

 regeringen opfordres til at fremsætte forslag til lov om ændring  

 af færdselsloven, hvorefter rulleskøjteløbere fremover  

 som udgangspunkt skal færdes på cykelstier og ikke på  

 fortove.
Som det er i dag, hvor rulleskøjteløbere  

 færdes på fortovene, skal disse gang på gang og ofte med  

 bratte hastighedsjusteringer afpasse hastigheden i forhold til  

 fodgængere.
Dette bryder såvel fodgængernes som  

 rulleskøjteløbernes koncentration med risiko for alvorlige  

 ulykker til følge.
Endvidere kan en rulleskøjteløbers  

 pludselige forbipasseren i høj fart på fortovet gøre  

 fodgængere forskrækkede og usikre.
Rulleskøjteløberes fart stemmer næsten  

 overens med cyklisters, ligesom man ved en undersøgelse på  

 området har fundet ud af, at en rulleskøjteløber optager  

 samme mængde plads som en cyklist, jf.
Trafikministeriets rapport fra  

 april 1997 om rulleskøjteløb.
 Disse fart- og pladsgener kan efter forslagsstillernes  

 opfattelse mindskes væsentligt ved, at rulleskøjteløbere  

 henvises til cykelstierne.
 Rulleskøjteløbere vil ved færdsel  

 på cykelstier skulle følge en række retningslinjer.  

 Forslagsstillerne finder det derfor hensigtsmæssigt, at der i  

 færdselsloven og i administrative forskrifter indføjes  

 bestemmelser særligt vedrørende  

 rulleskøjteløbere.
I sådanne bestemmelser bør der bl.a.  

 fastsættes regler vedrørende reflekser m.v.
Forslagsstillerne  

 mener, at det af hensyn til sikkerheden bør være påbudt at  

 bære reflekser på rulleskøjterne.
Det kan endvidere  

 overvejes, om der skal fastsættes krav om, at  

 rulleskøjteløberne i lygtetændingstiden skal bære  

 lygter, ligesom det kan overvejes, om der skal være monteret bremser  

 på rulleskøjter.
 Desuden kan man overveje, om der bør  

 fastsættes en aldersgrænse for, hvornår det skal være  

 tilladt at løbe på rulleskøjter på offentlig vej.  

 Forslagsstillerne er dog af den opfattelse, at det bør være  

 forældrene, der vurderer, hvornår et barn har de fornødne  

 færdigheder til at løbe på rulleskøjter på  

 offentlig vej.
Ved rulleskøjteløb på cykelstierne vil  

 cyklisterne efter forslagsstillernes opfattelse skulle have fortrinsret,  

 således at det er rulleskøjteløberne, der skal udvise  

 hensyn.
Rulleskøjteløberne skal således have vigepligt i  

 forhold til cyklisterne, og de sidestilles dermed ikke med cyklisterne.
På steder, hvor der hverken er cykelsti eller  

 fortov, samt steder, hvor der er fortov, men ikke cykelsti, skal  

 rulleskøjteløbere færdes i venstre side af vejen.
Derved  

 bliver de ikke overset, ligesom de ikke overser andre trafikanter.
 Forslagsstillerne mener endvidere, at man undtagelsesvis,  

 det vil sige i særlige situationer, kan tillade  

 rulleskøjteløbere at færdes på gågader og  

 gangstier, hvis de afpasser hastigheden i forhold til fodgængere og  

 ikke er til gene for disses færden, f.eks. ved krydsning af fortov.
Når rulleskøjteløbere er udsat for  

 ulykker i trafikken, er der ofte tale om singleulykker.
Det er med andre ord  

 kun rulleskøjteløberen selv, der kommer til skade.
Det er i dag op til rulleskøjteløberne selv  

 at vælge eller fravælge sikkerhedsudstyr.
Dette mener  

 forslagsstillerne ikke at der skal laves om på.
Der hersker imidlertid  

 næppe tvivl om, at brugen af sikkerhedsudstyr mindsker risikoen for  

 alvorlige tilskadekomster og sparer sygehusvæsenet for udgifter.
Forslagsstillerne finder derfor, at man bør anskue  

 sikkerhedsproblematikken ud fra en forsikringsmæssig synsvinkel.
Man  

 kunne således forestille sig, at forsikringsselskaber i betingelserne  

 for ulykkesforsikringer forbeholdt sig muligheden for ikke at dække en  

 eventuel skade, der kunne være undgået ved brug af  

 sikkerhedsudstyr, eller at forsikringsselskaberne udbetalte en højere  

 erstatning ved ulykker, hvor sikkerhedsudstyr er anvendt.
Sådanne  

 betingelser fra forsikringsselskaberne må forventes at indebære  

 en positivt opdragende effekt, idet manglende sikkerhedsudstyr derved vil  

 kunne ende som en dyr fornøjelse for en  

 rulleskøjteløber.
Denne model er klart at foretrække frem  

 for lovgivning og påbud, da behovet for sikkerhedsudstyr må  

 forventes at være meget individuelt.
Frihed 2000 anser tiden for moden til en revision af  

 færdselsloven.
Hvis rulleskøjteløb udvikler sig med samme  

 hastighed som hidtil, vil rulleskøjteløbere i fremtiden  

 præge trafikken langt mere.
Det er  nu, vi skal være på  

 forkant med udviklingen.
Alene af den grund er det nødvendigt med et  

 fornuftigt regelsæt, så hverken rulleskøjteløbere  

 eller øvrige trafikanter er i tvivl om, hvordan  

 rulleskøjteløbere skal færdes i trafikken.
Skriftlig fremsættelse Thorkild B.
Fransgaard (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om henvisning af  

 rulleskøjteløbere til cykelsti.
(Beslutningsforslag nr.
B 62).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
