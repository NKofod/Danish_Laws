Et møbelvarehus markedsførte sig gennem længere tid ved hjælp af  

 annoncer, hvori man foretog generelle sammenligninger med et konkurrende  

 navngivet firma.
Forbrugerombudsmanden udtalte, at sammenligning mellem  

 varesortimenter i to forretninger rummer så mange udvælgelseskriterier, at de  

 bør anvendes med største forsigtighed, og at de omhandlede annoncer ikke  

 indeholdt så præcise, relevante og loyalt udvalgte oplysninger, at  

 sammenligningen var berettiget.
Endvidere fandt Ombudsmanden at  

 henvisningerne til navnet på konkurrenten var sket på en massiv og utilbørlig  

 måde.
På denne baggrund fandtes annoncen at være i strid med  

 markedsføringslovens § 1 og § 2, stk. 2 og 3, samt Kodeks for reklamepraksis  

 art. 5 og 9, stk. 2.
7. To varehuse I en annonce indrykket af et møbelvarehus var der foretaget en generel  

 sammenligning mellem udbudet hos annoncøren og hos en konkurrende virksomhed.  

 De anvendte sammenligningspunkter begrænsede sig dog i alt væsentligt til  

 oplysninger om, hvor store de to møbelvarehuse var og »størrelsen«  

 af deres udsalg samt ikke nærmere beskrevne forskelle i de to forretningers  

 udvalg samt en fremhævelse af det fælles lave prisniveau.
I annoncen, der løb  

 over nogen tid, var det konkurrende varehus nævnt adskillige gange.
 Ved bedømmelsen af annoncerne udtaltes det generelt, at sammenligninger  

 mellem varesortimenter i to forretninger rummer så mange  

 udvælgelseskriterier, at de bør anvendes med den største varsomhed, og de  

 omhandlede annoncer indeholdt ikke sådanne præcise, relevante og loyalt  

 udvalgte oplysninger, at en sammenligning mellem de to virksomheder kunne  

 anses for berettiget.
Endvidere udtaltes det, at de gentagne henvisninger til navnet på det  

 konkurrende møbelvarehus var sket på en massiv og utilbørlig måde.
Annoncøren  

 havde herved draget utilbørlig fordel af såvel den konkurrende virksomheds  

 goodwill som af dette firmas aktuelle udsalgsaktiviteter.
 Særligt med hensyn til sammenligningen mellem de to møbelvarehuses  

 prisniveau bemærkedes, at det måtte anses for irrelevant at sammenligne  

 prisniveauet på de to forretningers fulde varesortiment, når der, efter hvad  

 der var oplyst i annoncerne, var betydelige forskelle i disse.
 Af disse grunde blev annoncen anset for at være i strid med  

 markedsføringslovens § 1 og § 2, stk. 2 og 3. I udtalelsen henvistes også til  

 artikel 5 og 9, stk. 2, i Kodeks for reklamepraksis.
 (* 1) Offentliggjort i Forbrugerombudsmandens Årsberetning 1977-1978, side  

 78, nr. 7.
