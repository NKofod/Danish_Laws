Bekendtgørelse om ændring af bekendtgørelse om ombytning af udenlandsk kørekort til dansk kørekort uden kontrollerende køreprøve § 1 I bekendtgørelse nr. 258 af 18. marts 2010 om ombytning af udenlandsk kørekort til dansk kørekort uden kontrollerende køreprøve foretages følgende ændring:
 1. I § 1 indsættes efter »kontrollerende køreprøve,«: »hvis han eller hun opfylder betingelserne i bekendtgørelse om kørekort for at få kørekortet ombyttet uden at skulle bestå en kontrollerende køreprøve, og«.
§ 2 Bekendtgørelsen træder i kraft den 1. juli 2012.
