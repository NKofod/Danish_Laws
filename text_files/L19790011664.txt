 Ved kgl. resolution af 4. april 1978 har Danmark ratificeret den af Den  

 internationale Arbejdskonference i Geneve i 1976 vedtagne konvention nr. 144  

 om tresidede forhandlinger til fremme af gennemførelsen af internationale  

 arbejdsstandarder.
 Konventionen har følgende ordlyd:
KONVENTION nr. 144 vedrørende tresidede forhandlinger til fremme af gennemførelsen af  

 internationale arbejdsstandarder Den internationale Arbejdsorganisations generalkonference, som er blevet  

 sammenkaldt i Geneve af Det internationale Arbejdsbureaus styrelsesråd og som  

 den 2 juni 1976 er trådt sammen til sin 61. samling, og som henviser til bestemmelserne i bestående ILO-konventioner og  

 -henstillinger, navnlig konvention af 1948 om foreningsfrihed og beskyttelse  

 af retten til at organisere sig, konvention af 1949 om retten til at  

 organisere sig og føre kollektive forhandlinger samt henstilling af 1960 om  

 forhandlinger inden for de enkelte erhvervsgrene og på nationalt plan -  

 vedtagelser, der bekræfter arbejdsgivernes og arbejdstagernes ret til at  

 oprette frie og uafhængige organisationer og kræver, at der træffes  

 foranstaltninger til fremme af effektive forhandlinger på nationalt plan  

 mellem offentlige myndigheder og arbejdsgiver- og arbejderorganisationer,  

 samt til de bestemmelser i talrige ILO-konventioner og -henstillinger, der  

 indeholder regler om forhandlinger med arbejdsgiver- og  

 arbejderorganisationer vedrørende de foranstaltninger, der må træffes til  

 gennemførelse heraf, og som har behandlet 4. punkt på mødets dagsorden, nemlig »oprettelse af  

 et tresidet apparat til fremme af gennemførelsen af internationale  

 arbejdsstandarder«, og er blevet enig om vedtagelsen af visse forslag om  

 tresidede forhandlinger til fremme af gennemførelsen af internationale  

 arbejdsstandarder, og som har besluttet, at disse forslag skal tage form af en international  

 konvention, Vedtager i dag den enogtyvende juni 1976 følgende konvention, som betegnes  

 konvention af 1976 om tresidede forhandlinger (internationale forhandlinger  

 (internationale arbejdsstandarder):
Artikel 1 I denne konvention betyder udtrykket »repræsentative  

 organisationer« de mest repræsentative organisationer af arbejdsgivere  

 og arbejdstagere, der nyder foreningsfrihed.
Artikel 2 1. Hvert medlem af Den internationale  

 Arbejdsorganisation, som ratificerer denne konvention, forpligter sig til at  

 praktisere regler, der sikrer effektive forhandlinger mellem regerings-,  

 arbejdsgiver- og arbejderrepræsentanter om de forhold vedrørende Den  

 internationale Arbejdsorganisations virksomhed, der er omtalt i artikel 5,  

 stk, 1, nedenfor.
 2. Arten af de i stk. 1 omhandlede regler samt deres  

 form skal i de enkelte lande fastsættes i overensstemmelse med national  

 praksis efter forhandling med de repræsentative organisationer, hvor sådanne  

 organisationer findes og sådanne regler endnu ikke er indført.
Artikel 3 1. Med henblik på de i denne konvention omhandlede  

 regler skal arbejdsgiver- og arbejderrepræsentanterne vælges frit af deres  

 repræsentative organisationer, hvor sådanne findes.
 2. Arbejdsgivere og arbejdstagere skal repræsenteres  

 på lige fod i de organer, igennem hvilke forhandlingerne finder sted.
Artikel 4 1. Den kompetente myndighed skal påtage sig ansvaret  

 for den administrative bistand ved anvendelsen af de i denne konvention  

 omhandlede regler.
 2. Der skal træffes egnede foranstaltninger mellem den  

 kompetente myndighed og de repræsentative organisationer, hvor sådanne  

 findes, med henblik på finansiering af den eventuelt nødvendige uddannelse af  

 deltagerne i det pågældende arbejde.
Artikel 5 1. De i denne konvention omhandlede regler skal tage  

 sigte på forhandlinger om:
 2. For at sikre en fyldestgørende behandling af de i  

 stk. 1 omhandlede forhold skal der finde forhandlinger sted med passende  

 mellemrum, der fastsættes efter aftale, dog mindst een gang om året.
Artikel 6 Den kompetente myndighed skal, når der findes anledning hertil efter  

 forhandling med de repræsentative organisationer, hvor sådanne findes,  

 udsende en årlig rapport om, hvorledes de i denne konvention omhandlede  

 regler fungerer.
Artikel 7 De officielle ratifikationer af denne konvention skal fremsendes til Det  

 internationale Arbejdsbureaus generaldirektør med henblik på registrering.
Artikel 8 1. Denne konvention er kun bindende for de medlemmer  

 af Den internationale Arbejdsorganisation, hvis ratifikationer er blevet  

 registreret hos Generaldirektøren.
 2. Den træder i kraft tolv måneder efter den dato, da  

 to medlemsstaters ratifikationer er blevet registreret hos generaldirektøren.
 3. Derefter træder denne konvention i kraft for enhver  

 medlemsstat tolv måneder efter den dato, da dens ratifikation er blevet  

 registreret.
Artikel 9 1. En medlemsstat, som har ratificeret denne  

 konvention, kan opsige den efter ti års forløb efter datoen for konventionens  

 første ikrafttræden ved afgivelse af en erklæring, der sendes til Den  

 internationale Arbejdsbureaus generaldirektør til registrering.
En sådan  

 opsigelse træder først i kraft eet år efter datoen for registreringen.
 2. Hver medlemsstat, som har ratificeret denne  

 konvention og som ikke inden eet år efter udløbet af den i stk. 1 omhandlede  

 ti-års-periode benytter sig af den i denne artikel hjemlede opsigelsesret, er  

 forpligtet i yderligere ti år og kan derefter opsige denne konvention ved  

 udløbet af hver ti års-periode i henhold til de i denne artikel fastsatte  

 betingelser.
Artikel 10 1. Det internationale Arbejdsbureaus generaldirektør  

 skal underrette alle Den internationale Arbejdsorganisations medlemmer om  

 registreringen af alle ratifikationer og opsigelser, som han modtager fra  

 organisationens medlemmer.
 2. Samtidig med at generaldirektøren underretter  

 organisationens medlemmer om registreringen af ratifikation nr. 2, skal han  

 henlede organisationens medlemmers opmærksomhed på den dato, da konventionen  

 vil træde i kraft.
Artikel 11 Det internationale Arbejdsbureaus generaldirektør skal i medfør af artikel  

 102 i De forenede Nationers pagt sende udførlige oplysninger om alle  

 ratifikationer og opsigelser, som han har registreret i henhold til  

 bestemmelserne i de foregående artikler, til De forenede Nationers  

 generalsekretær med henblik på registrering.
Artikel 12 Når Det internationale Arbejdsbureaus styrelsesråd måtte anse det for  

 nødvendigt, skal det forelægge generalkonferencen en rapport om  

 gennemførelsen af denne konvention og overveje ønskeligheden af at sætte  

 spørgsmålet om en hel eller delvis ændring af den på konferencens dagsorden.
Artikel 13 1. Dersom generalkonferencen vedtager en ny  

 konvention, der helt eller delvis ændrer denne konvention, skal, medmindre  

 andet måtte være bestemt i den nye konvention, 2. Denne konvention skal under alle omstændigheder  

 forblive i kraft i sin foreliggende form og med det foreliggende indhold for  

 de medlemsstater, der har ratificeret den, men som ikke har ratificeret den  

 ændrede konvention.
Artikel 14 De engelske og franske gengivelser af denne konventions tekst har samme  

 gyldighed.
 Ovenstående er konventionens autentiske tekst, behørigt vedtaget af Den  

 internationale Arbejdsorganisations generalkonference under dens 61. møde,  

 der blev afholdt i Geneve og erklæret afsluttet den toogtyvende juni 1976.
 Til bekræftelse heraf har vi påført vore underskrifter i dag den  

 treogtyvende juni 1976.
 Konventionen trådte i kraft den 16. maj 1978.
 Danmarks ratifikationsinstrument deponeredes hos ILO den 6. juni 1978,  

 hvorefter konventionen i medfør af artikel 8, trådte i kraft for Danmarks  

 vedkommende den 6, juni 1979.
 Ved deponeringen af sit ratifikationsinstrument afgav Danmark erklæring  

 om, at konventionen ikke vil finde anvendelse for Færøerne og Grønland.
 Konventionen er foruden af Danmark ratificeret af:
 Cypern, Indien, Mexico, Norge, Storbritannien og Sverige.
