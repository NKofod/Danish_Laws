Ved Noter af 26. f.M. har det herværende britiske Gesandtskab underrettet  

 Udenrigsministeriet om, at den mellem Danmark og Storbritannien og Nordirland  

 den 29. November 1932 i London afsluttede Konvention om visse  

 civil-processuelle Forhold (jfr.
Udenrigsministeriets Bekendtgørelse af 24.  

 Maj 1933) i Henhold til Koventionens Art. 15, 1. Stk., er blevet udvidet til  

 at omfatte Skotland og Nordirland.
Gesandtskabet har endvidere meddelt, at de  

 i Konventionen omhandlede Begæringer om Forkyndelse og om Optagelse af Bevis  

 skal fremsendes til »The Crown Agent« i Edinburgh og »The  

 Registrar of the Supreme Court of Judicature of Northern Ireland« i  

 Belfast henholdsvis for Skotlands og Nordirlands Vedkommende, samt at det  

 Sprog, i hvilket de i Konventinen omhandlede Meddelelser og Oversættelser vil  

 være at affatte for Skotlands og Nordirlands Vedkommende, skal være Engelsk.  

 Med Hensyn til Begæringer om Optagelse af Bevis i Skotland, der fremsættes i  

 Henhold til Konventionens Art. 8 bør dog i Stedet for de engelske Udtryk  

 »Plaintiff«, »Defendant«, »Barrister« og  

 Solicitor' anvendes de tilsvarende skotske Udtryk »Pursuer«,  

 »Defender«, »Advocate« og »Law Agent«.
 Hvilket herved bringes til almindelig Kundskab med Tilføjende, at  

 Udvidelsen af Konventionens Gyldighed til de overfor nævnte Omraader i Medfør  

 af Bestemmelsen i Konventionens Art. 15, 2. Stk. træder i Kraft den 26. d.M.
 Udenrigsministeriet, den 18. juli 1933.
P.
Munch.
