 I medfør af § 3, § 6 og § 20, stk. 6, i lov nr. 596 af 22. december 1972  

 om administration af Det europæiske økonomiske Fællesskabs forordninger om  

 markedsordninger for frugt og gartneriprodukter m.v., som senest ændret ved  

 lov nr. 115 af 11. marts 1987, fastsættes:
 § 1.  Denne bekendtgørelse vedrører kontrol med  

 overholdelsen af EF-kvalitetsnormerne for de i bilaget anførte friske  

 frugter, grønsager og andre gartneriprodukter.
 § 2.  Kvalitetskontrol foretages i alle handelsled.  

 For friske afskårne blomster og frisk løvværk foretages kontrol dog kun i  

 engrosleddet.
 § 3.  Kvalitetskontrol foretages ikke for følgende  

 friske frugter og grønsager:
 Stk. 2.  Med hensyn til de i stk. 1, nr. 1, 2 og 3,  

 nævnte produkter skal det godtgøres, at produkterne opfylder de fastsatte  

 betingelser, især hvad angår deres formål.
 § 4.  Tilbydes friske frugter og grønsager, der er  

 omfattet af bilaget, til salg i annonce og reklame med angivelse af pris,  

 skal produktets kvalitetsklasse oplyses samtidig.
 § 5.  Kontrollen med overholdelsen af  

 kvalitetsnormerne udøves af Statens Plantetilsyn (tilsynet).
 § 6.  Ved eksport af friske frugter og grønsager, der  

 er bestemt til forbrug i frisk tilstand og for hvilke, der er fastsat  

 EF-kvalitetsnormer, skal eksportøren anmode tilsynet om, for hvert parti, at  

 udstede en EØF-kontrolattest med de fornødne kopier.
 § 7.  Begæring om eksportkontrol af de i § 6 anførte  

 produkter skal af eksportøren indgives til tilsynet efter nærmere af tilsynet  

 fastsatte regler.
 Stk. 2.  Kontrollen foretages efter regler, der  

 udarbejdes af tilsynet i overensstemmelse med de af Det europæiske økonomiske  

 Fællesskab fastsatte forordninger.
 Stk. 3.  Under kontrollen skal eksportøren følge  

 tilsynets anvisninger samt vederlagsfrit stille de fornødne hjælpemidler og  

 medhjælp til rådighed.
 § 8.  Ved eksport af friske frugter og grønsager af  

 dansk oprindelse, der ikke er bestemt til forbrug i frisk tilstand, skal  

 eksportøren anmode tilsynet om udstedelse af en dansk kontrolattest efter  

 nærmere af tilsynet fastsatte regler.
 Stk. 2.  Ved eksport af de i stk. 1 nævnte produkter kan  

 eksportøren anmode tilsynet om at blive autoriseret til at anvende en dansk  

 kontrolattest efter nærmere af tilsynet fastsatte regler.
§ 9.  For de i §§ 6 og 8 nævnte kontrolattester  

 fastsætter tilsynet en frist for attesternes gyldighed.
Attesten skal  

 forevises og afstemples af den udførselskontrollerende myndighed.
I det i § 8  

 nævnte tilfælde skal attesten af den udførselskontrollerende myndighed sendes  

 tilbage til tilsynet.
 § 10.  Bestemmelserne i §§ 6, 7 og 8 gælder ikke for:
- søgående skibe -luftfartøjer, som beflyver internationale ruter, herunder ruter inden for  

 Fællesskabet.
 Stk. 2.  For varer til proviantoplag og eksportoplag  

 skal der dog altid fremlægges kontrolattest.
 § 11.  I henhold til lovens § 20, stk. 5, straffes  

 overtrædelse af de af Det europæiske økonomiske Fællesskab fastsatte  

 kvalitetsnormer med bøde.
 Stk. 2.  Overtrædelse af § 4, § 6, § 7, stk. 1 og 3, §  

 8, stk. 1 og § 9, 2. pkt., straffes med bøde, medmindre højere straf er  

 forskyldt efter lovens § 20.
 § 12.  Bekendtgørelsen træder i kraft den 1. juli  

 1988.
 Stk. 2.  Samtidig ophæves bekendtgørelse nr. 588 af 9.  

 december 1976 om kvalitetskontrol med og eksport af frugt og  

 gartneriprodukter.
Landbrugsministeriet, den 17. juni 1988 LAURITS TØRNÆS /T.
L.
Haugstrup Bilag Friske frugter, friske grønsager og andre gartneriprodukter, der er  

 undergivet EF-kvalitetsnormerne.
