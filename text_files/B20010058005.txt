Bekendtgørelse om produktionsafgift på pelsskind I medfør af § 6, stk. 1 og 4, og §§ 10, 20, 21 og 24 i lov  

 om administration af Det Europæiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 818 af 3.  

 november 1999, med senere ændringer, fastsættes:
 § 1.  

  

 Ved  

 salg og ved eksport af ethvert pelsskind, der hidrører fra mink, ilder,  

 farmræve eller finnracoon, og som er produceret i Danmark, skal der erlægges  

 en  

 afgift.
 Stk. 2.  

  

 Afgiften udgør  

 kr. 0,90 pr. pelsskind.
 Stk. 3.  

  

 Der skal kun  

 betales afgift af pelsskind første gang, skindet afsættes.
 § 2.  

  

 Det  

 påhviler køberen, eksportøren eller, såfremt salget foregår ved auktion,  

 auktionshuset inden 3 uger efter henholdsvis købet, eksporten eller  

 auktionens  

 sidste salgsdag at indsende indberetning til Pelsdyrafgiftsfonden, c/o Dansk  

 Pelsdyravlerforening, Langagervej 60, Postboks 79, 2600 Glostrup, om antallet  

 af afsatte afgiftspligtige skind siden sidste opgørelse og samtidig at  

 indbetale den herefter skyldige afgift til ovennævnte fond.
 Stk. 2.  

  

 Ved hvert års  

 afslutning skal køber, eksportører eller auktionshus til fonden indsende en  

 af  

 en statsautoriseret eller registreret revisor attesteret indberetning om den  

 samlede afsætning af dansk producerede pelsskind i det forløbne år.
§ 3.  

  

 Beløb, der ikke betales rettidigt, tillægges en årlig rente svarende til den  

 rente, der er fastsat i henhold til rentelovens § 5, fra forfaldsdagen at  

 regne.
Den tillagte rente udgør dog mindst 50 kr.
 § 4.  

  

 Der  

 er udpantningsret for forfaldne beløb, herunder for de i § 3 nævnte beløb.
 § 5.  

  

 Den, der overtræder eller forsøger at overtræde §§ 2 og 3, straffes med bøde,  

 medmindre højere straf er forskyldt i medfør af § 25 i lov om administration  

 af  

 Det Europæiske Fællesskabs forordninger om markedsordninger for  

 landbrugsvarer  

 m.v.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 6.  

  

 Denne bekendtgørelse træder i kraft den 1. juli 2001.
 Stk. 2.  

  

 Samtidig ophæves  

 bekendtgørelse nr. 956 af 10. december 1993 om produktionsafgift på  

 pelsskind.
