Generationsskifte Reference:
ABL § 4, stk. 1 LV 1993 SG 2.4.8.3.
 Ligningsrådet blev anmodet om svar på følgende  

 spørgsmål:
 SPØRGSMÅL:
1. Vil børskursen for B-aktier i A Holding A/S være den kurs,  

 der i skattemæssig henseende skal anvendes ved overdragelse af  

 unoterede aktier i samme selskab? 2. Hvis ikke, hvilken kurs eller beregningsregel skal så  

 anvendes? Sagens omstændigheder var følgende:.
A Holding A/S har en aktiekapital på 12.600.000 kr. opdelt i  

 1.200.000 kr.
A-aktier og 11.400.0-00 kr.
B-aktier.
A-aktierne er unoterede  

 aktier, medens B-aktierne er børsnoterede.
Hvert A-aktiebeløb  

 på 100 kr. giver 10 stemmer, medens B-aktier a 100 kr. giver 1  

 stemme.
Aktionærerne B og C besidder samtlige A-aktier fordelt med halvdelen  

 (600.000 kr.) til hver og herudover hver 1.390.000 kr.
B-aktier.
De to  

 aktionærer ejer således hver nom. 1,99 mio. kr. aktier med  

 tilhørende 73.900 stemmer svarende til 31,59 pct. af samtlige stemmer.  

 Tilsammen har de to aktionærer 63,18 pct. af stemmerne.
 Derudover besidder nogle selskabsdeltagere andele på enten 5 pct. af  

 selskabskapitalens stemmerettigheder eller mindst 5 pct. af  

 selskabskapitalen, dog mindst 100.000 kr.
I forbindelse med et planlagt generationsskifte ønskes A-aktierne  

 overdraget til en søn af hver af stifterne, B og C.
Sønnerne  

 har i dag hver sin ledende funktion inden for koncernen.
Det er tanken, at  

 overdrage samtlige 600.000 kr.
A-aktier fra hver stifterfamilie til samme  

 families søn, således at der ikke ved generationsskiftet  

 ændres i stemmeforholdet mellem de 2 familier.
 Af vedtægterne for A Holding A/S fremgår, at der bl.a. er  

 følgende forskelle på A- og B-aktier.
A-aktierne lyder på navn og kan kun lyde på navn.
B-aktierne  

 registreres gennem Værdipapircentralen og lyder på  

 ihændehaveren, men kan noteres på navn.
A-aktierne er ikke  

 omsætningspapirer, mens B-aktierne er frit omsættelige.  

 A-aktierne skal ved påtænkt afståelse tilbydes de andre  

 A-aktionærer til en pris, der ikke må være lavere end  

 gennemsnittet af de kurser, der i de sidste måneder forud for tilbudets  

 fremsættelse er konstateret som køberkurs på  

 Københavns Fondsbørs for B-aktierne.
 Der er ikke indgået nogen aktionæroverenskomst udover det i  

 vedtægterne bestemte.
 Revisor har bl.a. oplyst følgende:
 Koncernens/moderselskabets indre værdi efter skattemæssige  

 principper er opgjort til:
Indre værdi Samlet aktiekapital 30/4 1990 93.570.000 kr.
 8.400.000 kr.
30/4 1991 96.196.000 kr 12.600.000 kr.
30/4 1992 105.421.000 kr.
 12.600.000 kr.
30/4 1993 111.861.000 kr.
 12.600.000 kr.
30/4 1994 130.618.000 kr.
 12.600.000 kr.
 Overskud for perioden 1989/90 til 1993/94 i A Holding A/S eksklusive  

 datterselskaber:
Regnskabsmæssige overskud før skat Skattemæssigt overskud Året 1989/90 7.646.682 kr 3.337.349 kr.
Året 1990/91 2.808.701 kr.
 1.943.451 kr.
Året 1991/92 1.479.112 kr.
 -184.797 kr.
Året 1992/93 -14.756.081 kr.
 -11.010.630 kr.
Året 1993/94 1.626.922 kr.
 856.319 kr.
 Den kommunale skattemyndighed udtaler, at handelsværdien bør  

 ansættes til en kurs ikke lavere end børskursen på  

 selskabets B-aktier på handelstidspunktet.
Værdiansættelsen for unoterede aktier skal ske efter aktiernes  

 handelsværdi.
Såfremt en handelsværdi for aktierne ikke i  

 øvrigt kan findes, vil en kurs udregnet efter Ligningsrådets  

 retningslinier for beregning af formueskattekursen kunne anvendes.
En  

 række forhold kan dog medføre, at kursen anses for uegnet som  

 udtryk for aktiernes værdi i handel og vandel.
 Unoterede aktier har ifølge sagens natur generelt en mindsket  

 omsættelighed.
 B-aktiernes børskurs (alle handler) pr. 9. december 1994 var 946.  

 Ultimo 1993 var kursen på aktierne 575. Ifølge  

 børskurslisten var aktierne noteret til 980 henholdsvis 500 (over de  

 seneste 52 uger, høj/lav).
 Efter Ligningsrådets opfattelse er børskursen for B-aktier i  

 det konkrete tilfælde anvendelig som udgangspunkt for et skøn  

 over A-aktiernes handelsværdi.
 Man kan derfor, under de anførte omstændigheder anvende  

 B-aktiernes børskurs ved overdragelse af unoterede A-aktier.  

 Afgørelsen er gældende i 3 mdr. fra datoen for den bindende  

 forhåndsbesked.
