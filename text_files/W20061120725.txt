Landsskatteretskendelse vedr.
Forhøjet indkomst  tvungen  

 sambeskatning Klagen skyldes, at selskabets indkomst er  

 forhøjet som følge af tvungen sambeskatning med 2 tyske selskaber.
Landsskatterettens afgørelse Selskabsrevisionen har som  

 følge af tvungen sambeskatning med B GmbH og C GmbH forhøjet selskabets  

 skattepligtige indkomst med 35.381.609 kr.
 Landsskatteretten nedsætter  

 selskabets skattepligtige indkomst med 35.381.609 kr.
Sagens oplysninger Selskabet ejede D GmbH,  

 München, der indirekte ejede de tyske selskaber B GmbH og C GmbH.
 Der er enighed om, at B GmbH  

 og C GmbHs virksomhed i væsentlig grad var af finansiel karakter.
Indkomsten i B GmbH og C GmbH  

 er ikke beskattet i Tyskland det pågældende indkomstår.
Det fremgår af  

 årsopgørelserne fra selskaberne, at dette skyldes, at selskaberne havde  

 fremførselsberettigede underskud fra tidligere indkomstår.
Selskabsrevisionens afgørelse Der skal ske tvungen  

 sambeskatning med de 2 tyske selskaber.
 Da indkomsten i de 2 tyske  

 selskaber er af finansiel karakter med mere end den i selskabsskattelovens §  

 32, stk. 2, anførte procent, og selskaberne ejes direkte/indirekte med mere  

 end  

 den anførte procent i stk. 1, skal disse selskabers indkomst tillægges  

 moderselskabets indkomst efter reglen i selskabsskattelovens § 32, stk. 4.  

 Afskrivningerne kan ikke fradrages, da de ikke vedrører den finansielle  

 indtægt, jf. statsskattelovens § 6 a.
 Af selskabsskattelovens § 32  

 fremgår, at et selskab, der har væsentlig indflydelse på et udenlandsk  

 selskab,  

 skal medregne dette selskabs CFC-indkomst svarende til sin ejerandel, når det  

 udenlandske selskabets CFC-indkomst overstiger 1/3 af dette selskabs  

 indkomst,  

 og den udenlandske skat af CFC-indkomsten er mindre end (mindre end 3/4 af)  

 skatten beregnet efter danske regler.
Den samlede aktivmasse i B  

 GmbH er fordelt således, at 1/13 af værdien vedrører fast ejendom, 8/13 af  

 værdien er anbragt i aktier i et datterselskab, hvis væsentligste aktiver er  

 værdipapirer, jf. selskabsskattelovens § 32, stk. 2, 3/13 i  

 obligationer/gældsbreve og 1/13 i likvider og andre tilgodehavender.
Der har  

 ikke været nogen indkomst af betydning fra den/de faste ejendomme, men næsten  

 udelukkende afkast af værdipapirer og andre tilgodehavender.
Af regnskabet  

 fremgår, at der ikke er regnskabsmæssige underskud fra tidligere indkomstår.  

 Den eneste sandsynlige årsag til at der eventuelt efter revisors opfattelse  

 kunne være underskud, må være, hvis han mener, at der er tab på udlån på 8,6  

 mio.
DM til kommanditselskaberne på grund af kommanditselskabernes negative  

 egenkapital.
Disse eventuelle tab findes imidlertid ikke fradragsberettigede.  

 Selskabsrevisionen stiller sig således uforstående over for revisors  

 anbringende om, at selskabet primært har placeret sin kapital i fast ejendom,  

 samt at årsagen til den manglende skattebetaling skulle være fremførsel af  

 underskud fra tidligere indkomstår.
Vedrørende C GmbH er det  

 ligeledes konstateret, at kun en mindre del af selskabets aktiver er placeret  

 i  

 fast ejendom, ligesom indtægten fra de faste ejendomme er af underordnet  

 karakter.
Ud fra de samlede aktiver på ca. 83,7 mio.
DM i selskabet, de 4 C  

 kommanditselskaber, hvori selskabet er komplementar samt interessentskabet, C  

 5, hvor selskabet har over 90 % ejerandel, er ca. 6,4 mio. kr.
DM anbragt i  

 fast ejendom, hvorimod 72,1 mio. kr.
DM er anbragt i  

 obligationer/navne-gældsbreve og resten ca. 5,2 mio.
DM i likvider og andre  

 tilgodehavender.
Det er ligeledes konstateret, at der ikke er nogen indkomst  

 af  

 betydning fra den/de faste ejendomme, men næsten udelukkende afkast af  

 værdipapirer og andre tilgodehavender.
Af regnskabet fremgår, at det  

 regnskabsmæssige  

 underskud fra tidligere indkomstår er 4.231.446 DM.
Det fremgår af regnskabet for  

 B GmbH, at selskabet i 1999 har modtaget et kapitalindskud fra moderselskabet  

 på ca. 73 mio.
DM.
Ifølge regnskabet er der ikke foretaget en udvidelse af  

 aktiekapitalen.
Kapitalindskuddet må således efter de foreliggende  

 oplysninger,  

 efter danske regler, anses for et kapitalindskud uden for aktieemission, der  

 er  

 skattepligtig, jf. statsskattelovens § 4. Selskabsrevisionen anser det derfor  

 for udelukket, at der skulle være underskud (før 2000) til fremførsel.
Det  

 skal  

 dog anføres, at der ikke dermed er taget stilling til, om det anførte  

 regnskabsmæssige underskud ville være fradragsberettiget efter danske regler  

 og  

 dermed kunne indgå i beregningen.
Der foreligger ikke tilstrækkelige  

 oplysninger om underskuddene til, at der kan foretages en  

 tilstrækkelig/behørig  

 vurdering heraf.
Selskabets påstand og argumenter Selskabets repræsentanter har  

 nedlagt påstand om, at selskabets skattepligtige indkomst skal nedsættes med  

 35.381.609 kr., idet der ikke skal ske tvungen sambeskatning med B GmbH og C  

 GmbH.
De indirekte ejede tyske  

 datterselskabers indkomst er ikke omfattet af selskabsskattelovens § 32. B  

 GmbH  

 og C GmbH beskæftiger sig med passiv kapitalanbringelse.
Selskabernes kapital  

 er primært placeret i fast ejendom, som hovedsageligt ejes gennem i alt 5  

 tyske  

 kommanditselskaber.
Selskaberne har ingen ansatte.
Selskaberne har ikke  

 betalt  

 skat i Tyskland i 2000. Årsagen hertil er, at selskaberne har fremført  

 underskud fra tidligere år, der er mindre end 5 år gamle.
Selskaberne er  

 undergivet  

 almindelig tysk selskabsbeskatning, hvis principper ikke afviger væsentligt  

 fra  

 dansk selskabsbeskatning.
Der er hverken hjemmel eller grundlag i øvrigt til  

 at  

 etablere tvungen sambeskatning med de to tyske selskaberne  allerede  

 fordi,  

 selskaberne er omfattet af tysk beskatning, der ikke afgiver væsentligt fra  

 dansk beskatning.
De tyske selskaber er undergivet tysk beskatning, der  

 omfatter såvel Körperschaftsteuer og Gewerbesteuer.
Den samlede effektive  

 beskatning udgør ca. 45 %. Der er ikke indgået aftale med de tyske  

 skattemyndigheder om skattesatsen eller beregningsgrundlaget, og skatten er  

 ikke fastsat/nedsat på baggrund af aktionærernes tilhørsforhold mv.
Det tyske  

 skattesystem er ikke væsentligt forskelligt fra det danske.
De tyske  

 selskabers  

 afkast fra værdipapirer samt afkast fra fast ejendom beskattes fuldt ud efter  

 tyske regler, enten løbende eller ved realisation.
Det er alene på grund af  

 underskudsfremførsel fra tidligere år, at de tyske selskaber ikke betalte  

 skat  

 for indkomståret 2000.
Selskaberne har i øvrigt ikke  

 i indkomståret 2000 oppebåret indtægter eller realiseret avancer, som  

 behandles  

 lempeligere efter tyske regler.
De tyske selskaber er derfor hverken efter en  

 generel eller konkret vurdering beskattet lavere end efter danske regler.
Selskabsrevisionen har anset  

 de tyske selskabers aktiver og indtægter for i det væsentligste at være af  

 finansiel karakter.
Hertil bemærkes, at efter den daværende affattelse af  

 selskabsskattelovens § 32, stk. 2, ansås et datterselskabs virksomhed for i  

 væsentlig grad at være af finansiel karakter, hvis mere end 50 % af dets  

 indtægter stammede fra finansiel virksomhed, eller hvis handelsværdien af  

 dets  

 finansielle aktiver udgjorde mere end 50 % af handelsværdien af selskabets  

 samlede aktiver.
Repræsentanterne kan  

 bekræfte, at en konsolideret beregning af de tyske selskaber inklusive de  

 underliggende  

 kommanditselskaber viser, at såvel mere end 50 % af aktivmassen som mere end  

 50  

 % af indtægterne er af finansiel karakter.
CFC-beskatningen af de tyske  

 selskaber kan på trods heraf ikke opretholdes, da de øvrige betingelser  

 herfor  

 ikke er opfyldt.
Den beskatningen, som de tyske selskaber er underlagt,  

 omfatter såvel Körperschaftsteuer og Gewerbesteuer.
Den samlede effektive  

 beskatning udgør derfor ca. 45-54 % afhængigt af, om overskuddet udloddes.
Det tyske skattesystem er  

 ikke væsentligt forskelligt fra det danske.
De tyske selskabers afkast fra  

 værdipapirer samt afkast fra fast ejendom beskattes fuldt ud efter tyske  

 regler, enten løbende eller ved realisation.
Det er alene på grund af  

 underskudsfremførsel fra tidligere år, at de 2 tyske selskaber ikke har  

 betalt  

 skat for indkomståret 2000. Selskaberne har i indkomståret 2000 ikke  

 oppebåret  

 indtægter eller realiseret avancer, som behandles lempeligere efter tyske  

 regler.
De tyske selskaber er derfor hverken efter en generel eller en  

 konkret  

 vurdering beskattet lavere end efter danske regler.
Selskabsrevisionen har  

 betvivlet, at selskabernes manglende skattebetaling skyldes fremførsel af  

 underskud fra tidligere indkomstår.
Hertil bemærkes, at det fremgår af  

 specifikation af den opgjorte skattepligtige indkomst efter tyske regler, at  

 der  

 ved opgørelsen af den skattepligtige indkomst er foretaget ganske få  

 korrektioner til det regnskabsmæssige resultat før skat.
Opgørelsen  

 dokumenterer,  

 at selskabernes manglende skattebetaling skyldes fremførte underskud fra  

 tidligere år.
Selskabsrevisionen har  

 endvidere påstået, at underskud efter tyske regler bør anses for bortfaldet  

 som  

 følge af et gennemført kapitalindskud i C GmbH i 1999 uden udstedelse af  

 aktier.
Denne påstand er forkert, idet kapitalindskud efter tyske regler ikke  

 er skattepligtigt.
Tilsvarende gælder ifølge Ligningsrådets afgørelse  

 refereret  

 i TfS 2003.95 under dansk sambeskatning.
De foretagne kapitalindskud i den  

 omhandlede sag i henholdsvis tyske og amerikanske datterselskaber var lovlige  

 efter de selskabsretlige regler i henholdsvis Tyskland og USA.
Ligningsrådet  

 fandt efter en samlet vurdering, at der ikke bestod det fornødne grundlag for  

 at anse betalingerne for skattepligtige.
Det er således forkert og i strid  

 med  

 gældende praksis, når selskabsrevisionen har påstået, at de tyske underskud  

 skal anses for bortfaldet ved vurderingen af beskatningsniveauet efter  

 CFC-reglerne.
Der henvises til  

 Landsskatterettens afgørelse refereret i TfS 2004.862, der fastslår, at der  

 kun  

 skal foretages en generel vurdering, når det vurderes, om et udenlandsk  

 datterselskab er lavt beskattet.
Da det tyske skattesystem ikke er væsentligt  

 forskelligt fra det danske, er betingelsen om væsentlig lavere beskatning  

 ikke  

 opfyldt.
Landsskatterettens bemærkninger og begrundelse Af den dagældende selskabsskattelovs  

 § 32, stk. 1, 1. pkt. fremgår:
Såfremt et selskab eller en  

 forening m.v. som nævnt i § 1 kontrollerer eller har væsentlig indflydelse på  

 et udenlandsk selskab eller en forening m.v. (datterselskabet), hvis  

 virksomhed  

 i væsentlig grad er af finansiel karakter, og hvis afkast beskattes  

 væsentligt  

 lavere end efter danske regler, eller hvis beskatning i væsentlig grad  

 udskydes  

 i forhold til danske regler, medregnes datterselskabets indkomst opgjort  

 efter  

 danske regler ved opgørelsen af den skattepligtige indkomst for koncernens  

 moderselskab (tvungen sambeskatning). Ved vurdering af, om afkastet  

 beskattes væsentligt lavere end efter danske regler, eller om beskatning i  

 væsentlig grad udskydes i forhold til danske regler, skal der alene foretages  

 en generel vurdering af beskatningen i det land, hvori datterselskabet er  

 beliggende.
Der henvises til Landsskatterettens kendelse af 22. oktober 2004,  

 offentliggjort i SKM2004.439.LSR Den normale selskabsskat i  

 Tyskland var i 2000 30/40 %.
Herefter anses afkast i  

 Tyskland ikke generelt at blive beskattet væsentligt lavere end efter danske  

 regler.
Det forhold, at selskabernes skattepligtige indkomst i det pågældende  

 indkomstår er nedsat med fremførselsberettigede underskud fra tidligere år,  

 ændrer ikke herpå.
Der er herefter ikke grundlag for tvungen sambeskatning  

 med  

 B GmbH og C GmbH i indkomståret 2000.
 Selskabsrevisionens  

 ansættelse ændres i overensstemmelse hermed.
