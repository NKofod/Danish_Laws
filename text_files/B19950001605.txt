 I medfør af § 20 i lov om offentlige myndigheders registre, jf.  

 lovbekendtgørlse nr. 654 af 20. september 1991, §§ 10 a og 28, stk. 4 i lov  

 om husdyrsygdomme, jf. lovbekendtgørelse nr. 381 af 7. juni 1993 og §§ 7 og  

 9, stk. 2 i lov nr. 1106 af 21. december 1994 om zoonoser fastsættes:
 § 1.  For udlevering af oplysninger til private fra  

 Generelt LandbrugsRegister (GLR) opkræves betaling.
 Stk. 2.  Undtaget fra reglen i stk. 1, er udlevering af  

 oplysninger til den registrerede selv.
 § 2.  For udlevering af oplysninger til private eller  

 offentlige myndigheder fra Centralt HusdyrbrugsRegister (CHR) opkræves  

 betaling.
 Stk. 2.  Betaling for udlevering af oplysninger til den  

 registrerede selv opkræves kun, hvis der er forløbet mindre end 6 måneder fra  

 sidste udlevering.
 § 3.  For fotokopier af uddatamateriale, der udleveres  

 af Landbrugs- og fiskeriministeriet eller Veterinærdirektoratet, opkræves 10  

 kr. for første side og 5 kr. for hver følgende side.
 Stk. 2.  Kan udlevering af oplysninger ikke ske om nævnt  

 i stk. 1, opkræves de direkte omkostninger, herunder lønudgifter, der er  

 forbundet med udleveringen.
 § 4.  Bekendtgørelsen træder i kraft den 23. januar  

 1995.
Landbrugs- og fiskeriministeriet, den  

 12. januar 1995 P.M.V.
