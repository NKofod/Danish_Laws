 1. Efter hidtidig parksis har der ikke været fradrag  

 ved formueopgørelsen for restskat, medmindre denne var angivet på  

 årsopgørelsen.
Ved kendelse af 6. november 1989 har landsskatteretten imidlertid  

 anerkendt, at retskat kan fradrages ved formueopgørelsen for det indkomstår,  

 hvori skatteyderen har modtaget skattemyndighedernes kendelse om forhøjelse.  

 På dette tidspunkt kan restskatten opgøres med tilstrækkelig klarhed.
Det er  

 fortsat en forudsætning for fradragsretten for restskat ved formueopgørelsen,  

 at kravet har den fornødne klarhed.
Dette er normalt tilfældet ved  

 modtagelsen af årsopgørelsen, men kan også foreligge på et tidligere  

 tidspunkt f.eks. ved, at der er afsagt kendelse om forhøjelse.
2. Herefter kan den restskat, der kan beregnes på  

 grundlag af kendelsen, fradrages ved opgørelsen af den skattepligtige formue,  

 for det indkomstår hvori kendelsen er afsagt.
Dette gælder også, selv om  

 restskatten ikke opkræves særskilt, men overføres som yderligere tilsvar for  

 det efterfølgende år.
 Restskat er fradragsberettiget, når der er givet henstand med betalingen  

 også selv om henstanden er givet på grund af klagebehandling.
 Der er fortsat ikke fradragsret for indkomstårets beregnede restskat.
3. De skattelignende myndigheder anmodes om at sørge  

 for, at formueansættelser, hvor der ikke er godkendt fradrag for restskat som  

 anført, bliver nedsat i overensstemmelse med ovenstående, hvis der ansøges  

 herom eller forholdet i øvrigt er skattemyndighederne bekendt.
Dette kan ske  

 for indkomstår, der ligger 5 år forud for den ovennævnte  

 landsskatteretskendelse af 6. november 1989. Det vil sige indkomståret 1984  

 og følgende indkomstår.
 SD-cirkulære 1983-26 er herefter ophævet.
