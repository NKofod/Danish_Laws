Toldregler for rejsende med bopæl i Danmark Indførsel af varer til privat forbrug TILLÆG for rejsende, der indrejser med lystfartøjer De skal selv standse op for toldkontrol og skal selv angive varer, som ikke kan indføres told- og afgiftsfrit, eller som er omfattet  

 af særlige indførselsbestemmelser.
 De skal standse op for toldkontrol på toldvæsenets forlangende.
Folderen er ikke udtømmende.
Oplysninger om alle toldreglerne kan fås hos  

 toldvæsenet.
 Denne folder indeholder de supplerende bestemmelser, der gælder specielt  

 for personer, der indrejser med lystfartøj.
 De almindelige bestemmelser findes i folderen »Toldregler for  

 rejsende med bopæl i Danmark«.
Generelle bestemmelser Lystfartøjer, der befinder sig i dansk toldområde, er undergivet  

 toldvæsenets kontrol og skal på toldvæsenets forlangende stoppe op.
 Føreren af lystfartøjet har pligt til snarest efter ankomsten til dansk  

 toldområde mundtligt over for toldvæsenet at anmelde, hvor fartøjet kommer  

 fra, og hvilke varer, der medføres.
 Såfremt toldvæsenet ønsker at inkvirere (undersøge) et lystfartøj, der  

 befinder sig i toldområdet, vil føreren blive anmodet om at afgive  

 tolddeklaration til toldvæsenet, forinden inkvireringen påbegyndes.
 Føreren skal give alle nødvendige oplysninger om fartøj mv og til  

 bekræftelse heraf fremlægge skibspapirer mv samt påvise og afdække alle rum  

 og gemmer.
 Toldvæsenet har ret til at foretage nødvendige undersøgelser i  

 lystfartøjet.
Lettelser Lystfartøjer er fritaget for anmeldelse efter sejlads inden for dansk  

 toldområde.
 Lystfartøjer er endvidere fritaget for anmeldelse, når de ankommer fra  

 Grønland og Færøerne og Finland, Island, Norge, Sverige eller et EF-land, og  

 der kun medbringes sådanne varer, som kan indføres told- og afgiftsfrit efter  

 toldreglerne for rejsende, eller som ikke er omfattet af særlige  

 indførselsbestemmelser.
Kontrol Toldvæsenets kontrol med lystfartøjer foregår i havnene og til søs fra  

 toldvæsenets patruljebåde.
Toldområdet Toldområdet omfatter de danske landområder, de indre territoriale vande,  

 de ydre territoriale farvande i en afstand af 4 sømil (7 408 m) fra  

 kystlinien eller fra sådanne rette basislinier, som er eller bliver fastsat,  

 samt luftrummet over de nævnte områder.
Ophold uden for Danmark (toldområdet) Længden af opholdet uden for Danmark skal beregnes som den periode, hvor  

 lystfartøjet har været uden for toldområdet.
Det påhviler den rejsende selv  

 at dokumentere, at opholdet uden for toldområdet har varet over 48 timer.
Særlig straffebestemmelse Hvis et lystfartøj træffes inden for toldområdet med flere højt beskattede  

 varer (f.eks. spiritus, vin og tobaksvarer) end der kan indføres told- og  

 afgiftsfrit efter toldreglerne for rejsende, anses dette normalt som forsøg  

 på indsmugling, hvilket straffes efter toldloven.
Andre foldere mv Tillægget og toldreglerne for rejsende udgives på tysk og engelsk for  

 rejsende med bopæl uden for Danmark.
