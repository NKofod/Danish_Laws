Indholdsfortegnelse Indledning 1. Bistandslovens regler om det, som traditionelt har  

 været betegnet kommunernes omsorgsarbejde, er med lov nr. 1114 af 20.  

 december 1995 omskrevet, og der er vedtaget en række mindre justeringer.  

 Samtidig er det blevet obligatorisk for kommunerne at etablere ældreråd og -  

 for så vidt angår hjemmehjælp - klageråd.
Der er på ældreområdet desuden via en selvstændig lov indført en ordning  

 med forebyggende hjemmebesøg til ældre m.v. (lov nr. 1117 af 20. december  

 1995 med ikrafttræden den 1. juli 1996) Endelig er der gennemført vigtige ændringer i ældreboligloven.
Det har derfor været nødvendigt at revidere det hidtidige  

 vejledningsmateriale, og det har i denne forbindelse været hensigtsmæssigt at  

 udarbejde en samlet vejledning.
Denne vejledning er dermed den første  

 samlede, der særligt tager sigte på ældreområdet.
 Vejledningen henvender sig først og fremmest til de primærkommunale  

 sagsbehandlere, men forhåbentlig vil også andre finde den anvendelig.
 Vejledningen er opbygget således, at hvert kapitel indledes med de  

 relevante lovbestemmelser, og den er opdelt i punkter, som  

 stikordsfortegnelsen refererer til.
 Hvor intet andet er anført i vejledningen, henviser §§- angivelserne til  

 bistandsloven.
Socialministeriet modtager gerne bemærkninger og forslag til både form og  

 indhold af denne nye vejledning.
Forslag m.v. vil indgå i en senere revision  

 af vejledningen.
Også materiale fra nabo-områder Vejledningen indeholder også nogle oplysninger fra andre lovområder, fx  

 vedrørende ældre- og plejeboliger i ældreboligloven.
Disse er taget med for  

 at gøre vejledningen mere anvendelig og helhedsorienteret, men det skal  

 understreges, at oplysningerne fra andre områder ikke er udtømmende, og at de  

 på ingen måde træder i stedet for andre vejledninger, fx Boligministeriets  

 vejledning om offentligt støttet byggeri.
Tidligere vejledninger, der ophæves Denne vejledning ophæver:
- Socialministeriets cirkulære nr. 175 af 30. oktober 1980 om praktisk  

 bistand i hjemmet efter bistandsloven - Socialministeriets cirkulære af 17. december 1986 om hjælp til  

 boligindretning, omsorgsarbejde og befordring efter bistandsloven, afsnit III  

 og IV - Socialstyrelsens vejledning nr. 2 af 18. august 1988 om nogle tilbud til  

 ældre, førtidspensionister m.fl. efter bistandslovens § 60 og §§ 74 - 86 - Socialministeriets vejledning af 19. juni 1990 om plejevederlag og anden  

 hjælp i forbindelse med pasning af døende i hjemmet.
Ældreråd ----------- § 56 a.  Kommunalbestyrelsen etablerer et ældreråd,  

 der rådgiver kommunalbestyrelsen i ældrepolitiske spørgsmål og fungerer som  

 kontaktorgan mellem borgerne og kommunalbestyrelsen ved tilrettelæggelsen af  

 kommunalbestyrelsens ældrepolitik.
Kommunalbestyrelsen afgør, om der er grundlag for at etablere flere  

 ældreråd.
Kommunalbestyrelsen skal høre ældrerådet om alle spørgsmål, der  

 vedrører de ældre.
 Stk. 2.  Personer, der har fast bopæl i kommunen, og som  

 er fyldt 60 år, har valgret og valgbarhed ved valget til ældrerådet.  

 Kommunalbestyrelsen kan efter drøftelse med ældrerådet beslutte, at personer  

 med fast bopæl i kommunen, der modtager social pension, og som ikke er fyldt  

 60 år, også har valgret og valgbarhed til ældrerådet.
 Stk. 3.  Kommunalbestyrelsen sørger for, at der afholdes  

 valg til ældrerådet mindst hvert fjerde år, og fastsætter i samarbejde med  

 ældrerådet regler for valgets afholdelse.
Stk. 4.  Ældrerådet skal bestå af mindst 5 medlemmer.  

 For hvert medlem vælges en stedfortræder.
Kommunalbestyrelsen fastsætter i  

 samarbejde med ældrerådet vedtægter for ældrerådet. Ældrerådet fastsætter  

 selv forretningsordenen for rådet.
 Stk. 5.  Udgifterne ved ældrerådets virksomhed afholdes  

 af kommunalbestyrelsen, der stiller lokaler til rådighed for rådet samt  

 sekretariatsbistand, hvis rådet ønsker dette.
----------- 2.1. Ældrerådets funktion Formål 2. Det obligatoriske ældreråd skal medvirke til at øge  

 medindflydelsen og medansvaret for kommunens ældre borgere.
Ældrerådet skal sikre, at dialogen og samarbejdet mellem de ældre og  

 kommunalbestyrelsen udbygges.
De ældre skal have mulighed for at drøfte og  

 følge indholdet og udformningen af kommunens ældrepolitik.
Høringsforpligtigelse Ældrerådet skal rådgive kommunalbestyrelsen i ældrepolitiske spørgsmål, og  

 kommunalbestyrelsen har derfor en forpligtelse til at høre ældrerådet om alle  

 forslag, der vedrører ældre.
 For at sikre at ældrerådets rådgivende funktion får reel betydning, skal  

 rådet høres i god tid, inden kommunalbestyrelsen træffer endelige  

 beslutninger.
Spørgsgsmål vedrørende ældre Ældrerådet skal ikke kun beskæftige sig med spørgsmål, der angår de svage  

 ældre, men med alle spørgsmål, der har betydning for personer på 60 år og  

 derover - fx trafik- og boligforhold, sundhed, miljø og kultur.
De ældre skal  

 således have indflydelse på kommunens ældrepolitik i bred forstand og på  

 såvel spørgsmål af overordnet karakter som på forhold, der har betydning for  

 den enkelte i hverdagen. Ældrerådet skal fx høres om de årlige budgetter, om  

 udbygningsplaner og om forslag til at iværksætte aktiviteter m.v. for ældre.
Klagerådet Ældrerådet skal udpege 3 af sine medlemmer til klagerådet, jf. pkt. 59.
2.2. Etablering af ældreråd Flere ældreråd 3. Kommunalbestyrelsen skal sørge for, at ældrerådet  

 etableres og har mulighed for at oprette flere ældreråd, hvis der - fx på  

 grund af kommunens størrelse - lokalt skønnes at være behov for det.
 Hvis der etableres flere ældreråd i kommunen, er alle ældreråd sideordnede  

 i relation til kommunalbestyrelsen.
 Samarbejdsorgan m.v.
Der kan eventuelt oprettes et centralt samarbejdsorgan, der består af  

 medlemmer fra de enkelte ældreråd, men kommunalbestyrelsens  

 høringsforpligtelse kan ikke opfyldes ved at rette høringen til et sådant  

 samarbejdsorgan.
Høringer m.v. skal sendes til alle de direkte valgte  

 ældreråd.
 Det centrale samarbejdsorgan kan heller ikke udpege medlemmer til  

 klagerådet.
Ældrerådet har mulighed for at dele sig i flere undergrupper, der  

 beskæftiger sig med forskellige områder.
Men også i denne situation er  

 kompetencen i forhold til kommunalbestyrelsen hos det samlede ældreråd.
Direkte valg 4. Medlemmerne af ældrerådet skal vælges ved direkte  

 valg. Ældrerådet kan ikke etableres på andre måder.
 Kommunalbestyrelsen har ansvaret for, at der afholdes valg til ældrerådet,  

 og fastsætter i samarbejde med ældrerådet regler for valgets afholdelse.
Personkredsen Alle personer, der har fast bopæl i kommunen, og som er fyldt 60 år, kan  

 deltage i valget og kan vælges til ældrerådet.
Førtidspensionister Kommunalbestyrelsen kan efter drøftelse med ældrerådet beslutte, at også  

 personer med fast bopæl i kommunen, der modtager social pension, og som ikke  

 er fyldt 60 år, skal have valgret og valgbarhed til rådet.
Sammensætning Ældrerådet skal bestå af mindst 5 medlemmer, og for at sikre størst mulig  

 kontinuitet i arbejdet skal der vælges et tilsvarende antal stedfortrædere.
Stedfortrædere En stedfortræder skal ikke træde til, blot fordi et medlem er forhindret i  

 at deltage i et eller flere møder i ældrerådet.
Kun hvis et medlem - fx i  

 forbindelse med flytning - udtræder af ældrerådet, skal en stedfortræder  

 indtræde.
 Det er ikke et krav, at den enkelte stedfortræder knyttes personligt til  

 et bestemt ældrerådsmedlem.
Procedurer i forbindelse med valget Der skal afholdes valg mindst hvert fjerde år.
Kommunalbestyrelsen og  

 ældrerådet beslutter i samarbejde, hvor ofte (mindst hvert fjerde år),  

 hvornår og hvordan valghandlingen rent praktisk skal tilrettelægges i den  

 enkelte kommune.
 Det kan eksempelvis besluttes, om valghandlingen skal foregå ved et møde,  

 hvortil de ældre indkaldes via lokalpressen, om der skal udsendes  

 stemmesedler/valgkort til de stemmeberettigede ældre, om valget skal afholdes  

 over èn eller flere dage, om afstemningen skal foregå pr. brev, og om  

 der skal stilles krav om stillere i forbindelse med opstilling til valget.
Selve valghandlingen kan eventuelt tilrettelægges i forbindelse med valget  

 til kommunalbestyrelsen og følge den opdeling i distrikter, som anvendes i  

 denne sammenhæng.
Men valghandlingen kan også foregå på andre tidspunkter -  

 og eventuelt med kortere intervaller - og med andre opdelinger i distrikter,  

 hvis dette lokalt findes hensigtsmæssigt.
Vedtægter og forretningsorden 5. Kommunalbestyrelsen fastsætter i samarbejde med  

 ældrerådet vedtægter for rådet.
 Vedtægterne kan fx indeholde bestemmelser om de overordnede politiske  

 målsætninger for og regler om ældrerådets arbejde, om ældrerådets kompetence,  

 om ændring af vedtægterne og om vedtægternes ikrafttræden.
Herudover forudsættes ældrerådet at være selvstyrende.
Rådet fastsætter  

 selv sin forretningsorden og tilrettelægger i videst muligt omfang selv  

 arbejdet.
Et aktivt ældreråd 6. Det forudsættes desuden, at ældrerådet selv aktivt  

 indgår i samarbejdet med kommunalbestyrelsen dels ved at komme med ideer og  

 forslag om ældres forhold, dels ved at rejse spørgsmål og komme med  

 synspunkter inden for de områder, som kommunalbestyrelsen og ældrerådet i  

 fællesskab har besluttet, at ældrerådet skal beskæftige sig med.
2.3. De lokale forhold Minimumsregler 7. Bestemmelsen om ældreråd indeholder alene  

 »minimum-regler« for opgaver, samarbejde m.v. Ældrerådet og  

 kommunalbestyrelsen fastlægger i samarbejde det nærmere indhold af rådets  

 arbejde og kan tilpasse samarbejdet efter de lokale forhold, således at  

 ældrerådet inddrages i videre omfang, end det kræves efter § 56 a.
Kommunalbestyrelsen har fx mulighed for at overdrage konkrete opgaver til  

 ældrerådet, herunder dispositionsretten over beløb til forskellige  

 aktiviteter samt drift af aktivitets- og dagcentre.
Kommunalbestyrelsen kan  

 dog ikke overlade ældrerådet opgaver, der indebærer myndighedsudøvelse.
2.4. Kontakten til kommunens ældre »Baglandet« 8. Da ældrerådet i videst muligt omfang skal varetage  

 alle ældres interesser og synspunkter og tale på de ældres vegne, er det af  

 stor betydning, at rådet etablerer og opretholder en tæt kontakt til de ældre  

 i kommunen, herunder beboerråd m.v.
En god forbindelse til baglandet kan inspirere ældrerådet og medvirke til,  

 at dialogen mellem rådet og kommunalbestyrelsen bliver bred og nuanceret.  

 Herudover får ældrerådets synspunkter større vægt, hvis de støttes af et  

 bredt udsnit af kommunens ældre Kontakten til kommunens ældre og synliggørelsen af ældrerådet i  

 lokalsamfundet kan fx sikres via lokalavis/-radio/-tv, hvor der kan  

 informeres om ældrerådets aktiviteter, ideer, forslag m.v.
Samarbejde med  

 pensionistforeninger, fælles møder og fast telefontid, hvor kommunens ældre  

 kan henvende sig til rådet, kan ligeledes medvirke til at synliggøre  

 ældrerådet.
2.5. Generelle regler Medlemskab af ældrerådet 9. Medlemskab af ældrerådet er et frivilligt og  

 ulønnet hverv, og der er således ikke tale om et borgerligt ombud.
Udgifter og sekretariatsbistand Udgifterne til ældrerådets virksomhed afholdes af kommunalbestyrelsen, der  

 også stiller lokaler og - hvis rådet ønsker det - sekretariatsbistand til  

 rådighed.
Forvaltningsloven Ældrerådet er en selvstændig forvaltningsenhed, og rådet er derfor  

 omfattet af forvaltningslovens regler om indhentelse og videregivelse af  

 oplysninger, tavshedspligt m.v., jf. kapitel 12.9. og Justitsministeriets  

 »Vejledning om forvaltningsloven« (1986) 2.6. Overgangsregler 10. Kommunerne skal senest den 1. januar 1997 have  

 etableret ældreråd, der opfylder de betingelser, der er beskrevet ovenfor.
Kommuner, der har etableret ældreråd før den 1. januar 1996, kan dog  

 bevare disse i en overgangsperiode.
I sådanne kommuner skal ældrerådene  

 senest den 1. januar 1999 opfylde betingelserne i § 56 a, men såfremt der  

 afholdes valg til ældreråd inden den 1.januar 1999, forudsættes dette at ske  

 efter reglerne i § 56 a.
 Der er ikke fastsat nærmere krav i bistandsloven om sammensætning,  

 valgmetoder etc. for de ældreråd m.v., der er etableret før den 1. januar  

 1996, og som kan fungere indtil den 1. januar 1999. Det må dog forudsættes,  

 at disse råd er oprettet med henblik på at give de ældre en generel  

 indflydelse på kommunens ældrepolitik.
Førtidspoensionister og regler for valgets afholdelse 11. Kommunalbestyrelsen skal før det første valg til  

 kommunens ældreråd drøfte spørgsmålet om førtidspensionisters deltagelse i  

 ældrerådets arbejde med et eventuelt bestående ældreråd, uanset om dette  

 opfylder betingelserne efter lovens § 56 a.
 Tilsvarende skal kommunalbestyrelsen fastsætte regler for valgets  

 afholdelse i samarbejde med ældrerådet.
Såfremt der ved det første valg til ældrerådet ikke allerede er etableret  

 et ældreråd i kommunen, må kommunalbestyrelsen selv - eventuelt efter  

 drøftelse med lokale pensionistforeninger m.v. - beslutte, om også  

 førtidspensionister skal have valgret og valgbarhed til rådet, og hvordan  

 valget i øvrigt skal tilrettelægges.
Kommunalbestyrelsens beslutning skal i  

 så fald drøftes med ældrerådet inden næste valg til rådet.
2.7. Litteratur 12. Kommunernes Landsforening har udgivet en pjece om  

 ældreråd (»Medspil og modspil«, KL (1996)).
Frivilligt arbejde blandt ældre 3.1. Generelt om frivilligt arbejde blandt ældre 13. De ældre udfører en stor frivillig indsats, der  

 især er koncentreret om pensionistforeningerne og menighedsarbejdet.
Definition af »frivillig« Styringsforholdet er det afgørende ved definitionen af en frivillig  

 organisation.
En frivillig organisation er privat modsat offentlig, og den er  

 »velgørende«, d.v.s. den sigter ikke primært på at opnå økonomisk  

 fortjeneste.
Antallet af frivillige foreninger Der findes i dag 16 landsdækkende foreninger på ældreområdet, se bilag 5.  

 Hertil kommer mange lokale frivillige foreninger.
Foreningernes opgaver De frivillige foreninger beskæftiger sig med en bred vifte af opgaver -  

 fra informations- og oplysningsvirksomhed og politisk arbejde over  

 fritidsaktiviteter til såkaldt klientrettede aktiviteter, som besøgstjeneste,  

 rådgivning m.v. og drift af værksteder og dag- og  

 døgninstitutionerældrecentre, plejehjem m.v.
Samarbejdet med kommunen Over halvdelen af alle lokale frivillige foreninger har en eller anden  

 form for samarbejde med kommunens forvaltning(er). Det foregår oftest som  

 uformelt samarbejde i form af gensidig orientering eller i forbindelse med  

 arbejdet i diverse kommunale råd og udvalg.
Mange af foreningerne på  

 ældreområdet får desuden et mindre økonomisk tilskud fra kommunen.
Behov for frivillighedspolitik I en undersøgelse af det frivillige sociale arbejde - og  

 samarbejdsrelationerne til det offentlige - i seks kommuner er der peget på  

 en række barrierer for dette samarbejde.
Som den alvorligste barriere for en  

 udvikling af samarbejdet peges på den næsten totale mangel i kommunerne på en  

 formuleret frivillighedspolitik.
Med hensyn til den kommunale indsats er det vigtigt for bl.a. de ældres  

 engagement, at kommunen ikke omklamrer de ældre, men såvidt muligt overlader  

 det til de ældre selv at styre de bredere tilbud med aktiverende og  

 forebyggende sigte, jf. kapitel 6 om tilbud med aktiverende og forebyggende  

 sigte.
Brug af ældre frivillige vil også virke aktiverende og forebyggende  

 for de frivillige samt inspirerende på andre, jf. kapitel 3.2. om  

 Socialministeriets 11-kommuner projekt.
Litteratur Oplysninger om frivillige organisationer, deres arbejdsområder m.v. kan  

 bl.a. findes i:
- De frivillige sociale organisationer.
Udgivet af  

 Socialforskningsinstituttet, 1995.
 - Social Vejviser 1994. Udgivet af Center for frivilligt socialt arbejde,  

 Odense.
 - Kommuneprofiler 1995. Udgivet af center for frivilligt socialt arbejde,  

 Odense.
 For nærmere oplysninger om frivilligt socialt arbejde henvises til Center  

 for frivilligt socialt arbejde, Pantheonsgade 5, 5000 Odense C, tlf. 66 14 60  

 61.
3.2. Forsøg med forebyggelse gennem samarbejde mellem kommune og  

 frivillige 11-kommuner projektet 14. I 1993 bevilgede Folketinget midler til  

 gennemførelse af et 3-årigt forsøgs- og udviklingsprojekt i 11 kommuner.  

 Projektperioden er 1. januar 1994 - 31. december 1996. Projektet evalueres af  

 Socialforskningsinstituttet.
Evalueringen afsluttes 30. juni 1997.
 11 kommuner deltager i projektet: Brørup, Dianalund, Esbjerg,  

 Frederiksberg, Greve, Nysted, Ringe, Rønne, Sejlflod, Svendborg og Thisted.
 De 11 kommuner blev valgt under hensyn til den geografiske spredning,  

 kommunestørrelse m.v. samt en rimelig repræsentation af frivillige  

 organisationer.
Formål Projektets formål er at afprøve samarbejdsmuligheder på lokalt plan mellem  

 kommunen og frivillige i forbindelse med opsøgende og forebyggende virksomhed  

 blandt ældre, som bor i eget hjem.
 Projektet skal vise, i hvilket omfang den frivillige indsats i samarbejde  

 med kommunen kan medvirke til at begrænse ensomhedsproblemer blandt ældre,  

 sikre de ældre en højere livskvalitet samt mindske eller udskyde behovet for  

 en offentlig indsats.
Hvert af de 11 lokalprojekter styres af en styregruppe bestående af  

 repræsentanter fra de lokale frivillige organisationer/grupper og kommunen.  

 Styregruppen vælger selv sin formand.
Samtlige styregrupper har ansat en  

 projektleder på deltid.
Af projekternes statusrapporter fremgår, at lokalprojekterne har haft held  

 til at knytte en meget stor frivillig indsats til projektet.
Dette tilskrives  

 bl.a. en erkendelse og anerkendelse af de frivilliges særlige forudsætninger  

 m.v. for at deltage i frivilligt arbejde.
Dette har også mindsket den  

 usikkerhed, som nogle kommunalt ansatte har haft ved de frivilliges  

 deltagelse.
Den »frivillige verden« De fleste lokalprojekter har kortlagt den »frivillige verden« i  

 kommunen på ældreområdet.
Dette har skabt kontakter og et grundlag for mange  

 af projektets konkrete initiativer.
Projektet har været med til at synliggøre, forbinde og mobilisere den  

 frivillige verden, såvel organisationer som personer.
Se også kapitel 3.1 om  

 frivilligt arbejde blandt ældre.
Ældre frivillige Projektet har tiltrukket mange aktive ældre.
Projektet har derved også  

 fået en væsentlig forebyggende funktion.
»Ældre Hjælper Ældre« Projektet har endvidere bl.a. inspireret til det landsdækkende projekt  

 »Ældre Hjælper Ældre« i frivilligt regi.
Information Nærmere oplysninger om erfaringerne med 11-kommuner projektet kan fås ved  

 henvendelse til de deltagende kommuner eller til Center for frivilligt  

 socialt arbejde, Pantheonsgade 5, 5000 Odense C, tlf. 66 14 60 61.
Lov om forebyggende hjemmebesøg til ældre  

 m.v ------ Lov nr. 1117 af 20. december 1995:
 § 1.  Kommunalbestyrelsen skal tilbyde forebyggende  

 hjemmebesøg til alle, der er fyldt 75 år, og som bor i kommunen.  

 Kommunalbestyrelsen tilrettelægger besøgene efter behov, dog skal  

 forebyggende hjemmebesøg tilbydes mindst 2 gange om året.
 § 2.  Socialministeren kan i samarbejde med  

 sundhedsministeren fastsætte regler om de kommunale forpligtelser efter denne  

 lov, herunder om samordning med andre generelle kommunale forebyggende og  

 aktiverende foranstaltninger.
 § 3.  Loven træder i kraft den 1. juli 1996.
 Stk. 2.  I perioden indtil den 1. juli 1998 har  

 kommunalbestyrelsen dog kun pligt til at tilbyde hjemmebesøg til alle på 80  

 år og derover.
§ 4.  Loven gælder ikke for Færøerne og Grønland --------- Hjemmebesøg 15. Ved forebyggende hjemmebesøg forstås uopfordrede,  

 men ikke uanmeldte, besøg i eget hjem med det generelle formål at drøfte den  

 pågældendes aktuelle livssituation uden at fokusere på et bestemt  

 symptom/problem eller en bestemt sygdom.
Hjemmebesøgene forudsættes dermed at  

 hjælpe de ældre til bedre at udnytte egne ressourcer og bevare  

 funktionsniveauet længst muligt.
Der er tale om et besøg i den ældres eget hjem.
Det er således ikke et  

 krav efter loven, at ældre, som bor i institution, fx plejehjem, skal have  

 tilbud om besøg.
Formål Formålet med tilbud om hjemmebesøg er at opprioritere den forebyggende og  

 sundhedsfremmende indsats over for ældre ved at skabe tryghed og trivsel samt  

 yde råd og vejledning om aktiviteter og støttemuligheder.
Formålet er derfor også at henlede opmærksomheden på eksisterende  

 hjælpeforanstaltninger, som vil kunne løse eventuelle problemer, inden de  

 bliver rigtigt tunge.
Hjemmebesøgene forudsættes at bidrage til at støtte de  

 ældres evne til at sørge for sig selv og deres muligheder for at øge det  

 sociale netværk.
De ældre kan således hjælpes til bedre at udnytte egne  

 ressourcer og til at bevare funktionsniveauet længst muligt.
 Fra den 1. juli 1996 skal kommunalbestyrelsen tilbyde forebyggende  

 hjemmebesøg til alle, der er fyldt 80 år, og fra den 1. juli 1998 også til  

 alle, der er fyldt 75 år.
Loven Kommunerne har pligt til at tilbyde mindst 2 forebyggende hjemmebesøg om  

 året.
Modtagere af fx hjemmehjælp - midlertidig eller varig - som opfylder  

 alderskriteriet, skal også tilbydes hjemmebesøg.
Risikosituationer 16. Kommunalbestyrelsen tilrettelægger besøgene efter  

 behov, og bør i denne forbindelse være opmærksom på særlige risikosituationer Kommunalbestyrelsen fastlægger de generelle principper for, i hvilke  

 risikosituationer der skal tilbydes hjemmebesøg.
Det kunne fx være p.g.a. en  

 ægtefælles/samlevers dødsfald, kort efter udskrivning fra hospital m.v.
 Hjemmebesøgene erstatter ikke det sammenhængende forløb, som kommune og  

 amt allerede skal tilrettelægge i umiddelbar tilknytning til udskrivning fra  

 hospital.
Frivillighed 17. Det påhviler kommunerne at orientere de ældre om  

 ordningen og fremsætte et konkret tilbud om besøg til den enkelte.
Det er frivilligt for den ældre, om han/hun ønsker at tage imod tilbudet,  

 ligesom det er frivilligt, hvad den ældre ønsker at oplyse og tale om under  

 besøget.
Der bør være mulighed for, at den ældre i forbindelse med  

 modtagelsen af tilbudet om hjemmebesøg eller senere kan udtrykke ønske om  

 især at drøfte - eller slet ikke at drøfte - visse emner.
 Allerede ved denne kontakt vil det være hensigtsmæssigt at informere om de  

 regler i form af tavshedspligt, aktindsigt m.v., som beskytter borgeren bl.a.  

 mod misbrug af de fortrolige oplysninger, som ofte vil komme frem under  

 besøget.
Indhold 18. Besøget skal indeholde en struktureret,  

 helhedsorienteret samtale, hvor den ældres forhold i al almindelighed  

 gennemgås, og eventuelle problemer diskuteres.
Indholdet af samtalen skal i  

 højere grad være koncentreret om, hvordan den ældre mestrer sin tilværelse,  

 end om eventuelle lidelser/sygdomme.
Samtalen med den ældre kan fx omhandle  

 dagligdag, trivsel, socialt netværk, bolig, økonomi, sundhedstilstand,  

 funktionsevne m.v.
På baggrund af samtalen kan der vejledes om social- eller sundhedsområdets  

 tilbud.
Der kan også henvises til forskellige forebyggende og aktiverende  

 tilbud, som tilrettelægges af kommunen, organisationer m.fl.
En mulighed er  

 at pege på tilbud om senere besøg/aktiviteter i frivilligt regi, jf. kapitel  

 3.
 I de tilfælde, hvor almindelig vejledning ikke kan løse problemerne  

 umiddelbart, er det vigtigt, at kommunen følger op, fx på et konstateret  

 behov for hjemmehjælp, hjælpemidler el.a. eller ved efter aftale at formidle  

 kontakt til fx den praktiserende læge.
Tavshedspligt 19. Det er af stor betydning, at den ældre er tryg ved  

 besøget og ved den senere behandling af de oplysninger, som kommer frem under  

 besøget, og som evt. nedskrives.
I betragtning af de mange personlige oplysninger, der kan indsamles under  

 besøgene, er det vigtigt, at personalet er opmærksom på at overholde reglerne  

 om tavshedspligt og videregivelse af oplysninger.
Disse regler findes i  

 forvaltningslovens §§ 27 - 32 (Lov nr. 571 af 19. december 1985 med senere  

 ændringer), se kapitel 12.9 Der henvises i øvrigt til Socialministeriets vejledning nr. 172 af 11.  

 december 1989 om tavshedspligt, videregivelse og indhentelse af fortrolige  

 oplysninger m.v. inden for den sociale lovgivning samt til  

 Justitsministeriets vejledning om forvaltningsloven fra 1986 Sammenhæng 20. Det tilbud til ældre, som indføres med de  

 forebyggende hjemmebesøg, kan ses som et led i og en udvidelse af den  

 almindelige kommunale rådgivnings- og vejledningsforpligtelse efter  

 bistandslovens §§ 28 - 29.
 For kommunen kan besøgene blive en vigtig informationskilde om de ældres  

 behov og ønsker og dermed et værdifuldt instrument i planlægningen af  

 tilbudene til ældre.
 Hjemmebesøgene vil således også give kommunalbestyrelsen et bedre grundlag  

 for på baggrund af lokale forhold at tilrettelægge bl.a. kommunens tilbud med  

 aktiverende og forebyggende sigte, jf. bistandslovens § 50, stk. 1, nr. 2.
Organisering/personale 21. Kommunalbestyrelsen træffer beslutning om  

 tilrettelæggelse og administration af ordningen, herunder hvordan tilbudene  

 udformes og gennemføres.
Kommunalbestyrelsen kan ikke overlade ansvaret for besøgsordningen til  

 andre.
Kommunalbestyrelsen tager stilling til, hvem den finder egnet til at  

 udføre opgaven, herunder at vejlede om aktiviteter og at indgå i en generel  

 dialog om trivsel, socialt netværk m.v.
Kommunalbestyrelsen kan ikke overlade  

 til frivillig arbejdskraft at foretage besøgene, da kommunalbestyrelsen ikke  

 har instruktionsbeføjelse over for frivillige.
I loven lægges vægten først og fremmest på ældres trivsel, tryghed og  

 sundhed i meget bred forstand.
Det er ikke tanken at sygeliggøre de ældre ved  

 at fokusere på sygdom, symptomer m.v. under hjemmebesøgene.
Hovedvægten  

 ligger på sociale forhold.
For at opfylde formålet med besøgene, bør de  

 varetages af personer, der har et grundigt kendskab til såvel sociale som  

 sundhedsmæssige forhold i bred forstand.
Ved forberedelsen af loven, herunder de økonomiske beregninger,  

 forudsattes det, at social- og sundhedsassistenter kan foretage besøgene.
De  

 er uddannede inden for såvel social- som sundhedsområdet og forudsættes  

 derfor under besøgene at kunne vurdere den ældres almentilstand i meget bred  

 forstand, herunder boligforhold, økonomi, sociale kontakter m.v. -  

 selvfølgelig under forudsætning af, at den ældre ønsker at komme ind på disse  

 emner.
Den bedst mulige opfølgning kan bl.a. sikres ved at være opmærksom på at  

 tage de vigtigste emner op ved hvert besøg.
Det er vigtigt, at den ældre  

 oplever, at der er kontinuitet i forløbet.
Det har stor betydning, at besøgene tilrettelægges fleksibelt, således at  

 der kan tages hensyn til de ældres forskellige behov.
Med hensyn til  

 ordningens ressourceforbrug er der med lovforslagets økonomiske bemærkninger  

 forudsat et niveau svarende til, at et hjemmebesøg i gennemsnit vil vare ca.  

 1 time for enlige og ca. 1 1/2 time for par (hvor begge parter er omfattet af  

 besøgsordningen), inkl. tid til forberedelse, transport og opfølgning.
Efteruddannelse 22. I mange tilfælde vil det være nødvendigt at  

 efteruddanne det personale, som skal besøge de ældre.
I betragtning af opgavens karakter kan der under efteruddannelse fx lægges  

 vægt på konkret viden om kommunens sociale tilbud - såsom hjemmehjælp,  

 hjælpemidler, boligindretning, personligt tillæg m.v. samt frivillige  

 organisationers tilbud om aktiviteter, besøg m.v.
Andre vigtige temaer i  

 efteruddannelsen kan være den normale aldring, samtaleteknik, respekt for den  

 ældres privatliv, tavshedspligt m.v.
Overgangsperiode 23. Kommunalbestyrelsen skal først etablere tilbudet  

 om forebyggende hjemmebesøg fuldt ud i løbet af en to-årig overgangsperiode  

 med begyndelse den 1. juli 1996. Baggrunden for dette er blandt andet, at man  

 først efter denne overgangsperiode kan forvente, at det nødvendige antal  

 social- og sundhedsassistenter er til rådighed.
 Fra den 1. juli 1996 skal kommunerne således tilbyde forebyggende  

 hjemmebesøg til alle, der er fyldt 80 år, og fra den 1. juli 1998 til alle,  

 der er fyldt 75 år.
Litteratur 24. Inspiration vedrørende forebyggende hjemmebesøg  

 kan bl.a. hentes i:
»Opsøgende og forebyggende arbejde med gamle«, SIKON 1992.
»Nakskov-undersøgelsen.
Projekt Bedre Alderdom - PROBA«, Henning  

 Sturup, Aktive Borgere på Vestlolland 1995.
»Rødovre-projektet.
En 3-årig ældreundersøgelse i Rødovre.«,  

 Rødovre Kommune 1985.
 Det bemærkes, at ovennævnte publikationer ikke kan anvendes direkte ved  

 tilrettelæggelse af besøgsordninger efter loven, da de beskriver andre typer  

 besøgsordninger m.v.
Hjemmehjælp ----------- § 50.  Kommunalbestyrelsen skal sørge for tilbud om  

 personlig pleje og praktisk bistand til opgaver, som normalt udføres i  

 hjemmet, og om hjælp til vedligeholdelse af fysiske og psykiske færdigheder  

 til personer med behov herfor...
Stk. 2 § 51.  Som led i kommunalbestyrelsens forpligtelse  

 efter § 50, stk. 1, nr. 1, skal der tilbydes hjemmehjælp, som omfatter tilbud  

 om personlig pleje og nødvendig praktisk bistand i hjemmet til personer, der  

 midlertidigt eller varigt har behov herfor.
Hjælpen, der alene ydes til  

 funktioner, som modtageren ikke selv kan udføre, afpasses løbende efter  

 modtagerens behov.
Hjemmehjælp omfatter desuden lejlighedsvis afløsning af  

 personer, der i hjemmet passer en person med en fysisk eller psykisk lidelse.
Stk. 2 ------------- 5.1. Hjemmehjælpsordningen Generelt om hjemmehjælpsordningen.
5.1. Hjemmehjælpsordningen 25. Kommunalbestyrelsen har efter § 50, stk. 1, nr. 1,  

 og § 51 i bistandsloven pligt til at oprette en ordning, der sikrer, at  

 personer, der midlertidigt eller varigt har behov for hjælp til personlig  

 pleje og praktisk bistand til nødvendige opgaver i hjemmet, kan modtage hjælp  

 til disse funktioner.
 Kommunalbestyrelsen har det overordnede ansvar for hjemmehjælpsordningen  

 og for, at denne indgår som et led i kommunens øvrige sociale og  

 sundhedsmæssige tilbud til ældre og personer med handicap.
Hjemmehjælp er et tilbud, der bl.a. skal medvirke til at give ældre og  

 handicappede, der ønsker at blive boende i deres eget hjem, reel mulighed for  

 at vælge denne løsning.
Hjemmehjælp skal samtidig medvirke til, at disse  

 personer fungerer bedst muligt.
Hjælpen kan dog gives uanset, hvilken form for bolig modtageren bor i.
Der  

 kan således gives hjælp til personer, der bor i egen bolig (lejlighed eller  

 hus), ældrebolig opført efter reglerne i ældreboligloven, institutioner efter  

 bistandsloven, d.v.s. plejehjem og beskyttede boliger, bofællesskaber efter §  

 68, kollektivboliger og ældrekollektiver m.v.
For beboere i institutioner  

 efter bistandslovens § 112 forudsættes behovet for hjælp dog dækket af  

 personalet i institutionerne.
Hjælp til selvhjælp 26. Hjemmehjælp skal betragtes som hjælp til  

 selvhjælp, d.v.s. som en supplerende hjælp til de opgaver, som modtageren  

 midlertidigt eller varigt er ude af stand til eller kun meget vanskeligt kan  

 udføre på egen hånd.
 Hjælpen skal gives og tilrettelægges i nært samarbejde med modtageren og  

 skal støtte denne i at bevare eller genvinde et fysisk og psykisk  

 funktionsniveau.
Det er vigtigt at være opmærksom på det aktiverende sigte, der indgår som  

 en del af hjemmehjælpsbegrebet.
Indsatsen bør således have som primært mål at  

 gøre hjemmehjælpsmodtageren i stand til at klare sig ved egen hjælp.
Hvis  

 dette ikke er muligt, bør indsatsen sigte mod at gøre hjemmehjælpsmodtageren  

 i stand til selv at klare så mange opgaver som muligt.
 Disse mål vil bl.a. kunne fremmes ved, at modtageren og hjemmehjælperen  

 arbejder sammen om at udføre de forskellige opgaver, således at  

 hjemmehjælpsmodtageren i videst muligt omfang selv deltager aktivt i  

 opgaverne.
Løbende tilpasning af hjælpen 27. Hjælpen skal løbende tilpasses modtagerens behov.  

 Både bedring og forværring i hjemmehjælpsmodtagerens tilstand skal derfor  

 løbende indberettes, således at hjælpen kan justeres efter det aktuelle  

 behov.
Det er derfor vigtig, at de faste arbejdsrutiner sikrer, at alle de  

 ændringer i hjemmehjælpsmodtagerens tilstand og funktionsniveau, der medfører  

 et ændret behov for hjælp, registreres.
Kommunal bestyrelsens kompetence 28. Inden for de overordnede rammer, som bistandsloven  

 udstikker, er det overladt til kommunalbestyrelsen i den enkelte kommune at  

 udforme kommunens politik på hjemmehjælpsområdet.
Kommunalbestyrelsen træffer beslutning om serviceniveauet i kommunen,  

 d.v.s. om det nærmere indhold af hjemmehjælpsordningen, hvilke tilbud der i  

 øvrigt skal stilles til rådighed, og hvem der er berettiget til at få tildelt  

 disse tilbud.
Kommunalbestyrelsen afgør også, hvilke ressourcer der skal  

 afsættes, og hvem der skal løse opgaverne.
Serviceinformation 29. Det forudsættes, at kommunalbestyrelsen oplyser  

 kommunens borgere om, hvilke former for hjælp der kan gives som led i  

 kommunens hjemmehjælpsordning samt om målsætninger og prioriteringer på dette  

 område.
Der henvises i denne forbindelse til § 62, stk. 1, i lov om  

 kommunernes styrelse, hvorefter kommunalbestyrelsen har pligt til - mindst  

 hvert andet år - at redegøre for indholdet, omfanget og målsætninger for de  

 væsentligste kommunale serviceydelser.
Samspil med andre ordninger 30. Personer eller familier, der har behov for  

 hjemmehjælp, kan have problemer, der kræver mere indgående social- eller  

 sundhedsmæssig bistand, eller der kan være forhold, som gør det nødvendigt at  

 yde andre former for hjælp.
Den eller de personer, der yder hjælp i hjemmet,  

 bør være opmærksom herpå og iværksætte de fornødne initiativer.
 For at opnå den bedst mulige service og den mest hensigtsmæssige  

 udnyttelse af ressourcerne er det vigtigt, at der er et tæt og smidigt  

 samarbejde mellem hjemmehjælpsordningen og hjemmesygeplejerskeordningen samt  

 andre kommunale sundhedsordninger og tilbud på det sociale område i øvrigt.
Hjemmesygepleje 31. Hjemmesygeplejen er reguleret af lov om  

 hjemmesygeplejerskeordninger.
De nærmere retningslinier for tilrettelæggelse  

 og udførelse af disse ordninger er fastsat af Sundhedsstyrelsen, jf.  

 Sundhedsstyrelsens retningslinier af marts 1987 med supplement fra november  

 1989.
Tilbud efter hjemmehjælpsordningen 32. Bistandslovens regler om hjemmehjælp indeholder  

 følgende former for hjælp:
- hjemmehjælp af midlertidig eller varig karakterhjemmehjælp til  

 lejlighedsvis aflastning - tilskud til dækning af udgifter til hjælp, som modtageren selv antager.
 Tilbud om hjælp i hjemmet omfatter hjælp til personlige fornødenheder og  

 hjælp til praktiske opgaver.
Opgaver af personlig karakter Som eksempler på opgaver af personlig karakter kan nævnes hjælp til  

 personlig hygiejne, af- og påklædning, hjælp til at spise, støtte til at  

 vedligeholde og genvinde færdigheder og sygepasningsfunktioner, som udføres  

 selvstændigt eller i samarbejde med hjemmesygeplejen.
Opgaver af praksis karakter Der kan kun gives hjælp til nødvendige praktiske arbejdsopgaver, som  

 normalt udføres i et hjem.
Som eksempler kan nævnes hjælp til rengøring,  

 vask, mindre tøjreparationer og indkøb.
Af andre praktiske opgaver kan nævnes  

 ledsagelse til posthus, bank, dagligvareforretninger, læge og offentlige  

 myndigheder m.v.
Hvis det skønnes nødvendigt, kan hjemmehjælpen bistå med at etablere  

 sociale kontakter.
Som eksempler kan nævnes hjælp til at deltage i  

 forskellige former for aktiviteter, fx i dagcentre, studiekredse m.v. og  

 formidling af kontakt til frivilligt socialt arbejde og besøgstjenester.
 Formålet med at give praktisk hjemmehjælp er at hjælpe en person eller en  

 familie midlertidigt eller varigt, fordi den eller de, der normalt udfører  

 det daglige praktiske arbejde i hjemmet, ikke er i stand til det eller bør  

 aflastes for det.
 Der kan derfor også gives hjælp til familier, hvis et medlem af familien -  

 fx et barn - på grund af sygdom eller andre forhold må blive i hjemmet for at  

 blive passet der.
Tildeling og udmåling 33. Der er ikke fastsat nærmere retningslinier for  

 omfanget af den hjælp, der kan gives.
 Tildeling og udmåling af hjemmehjælp skal ske efter en konkret skønsmæssig  

 vurdering af den enkelte ansøgers/hjemmehjælpsmodtagers behov for hjælp.
Hjælpen skal løbende afpasses modtagerens aktuelle behov.
Der er derfor  

 ikke fastsat tidsgrænser for, hvornår hjælpen skal revurderes.
I forbindelse  

 med, at kommunen tildeler hjemmehjælp, skal der tages stilling til, hvornår  

 hjælpen - set i relation til (for)målet med hjælpen - skal vurderes igen; og  

 hjælpen skal derefter løbende justeres efter det aktuelle behov.
Familiens samlede situation Ved kommunens vurdering af det konkrete behov for hjælp skal familiens  

 samlede situation bedømmes.
Det forudsættes, at husstandens eventuelle øvrige  

 familiemedlemmer deltager i udførelsen af de praktiske opgaver i hjemmet.  

 Hvis der er større børn i hjemmet, skal der ved vurderingen af behovet for  

 hjælp ikke stilles krav, der går ud over de krav, der normalt stilles til  

 større børn.
Der kan i denne forbindelse ses på, hvordan arbejdsopgaverne i  

 hjemmet blev fordelt før, der opstod behov for hjemmehjælp.
Familiemedlemmer  

 m.v. til hjemmehjælpsmodtageren og eventuelle logerende har ikke ret til  

 hjælp til deres egne behov.
Tilrettelæggelse 34. I kommunalbestyrelsens overvejelser om omfanget og  

 tilrettelæggelse af plejen og den praktiske hjælp til den enkelte borger kan  

 både økonomiske og ressourcemæssige hensyn indgå som lovlige hensyn.
 I overvejelserne om omfanget og tilrettelæggelsen af hjælpen til den  

 enkelte kan kommunen foretage en afvejning af hensynet til den enkeltes  

 ønsker og en forsvarlig pleje over for udgifterne ved henholdsvis at yde  

 hjælp i hjemmet og at optage den pågældende i institution.
 Kommunen kan dog ikke afslå at give hjælp, herunder tilstrækkelig hjælp,  

 med det formål fx at opnå samtykke fra en borger til at tage ophold i  

 plejehjem.
 Hjemmehjælp ydes hovedsagelig i dagtimerne, men kommunalbestyrelsen skal  

 sørge for, at der også er mulighed for at modtage hjælp på andre tider af  

 døgnet, herunder i week-ender og på helligdage, for de personer, der har  

 behov herfor, jf. bistandslovens § 79.
Det forudsættes, at kommunalbestyrelsen løbene tilpasser de  

 personalemæssige ressourcer på hjemmehjælpsområdet, således at kommunen har  

 mulighed for at give den hjælp, der er behov for.
Hvis der opstår særlige  

 situationer - fx et særligt pres på hjemmehjælpsordningen p.g.a. akut sygdom  

 hos personalet, eller hvis planlægningen i ferieperioder svigter på grund af  

 uforudsete forhold - kan kommunalbestyrelsen ikke foretage en generel  

 nedskæring af hjælpen.
Kommunen kan heller ikke lade fx hjælp til rengøring  

 eller indkøb bortfalde hos alle kommunens borgere - eller særlige grupper af  

 borgere - i en kortere eller længere periode.
Sådanne generelle beslutninger  

 er ikke forenelige med bistandslovens krav om en individuel vurdering.
Hvis kommunalbestyrelsen beslutter at anvende ressourcerne på  

 hjemmehjælpsområdet på en anden måde, fx således at indkøb af dagligvarer  

 ikke skal foretages af hjemmehjælpere, skal omlægningen ske på en sådan måde,  

 at de personer, der har behov for hjælp til indkøb, har mulighed for af få  

 den fornødne hjælp på anden måde.
Dette kan evt. ske ved, at kommunen indgår  

 aftale med lokale forretninger om udbringning af varer m.v.
Der må ikke være  

 praktiske eller andre forhold, der forhindrer eller væsentligt begrænser  

 hjemmehjælpsmodtagernes mulighed for at gøre brug af en sådan ordning.
Hjemmeservice 35. Efter lov om hjemmeservice kan der gives tilskud  

 til køb af hjælp til at udføre opgaver i og omkring private hjem.
Der kan fx  

 ydes tilskud til pudsning af vinduer, gardinvask, hovedrengøring, rensning af  

 tagrender, snerydning, græsslåning og andet almindeligt forekommende  

 havearbejde m.v.
 Da der efter bistandslovens hjemmehjælpsordning kun kan gives hjælp til at  

 udføre nødvendige praktiske opgaver i hjemmet, kan bl.a. ældre rekvirere  

 hjælp fra hjemmeservicefirmaer til de praktiske opgaver i hjemmet, som der  

 ikke kan gives hjælp til via hjemmehjælpsordningen.
Kommunalbestyrelsen kan ikke henvise ældre og handicappede til at  

 rekvirere hjælp via hjemmeserviceordningen til opgaver, som hører under  

 kommunens hjemmehjælpsordning.
Der kan således ikke udbetales bidrag efter  

 hjemmeserviceordningen til arbejde, der udføres af en hjemmeservicevirksomhed  

 som led i kommunalt visiteret hjemmehjælp, jf.
Erhvervsfremmestyrelsens  

 ændringsbekendtgørelse af 28. juni 1996 om statstilskud til hjemmeservice.
Der stilles ikke krav i bistandsloven om, at fx praktisk hjælp eller  

 personlig pleje efter reglerne om hjemmehjælp skal udføres af personale, der  

 er ansat i kommunen.
Kommunalbestyrelsen har derfor mulighed for at overdrage  

 sådanne opgaver til fx private firmaer, herunder hjemmeservicefirmaer.
 Hensigten med Erhvervsfremmestyrelsens bekendtgørelse er således ikke at  

 begrænse hjemmeservice virksomheders mulighed for at udføre opgaver som led i  

 den kommunalt visiterede hjemmehjælp, men alene at udelukke muligheden for at  

 modtage bidrag efter hjemmeserviceordningen i forbindelse med udførelse af  

 sådanne opgaver.
Midlertidig og varig hjemmehjælp 36. Hjemmehjælp kan gives midlertidigt eller varigt  

 afhængigt af behovet.
Det er det konkrete behov for hjælp, der er afgørende  

 for, om hjælpen skal gives midlertidigt eller varigt.
Ved tildeling af  

 hjemmehjælp skal der således foretages en vurdering af, om modtageren skønnes  

 at have et midlertidigt behov for hjælp, eller om der er tale om en  

 vedvarende lidelse eller svækkelse.
Der er ikke faste grænser for i hvor lang  

 tid, der kan gives midlertidig hjemmehjælp.
Midlertidig hjemmehjælp kan  

 derfor gives, så længe det skønnes, at modtageren på et tidspunkt vil blive i  

 stand til at klare sig selv.
 Vurderingen af, om der er et midlertidigt eller et varigt behov for hjælp,  

 har bl.a. betydning for, om modtageren skal betale for hjælpen, jf. kapitel  

 7.4. om betaling for midlertidig hjemmehjælp.
Lejlighedsvis afløsning 37. En familie eller en person, der passer et barn  

 eller en voksen med en fysisk eller en psykisk lidelse i hjemmet, og som ikke  

 i øvrigt opfylder betingelserne for at få midlertidig eller varig  

 hjemmehjælp, har mulighed for at modtage hjemmehjælp til lejlighedsvis  

 afløsning, jf. § 51, stk. 1, 3. pkt.
Denne form for hjælp kan være en  

 forudsætning for, at en person med en fysisk eller psykisk lidelse kan blive  

 boende i hjemmet.
I sådanne situationer skal kommunen som udgangspunkt tilbyde  

 dagpleje/daginstitutionstilbud m.v. og hjemmehjælp som aflastning.
Der er  

 herudover mulighed for at give hjælp efter bistandslovens § 48 til at passe  

 et barn under 18 år med et fysisk eller psykisk handicap eller i helt særlige  

 tilfælde en voksen med et vidtgående fysisk eller psykisk handicap.
Der  

 henvises herom til Socialministeriets vejledning af 3. juli 1987 om hjælp  

 efter bistandslovens § 48, som er ændret ved vejledning af 10. april 1990.
5.2. Tilskud til udgifter til hjælp,som hjemmehjælpsmodtageren selv antager ----------- § 56.  Hvis kommunalbestyrelsen ikke kan stille den  

 nødvendige hjælp til rådighed for en person, der har behov for hjemmehjælp,  

 jf. § 51, stk. 1, kan der i stedet ydes tilskud til dækning af udgifter til  

 hjælp, som hjemmehjælpsmodtageren selv antager.
 Stk. 2.  Tilskuddet fastsættes således, at modtageren så  

 vidt muligt stilles som om, der var ydet hjemmehjælp efter § 51, stk. 1, jf.  

 §§ 53 eller 54. Tilskuddet kan dog ikke overstige hjemmehjælpsmodtagerens  

 udgifter.
----------- Tilskud i særlige tilfælde 38. Hvis kommunalbestyrelsen ikke har mulighed for at  

 udføre opgaver for en person, der er visiteret til hjemmehjælp, kan der i  

 stedet udbetales tilskud til dækning af udgifterne til den bevilgede hjælp,  

 således at hjemmehjælpsmodtageren selv antager en person til at hjælpe.
Kommunalbestyrelsen eller hjemmehjælpsmodtageren kan ikke frit vælge, om  

 der skal udbetales et kontant beløb eller gives naturalhjælp.
Det  

 forudsættes, at kommunalbestyrelsen løbende justerer ressourcerne på  

 hjemmehjælpsområdet, og muligheden for at udbetale tilskud kan kun anvendes i  

 særlige tilfælde, hvor kommunalbestyrelsens planlægning svigter på grund af  

 uforudsete omstændigheder, eller hvis der er tale om særlige forhold.
Som  

 eksempel kan nævnes tilfælde, hvor en hjemmehjælpsmodtager skal have hjælp på  

 særlige tidspunkter af døgnet, hvor det kan være vanskeligt at skaffe  

 tilstrækkeligt personale.
Der kan desuden udbetales et kontant beløb i  

 særlige tilfælde, hvor samarbejdet mellem hjemmehjælpsmodtageren og  

 personalet er vanskeliggjort.
 Der kan udbetales tilskud både til køb af praktisk hjælp og hjælp til  

 personlige fornødenheder, samt til køb af hjælp til afløsning af personer,  

 der passer et barn eller en voksen med en fysisk eller en psykisk lidelse i  

 hjemmet.
 Der kan udbetales tilskud til de opgaver, som kommunalbestyrelsen selv  

 ville have ydet hjælp til og i den periode, som kommunen ville have ydet  

 hjælp.
 Det tilskud, der udbetales, må ikke overstige hjemmehjælpsmodtagerens  

 faktiske udgifter til hjælp, og kommunalbestyrelsen skal påse, at beløbet  

 anvendes til formålet.
Hjemmehjælpsmodtagerens pligter 39. Hjemmehjælpsmodtageren antager selv hjælpen og  

 skal derfor også selv tilrettelægge arbejdet.
Hjemmehjælpsmodtageren skal  

 desuden udbetale løn, feriepenge, ATP-bidrag og eventuelle sygedagpenge m.v.,  

 medmindre hjælpen rekvireres fra et servicefirma.
Kommunalbestyrelsens pligter 40. Kommunalbestyrelsen bevarer ansvaret for, at  

 personer, der får udbetalt tilskud til selv at antage hjemmehjælp, modtager  

 den fornødne hjælp, og kommunalbestyrelsen skal derfor påse dette.
Det  

 forudsættes også, at kommunalbestyrelsen hjælper hjemmehjælpsmodtageren i  

 fornødent omfang med at skaffe hjælpen og evt. udbetale løn etc.
Kommunalbestyrelsen kan i særlige tilfælde i stedet ansætte en ægtefælle  

 eller en nær pårørende, der påtager sig at udføre hjemmehjælpsopgaverne.
Den  

 pågældende ansættes i sådanne tilfælde i kommunens hjemmehjælpsordning i den  

 pågældende periode.
 Tilskuddets størrelse m.v.
41. Kommunalbestyrelsen fastsætter tilskuddets  

 størrelse, således at hjemmehjælpsmodtageren så vidt muligt stilles økonomisk  

 som om, der var ydet midlertidig eller varig hjemmehjælp.
Hvis en  

 hjemmehjælpsmodtager er berettiget til midlertidig hjemmehjælp og efter  

 reglerne i §§ 54 og 55 skal betale for denne hjælp, skal den pågældende selv  

 betale den del af udgiften, der svarer til den beregnede betaling.
42. Efter ligningslovens § 7, litra j, er ydelser, som  

 udbetales efter bistandsloven til dækning af nærmere bestemte udgifter, ikke  

 skattepligtige for modtageren.
Tilskud, som er udbetalt efter § 56, er  

 således ikke skattepligtige for hjemmehjælpsmodtageren, hvis tilskuddet rent  

 faktisk er anvendt til formålet.
Kontrol 43. De sociale myndigheder og skattemyndighederne skal  

 foretage kontrol for at sikre, at det tilskud, der udbetales, ikke overstiger  

 de faktiske udgifter og, at de beløb, der udbetales, rent faktisk anvendes  

 til formålet.
Kommunalbestyrelsen bør derfor bede hjemmehjælpsmodtageren om  

 at fremlægge dokumentation for de udgifter, der er afholdt.  

 Hjemmehjælpsmodtageren kan også pålægges at oplyse, hvem der har udført  

 opgaverne i hjemmet.
5.3. Skriftlige afgørelser og visitationsskemaer ----------- §51...
Stk. 2.  Kommunalbestyrelsens afgørelse om hjemmehjælp  

 skal meddeles ansøgeren i skriftlig form.
Til brug for afgørelsen udarbejder  

 kommunalbestyrelsen et skema, der som minimum indeholder oplysning om, hvilke  

 opgaver hjælpen omfatter, formålet med hjælpen, og for hvilken periode  

 hjælpen ydes.
Skemaet udfyldes i samarbejde med ansøgeren og udleveres til  

 ansøgeren i forbindelse med afgørelsen.
----------- Skriftlige afgørelser 44. Alle kommunalbestyrelsens afgørelser om  

 hjemmehjælp skal fra den 1. juli 1996 meddeles ansøgeren/modtageren  

 skriftligt.
Både afgørelser i nye sager og i sager, der tages op til fornyet  

 vurdering, skal således meddeles skriftligt fra dette tidspunkt.
Hvis en  

 hjemmehjælpsmodtager eksempelvis beder om, at spørgsmålet om, hvilke opgaver  

 der skal gives hjælp til, vurderes påny, skal hjemmehjælpsmodtageren have  

 skriftlig meddelelse om kommunalbestyrelsens afgørelse om dette spørgsmål Formålet med at indføre skriftlige afgørelser er at forhindre, at der  

 opstår misforståelser om, hvilken hjælp der vil blive givet i det enkelte  

 tilfælde.
Skriftlige afgørelser giver desuden hjemmehjælpsmodtageren større  

 viden om, hvilke forhold der er indgået i overvejelserne og ved afgørelsen om  

 hjemmehjælp.
Visitationsskema 45. Kommunalbestyrelsen skal udarbejde et skema, der  

 skal anvendes i forbindelse med afgørelsen.
Skemaet skal udleveres til  

 ansøgeren sammen med afgørelsen.
Skemaets indhold Skemaet skal som minimum indeholde oplysninger om, hvilke konkrete opgaver  

 hjemmehjælpsmodtageren vil få hjælp til, hvad formålet med hjælpen er, og for  

 hvilken periode hjælpen gives.
Kommunalbestyrelsen bør nøje overveje, hvilke yderligere oplysninger det  

 kan være hensigtsmæssigt at medtage i skemaet.
Det anbefales, at skemaet  

 udover de obligatoriske oplysninger indeholder relevante oplysninger om  

 ansøgerens forhold, eksempelvis oplysninger om familieforhold,  

 helbredsforhold, boligens indretning, brug af hjælpemidler, hvilke opgaver  

 ansøgeren selv kan udføre, målsætninger og planer i forbindelse med de  

 opgaver, der ydes hjælp til m.v.
Ansøgeren/hjemmehjælpsmodtageren kan dog kun afkræves oplysninger, der har  

 direkte betydning for afgørelsen og udførelsen af opgaverne.
Der henvises  

 herom til kapitel 12.9. om tavshedspligt, indhentelse og videregivelse af  

 oplysninger.
Skemaet bør desuden indeholde oplysninger om størrelsen af en eventuel  

 betaling for midlertidig hjemmehjælp samt oplysninger om, hvilke ændringer i  

 indkomstgrundlaget der kan medføre ændring af betalingen, og som  

 hjemmehjælpsmodtageren derfor skal oplyse til kommunen.
Det bør også fremgå,  

 hvornår og hvordan en eventuel betaling skal ske.
Afgørelsen eller skemaet skal endvidere indeholde vejledning om muligheden  

 for at forelægge klager for klagerådet.
Der henvises til kapitel 5.6. om  

 klage på hjemmehjælpsområdet.
Samarbejde 46. Ansøgeren/hjemmehjælpsmodtageren skal i videst  

 muligt omfang inddrages i beslutningsprocessen, og skemaet skal så vidt  

 muligt udfyldes i samarbejde med ansøgeren/hjemmehjælpsmodtageren.
Det  

 forudsættes, at det forsøges at skabe enighed om de oplysninger i skemaet,  

 der danner grundlag for afgørelsen og om eventuelle målsætninger for den  

 hjælp, der gives.
Underskrift 47. Kommunalbestyrelsen skal bestræbe sig på, at  

 skemaet underskrives både af kommunens repræsentant og af  

 ansøgeren/hjemmehjælpsmodtageren.
Hvis hjemmehjælpsmodtageren ikke  

 underskriver skemaet, kan den manglende underskrift dog ikke medføre, at  

 hjemmehjælpsmodtageren ikke får den fornødne hjælp så hurtigt som muligt.
Bisidder 48. Det kan i nogle tilfælde være hensigtsmæssigt, at  

 ansøgeren/hjemmehjælpsmodtageren har en bisidder med, når skemaet udfyldes,  

 og alle bør gøres opmærksom på denne mulighed.
Oplysning om service 49. I forbindelse med, at der er indført krav om  

 skriftlige afgørelser, er det forudsat, at den enkelte kommunalbestyrelse  

 tager initiativer, der sikrer, at kommunens borgere både oplyses om det  

 nærmere indhold af kommunens hjemmehjælpsordning, og om hvilke tilbud  

 kommunalbestyrelsen i øvrigt har besluttet at stille til rådighed for  

 kommunens borgere.
 Kommunalbestyrelsens overvejelser om, hvilke yderligere oplysninger der  

 skal gives skriftligt i forbindelse med afgørelser om hjemmehjælp, må træffes  

 ud fra lokale forhold og ses i relation til den generelle information, der  

 gives til kommunens borgere om kommunalbestyrelsens prioriteringer på bl.a.  

 dette område.
Publikationer Pjecen »Man skal love hvad man holder«, der indeholder  

 inspiration og eksempler på serviceinformation på ældreområdet, kan  

 rekvireres hos forlaget Kommuneinformation, Nyropsgade 37, 1602 København V.  

 Tlf. 33 11 38 00.
 5.4. Personale - uddannelse m.v.
50. Bistandsloven indeholder ikke regler om, at det  

 personale, der yder hjælp i hjemmet, skal have en særlig uddannelse.
Det er  

 den enkelte kommunalbestyrelses opgave at sikre, at det personale, der  

 varetager sociale opgaver, har de rette kvalifikationer Den enkelte kommunalbestyrelse tager derfor også stilling til, hvilke  

 kvalifikationer de medarbejdere, der skal løse de forskellige opgaver på  

 hjemmehjælpsområdet, skal være i besiddelse af.
Ved vurderingen af  

 personalets kvalifikationer er det bl.a. vigtigt at være opmærksom på den  

 aktiverende del af hjemmehjælpen.
SOSU-uddannelse 51. Personalet er ofte sammensat af social- og  

 sundhedshjælpere og social- og sundhedsassistenter.
Grunduddannelsen til  

 social- og sundhedshjælper er på 1 år, og overbygningsuddannelsen til social-  

 og sundhedsassistent er på 1 år.
For begge uddannelser gælder, at de består  

 af 1/3 teori og 2/3 praktik.
Den teoretiske del af undervisningen foregår på  

 en social- og sundhedsskole og praktikuddannelsen gennemføres i det  

 primærkommunale bistands-, pleje og omsorgsområde og i amtskommunens  

 sundhedsområde.
 Amtsrådet og kommunalbestyrelserne skal ansætte og optage elever på de  

 grundlæggende social- og sundhedsuddannelser inden for bistands-, pleje- og  

 omsorgsområdet dels efter egne behov, dels efter det samlede behov for  

 færdiguddannede i amtskommunen.
 Hvis undervisningsministeren skønner, at denne forpligtelse ikke er  

 opfyldt, kan ministeren pålægge amtsrådet og kommunalbestyrelserne i  

 amtsrådskredsen at ansætte og optage et mindste antal elever til uddannelse  

 til social- og sundhedshjælpere og social- og sundhedsassistenter.
Tavshedspligt 52. Det personale, der er beskæftiget i hjemmene, har  

 tavshedspligt om de oplysninger, det modtager som led i arbejdet.
Der  

 henvises til kapitel 12.9.
 Legitimation.
 53. Det kan være hensigtsmæssigt at forsyne det  

 personale, der arbejder i hjemmene med et legitimationskort, der dels kan  

 forevises ved besøg i hjemmene, dels ved ærinder for hjemmehjælpsmodtageren  

 på posthuse og i banker etc.
 Gaver m.v.
 54. Det anbefales, at kommunalbestyrelsen fastsætter  

 regler om, at personalet på bl.a. hjemmehjælpsområdet ikke må modtage eller  

 give gaver m.v. eller låne penge af eller til de personer, de yder hjælp til.  

 Både personalet og hjemmehjælpsmodtagerne bør oplyses om disse regler samt om  

 konsekvenserne af, at reglerne overtrædes.
5.5. Arbejdsmiljø 55. Efter arbejdsmiljøloven har arbejdsgiveren pligt  

 til at sørge for, at arbejdsmiljøet er sikkerheds- og sundhedsmæssigt fuldt forsvarligt.
Denne pligt gælder også, når arbejdet  

 udføres i private hjem.
En del fysiske arbejdsmiljøproblemer kan afhjælpes ved, at boligen  

 indrettes hensigtsmæssigt, fx således at det bliver muligt at anvende  

 tekniske hjælpemidler.
Der kan i nogle situationer være behov for at ændre  

 tilrettelæggelsen af arbejdet - eventuel således at der er to personer til at  

 udføre arbejdet.
Der kan ikke gives generelle retningslinier for, hvordan eventuelle  

 konflikter mellem kommunalbestyrelsens forpligtelse til at yde hjemmehjælp og  

 kommunalbestyrelsens forpligtelse til at sørge for, at personale i  

 hjemmeplejen arbejder under forsvarlige sikkerheds- og sund- hedsmæssige  

 forhold, skal løses.
Sådanne spørgsmål må løses i hvert enkelt tilfælde ud  

 fra en konkret afvejning af de hensyn, der ligger bag lovgivningen på disse  

 to områder.
Bedriftssundhedstjenesten Den enkelte kommune kan bruge bedriftssundhedstjenesten (BST) som  

 konsulent til at løse eventuelle arbejdsmiljøproblemer.
Regler om arbejdsmiljø 56. Med hensyn til arbejdsmiljøregler på  

 hjemmehjælpsområdet kan fx nævnes :
- Arbejdsministeriets bekendtgørelse nr. 290 af 5. maj 1993 om skiftende  

 arbejdssteders indretning - Arbejdsministeriets bekendtgørelse nr. 867 af 13. oktober 1994 om  

 arbejdets udførelse - Arbejdstilsynets bekendtgørelse nr. 1164 af 16. december 1992 om manuel  

 håndtering - Arbejdstilsynets bekendtgørelse nr. 764 af 28. august 1992 om brug af  

 personlige værnemidler.
Branchesikkerhedsrådet Branchesikkerhedsrådet for social- og sundhedsvæsenet (BSR 11) er oprettet  

 efter lov om arbejdsmiljø for at medvirke til at løse sikkerheds- og  

 sundhedsspørgsmål inden for social- og sundhedsområdet.
Rådet giver  

 oplysninger og vejledning om de regler og bestemmelser, der gælder på dette  

 område.
 BSR 11 har udsendt branchevejledning om bl.a personløft på ældreområdet,  

 stress, psykisk træthed og udbrændthed og håndtering af lægemidler.
 Branchevejledninger om rengøring i hjemmehjælpen og om anskaffelse og  

 vedligeholdelse af tjenestebiler forventes udsendt i efteråret 1996.
 Branchevejledningerne kan købes i Arbejdsmiljøfondet, Vermundsgade 38,  

 2100 København Ø, telefon 39 16 05 55.
Oplysning og vejledning Oplysning og vejledning kan fås ved henvendelse til Branchesikkerhedsråd  

 11:
 Arbejdsgiversekretariatet, Kommunernes Landsforening, Gyldenløvesgade 11,  

 1600 København V, telefon 33 12 27 88.
 Arbejdstager-/arbejdsledersekretariatet: Staunings Plads 1-3, 4. sal,  

 Postboks 22, 1790 København V., telefon 33 11 16 00.
5.6. Klage på hjemmehjæpsområdet, klageråd Klageråd ---------- § 56 b.  Kommunalbestyrelsen etablerer et klageråd,  

 der drøfter og videreformidler klager, der, jf. § 57, 2. pkt., forelægges  

 rådet over tildeling af hjemmehjælp, omfanget og udførelsen af  

 hjemmehjælpsopgaverne med henblik på at følge og medvirke til, at  

 hjemmehjælpsopgaverne løses i overensstemmelse med kommunalbestyrelsens  

 målsætninger på dette område.
Kommunalbestyrelsen kan efter drøftelse med  

 ældrerådet, jf. § 56 a, i særlige tilfælde etablere flere klageråd.  

 Klagerådet afgør, hvilke af de indkomne sager og hvilke spørgsmål vedrørende  

 hjemmehjælp i øvrigt der skal forelægges kommunalbestyrelsen.
 Stk. 2.  Kommunalbestyrelsen sørger for, at der udpeges  

 medlemmer til klagerådet mindst hvert fjerde år, og fastsætter i samarbejde  

 med ældrerådet regler for udpegningen.
Stk. 3.  Klagerådet består af 3 medlemmer udpeget af og  

 blandt medlemmerne af kommunens ældreråd, 1 medlem udpeget af  

 invalideorganisationerne i kommunen og 2 medlemmer udpeget af og blandt  

 medlemmer af kommunalbestyrelsen.
På tilsvarende måde udpeges for hvert  

 medlem en stedfortræder.
Klagerådet vælger selv sin formand blandt de  

 medlemmer, der er udpeget af ældrerådet.
 Stk. 4.  Det medlem, der udpeges af  

 invalideorganisationerne i kommunen, jf. stk. 3, skal modtage social pension  

 og være under 60 år samt have fast bopæl i kommunen.
 Stk. 5.  Kommunalbestyrelsen kan beslutte, at der ydes  

 dem af klagerådets medlemmer, som ikke er kommunalbestyrelsesmedlemmer,  

 diæter, erstatning for dokumenteret tabt arbejdsfortjeneste og  

 udgiftsgodtgørelse efter reglerne i § 16 a i lov om kommunernes styrelse.
Stk. 6.  Udgifterne ved klagerådets virksomhed afholdes  

 af kommunalbestyrelsen, der stiller sekretariatsbistand og lokaler til  

 rådighed for rådet.
Kommunalbestyrelsen skal sørge for, at klagerådet får de  

 nødvendige generelle og lokale oplysninger om hjemmehjælpsområdet.
------------ 5.6.1. Klagerådets funktion Formål 57. Klagerådet skal følge hjemmehjælpsområdet og - via  

 samarbejdet med kommunalbestyrelsen - medvirke til, at hjemmehjælpsopgaverne  

 i praksis udføres i overensstemmelse med kommunalbestyrelsens egne  

 målsætninger.
Kompetence Klagerådet skal drøfte og videreformidle klager over tildeling af  

 hjemmehjælp samt over omfanget og udførelsen af hjemmehjælpsopgaverne.
Rådet  

 afgør selv, hvilke af de indkomne enkeltsager og mere overordnede spørgsmål  

 der skal forelægges for kommunalbestyrelsen.
Klagerådet har ikke kompetence til at omgøre kommunalbestyrelsens  

 afgørelser om hjemmehjælp.
Men rådet kan ved forelæggelsen for  

 kommunalbestyrelsen udtale kritik, komme med forslag til og henstillinger om  

 ændringer m.v.
 Det forudsættes, at klagerådet bidrager til udviklingen på  

 hjemmehjælpsområdet gennem den dialog, der opstår mellem kommunalbestyrelsen  

 og rådet.
Klagerådet har mulighed for at tage alle spørgsmål på hjemmehjælpsområdet  

 op til vurdering - både spørgsmål af generel karakter og spørgsmål, der har  

 udspring i konkrete sager.
Klagerådene kan således både beskæftige sig med  

 spørgsmål om kommunens tilrettelæggelse af hjemmehjælpsordningen og om  

 kommunens udførelse af opgaverne, fx klager over at hjemmehjælperne kommer  

 for sent, at der ikke meldes afbud, og at hjemmehjælperne ikke udfører  

 opgaverne tilfredsstillende.
5.6.2. Etablering af klageråd 58. Kommunerne skal senest den 1. januar 1997 have  

 oprettet klageråd, der opfylder betingelserne i § 56 b.
 Kommunalbestyrelsen skal sørge for etableringen af klagerådet og kan i  

 særlige tilfælde - fx på grund af kommunens størrelse - oprette flere  

 klageråd.
Flere klageråd Kommunalbestyrelsen skal drøfte spørgsmålet om oprettelse af flere  

 klageråd med kommunens ældreråd.
 Hvis der etableres flere klageråd i kommunen, kan der eventuelt oprettes  

 et samarbejdsorgan.
 Et sådant samarbejdsorgan kan alene have en koordinerende funktion, idet  

 konkrete sager og generelle spørgsmål om hjemmehjælp skal drøftes i og  

 videreformidles af de enkelte klageråd.
Sammensætning 59. Klagerådet skal bestå af 3 medlemmer udpeget af og  

 blandt ældrerådets medlemmer, 2 medlemmer udpeget af og blandt  

 kommunalbestyrelsens medlemmer og 1 medlem udpeget af  

 invalideorganisationerne i kommunen.
Der skal på samme måde udpeges et tilsvarende antal stedfortrædere.
Det er  

 ikke et krav, at den enkelte stedfortræder knyttes personligt til et bestemt  

 klagerådsmedlem.
 Det medlem, der udpeges af invalideorganisationerne i kommunen, skal  

 modtage social pension, være under 60 år og have fast bopæl i kommunen.
 Hvis de lokale invalideorganisationer ikke kan udpege en førtidspensionist  

 med bopæl i kommunen, kan klagerådet etableres uden et sådant medlem.  

 Klagerådet består i så fald af 5 medlemmer.
 Kommunalbestyrelsen har ansvaret for, at der mindst hvert fjerde år  

 udpeges medlemmer til klagerådet.
 Kommunalbestyrelsen og kommunensældreråd beslutter i samarbejde, hvordan  

 udpegningen rent praktisk skal foregå i den enkelte kommune.
Formand Klagerådet vælger selv sin formand blandt de medlemmer, der er udpeget af  

 ældrerådet.
5.6.3. Retningslinier for klagerådetsvirksomhed 60. Kommunalbestyrelsen og klagerådet fastlægger i  

 fællesskab de nærmere retningslinier for samarbejdet og for klagerådets  

 virksomhed, herunder retningslinier for hvor ofte klagerådet afholder møder,  

 og om klagerådet eventuelt skal afgive en form for årsberetning til  

 kommunalbestyrelsen.
Kommunens ældreråd skal inddrages i disse drøftelser.
 Ældrerådet skal også inddrages ved fastsættelsen af retningslinier for, på  

 hvilken måde klagerne skal have tilbagemelding dels om kritik, henstillinger  

 og forslag, som klagerådet meddeler kommunalbestyrelsen på grundlag af  

 henvendelser fra kommunens borgere, dels om kommunens reaktioner herpå.
5.6.4. Generelle regler Medlemskab af klagerådet 61. Kommunalbestyrelsen kan beslutte, at der skal ydes  

 diæter, erstatning for dokumenteret tabt arbejdsfortjeneste og  

 udgiftsgodtgørelse til de medlemmer af klagerådet, der ikke er  

 kommunalbestyrelsesmedlemmer.
Samtlige sådanne medlemmer er i givet fald  

 omfattet af en beslutning om vederlæggelse.
 I forbindelse med vederlæggelsen anvendes reglerne i § 16 a i lov om  

 kommunernes styrelse og i § 16 b i lov om Københavns Kommunes styrelse.
For de medlemmer af klagerådet, der er kommunalbestyrelsesmedlemmer,  

 gælder reglerne i § 16 i henholdsvis lov om kommunernes styrelse og lov om  

 Københavns Kommunes styrelse.
Efter disse bestemmelser modtager  

 kommunalbestyrelsesmedlemmer som udgangspunkt et fast vederlag.
Et medlem kan  

 dog vælge at modtage erstatning for dokumenteret tabt arbejdsfortjeneste mod  

 at give afkald på en del af det faste vederlag.
Bestemmelserne indeholder  

 endvidere regler om godtgørelse af udgifter.
 Der henvises til Indenrigsministeriets bekendtgørelse nr. 888 af 22.  

 november 1995 om vederlag, diæter og efterløn m.v. vedrørende kommunale hverv  

 samt til den tilhørende »Vejledning om vederlæggelse af  

 kommunalbestyrelsesmedlemmer m.fl.« af 28. november 1995.
 Udgifter, sekretariatsbistand m.v.
 62. Udgifterne til klagerådets virksomhed afholdes af  

 kommunalbestyrelsen, der også stiller sekretariatsbistand og lokaler til  

 rådighed for rådet.
Kommunalbestyrelsen skal herudover sørge for, at klagerådets medlemmer får  

 de nødvendige generelle og lokale oplysninger om hjemmehjælpsområdet.
Dette  

 kan ske ved udarbejdelse af informationsmateriale, tilrettelæggelse af  

 kursusvirksomhed og orienteringsmøder m.v.
Forvaltningsloven Klagerådet er en selvstændig forvaltningsenhed, og rådet er derfor  

 undergivet forvaltningslovens regler om indhentelse og videregivelse af  

 oplysninger, tavshedspligt m.v., jf. kapitel 12.9. og Justitsministeriets  

 »Vejledning om forvaltningsloven« (1986) 5.6.5. Klage over tilbud efter § 50 ----------- § 57.  Kommunalbestyrelsens afgørelser om ret til  

 tilbud i det enkelte tilfælde, jf. § 50, kan ikke indbringes for anden  

 administrativ myndighed.
En klage over en afgørelse om hjemmehjælp efter § 51  

 eller over udførelsen af hjemmehjælpsopgaverne kan ansøgeren eller modtageren  

 dog forelægge eller kræve, at kommunalbestyrelsen forelægger for det lokale  

 klageråd, jf. § 56 b ----------- 63. Der er ikke mulighed for at klage efter  

 bistandslovens almindelige regler over kommunalbestyrelsens afgørelser om ret  

 til tilbud efter § 50 64. En ansøger eller modtager af hjemmehjælp har  

 imidlertid mulighed for at forelægge en klage over en afgørelse om  

 hjemmehjælp eller over udførelsen af hjemmehjælpsopgaverne for det lokale  

 klageråd, jf. § 56 b.
Ansøgeren/hjemmehjælpsmodtageren kan også kræve at  

 kommunalbestyrelsen forelægger klagen for rådet Hvis kommunalbestyrelsen forelægger klagen, skal den ledsages af materiale  

 af betydning for sagens behandling i klagerådet og af bemærkninger fra  

 kommunalbestyrelsen eller fra den myndighed, som kommunalbestyrelsen har  

 bemyndiget til at træffe afgørelse i disse sager.
Tilsvarende forudsættes  

 det, at kommunalbestyrelsens bemærkninger og relevant materiale indhentes,  

 hvis klageren selv indbringer sagen for klagerådet.
 65. En ansøger eller modtager af hjemmehjælp har  

 desuden fortsat mulighed for at rette henvendelse til kommunalbestyrelsen som  

 det politisk ansvarlige organ, hvis pågældende er utilfreds med en afgørelse  

 om hjemmehjælp eller med udførelsen af hjemmehjælpsopgaverne.
 Klage over betaling m.v.
 66. Kommunalbestyrelsens afgørelseom betalingen for  

 midlertidig hjemmehjælp, jf. §§ 54 og 55, samt om tilskuddets størrelse efter  

 § 56 kan indbringes for det sociale ankenævn.
5.7. Forsøg efter bistandslovens § 138 b ----------- § 138 b.  Socialministeren kan efter indstilling fra  

 kommunalbestyrelsen eller amtsrådet tillade, at der for en forsøgsperiode  

 oprettes andre socialpædagogiske tilbud for børn og andre institutionsformer  

 for børn og voksne end dem, der er omtalt i afsnit VI og VII.
På tilsvarende  

 måde kan der gives tilladelse til andre forsøgsordninger, der sigter mod at  

 nedbringe ventelister til dagtilbud til børn.
Endvidere kan der på  

 tilsvarende måde gives tilladelse til andre forsøgsordninger, der sigter mod  

 at give større variation i tilbud til personer, som af helbredsmæssige grunde  

 har behov for støtte.
 Stk. 2.  Socialministeren kan i forbindelse med en  

 tilladelse efter stk. 1 godkende betalingsordninger og ordninger vedrørende  

 udgiftsfordeling, selv om ordningerne fraviger reglerne herom.  

 Forældrebetalingen kan dog ikke ved sådanne ordninger fastsættes højere end  

 den sædvanlige forældrebetaling for tilsvarende pædagogiske tilbud for samme  

 aldersgruppe i kommunen.
 Stk. 3.  Socialministeren kan efter indstilling fra  

 kommunalbestyrelsen eller amtsrådet for en forsøgsperiode godkende ordninger,  

 der fraviger reglerne om udgiftsfordelingen, også når det drejer sig om  

 foranstaltninger uden for afsnit VI og VII.
----------- 67. Bistandsloven fastlægger rammer for, hvilke former  

 for hjælp der kan gives.
Der kan fx tilbydes hjemmehjælp, forskellige  

 aktiverende og forebyggende tilbud, døgnpleje og forskellige boformer fx  

 beskyttede boliger og plejehjem.
 Ønsker borgere servicetilbud, der falder uden for rammerne i  

 bistandsloven, har kommunerne normalt ikke mulighed for at tilbyde  

 alternative løsninger.
 Folketinget besluttede i 1992 at forbedre kommunernes muligheder for at  

 gøre tilbudene til ældre og handicappede mere fleksible og individuelle ved  

 at udvide forsøgsbestemmelserne i bistandslovens § 138 b til også at omfatte  

 serviceydelser efter bistandsloven.
 Socialministeren kan efter § 138 b bl.a. give tilladelse til  

 forsøgsordninger, der sigter mod at give større variation i tilbud til  

 personer, som af helbredsmæssige grunde har behov for støtte.
 Det er kommunalbestyrelsen der - evt. efter opfordring fra de ældre selv -  

 indsender ansøgning om tilladelse til forsøg.
 Der vil ikke i forbindelse med forsøg kunne ske en fravigelse af  

 kommunalbestyrelsens overordnede ansvar for den sociale service i kommunen.
 Socialministeriet har givet tilladelse efter bistandslovens § 138 b til at  

 gennemføre forsøgsordninger på hjemmehjælpsområdet.
Tilbud med aktiverende og forebyggende sigte m.v.
------------ § 50.  Kommunalbestyrelsen skal Stk. 2.  Tilbudene efter stk. 1 skal bidrage til at  

 skabe rammer, som i videst muligt omfang tilstræber trivsel.
Brugerne af  

 tilbudene skal have størst muligt medansvar for og indflydelse på  

 udformningen af tilbudene.
Kommunalbestyrelsens tilrettelæggelse af tilsynet  

 med opgavernes udførelse skal så vidt muligt ske i samarbejde med brugerne af  

 tilbudene.
------------- 6.1. Tilbud efter § 50, stk. 1, nr. 1 og 2 .
68. Kommunernes forpligtelser med hensyn til  

 hjælpetilbud for ældre m.fl. er ved lov nr. 1114 af 20. december 1995 blevet  

 samlet i § 50. Der er således sket en sammenskrivning og revidering af de  

 hidtil gældende regler i §§ 50, 60, 74, 76 og 77 om hjemmehjælp,  

 omsorgsarbejde, daghjem og dagcentre.
Der er med sammenskrivningen ikke  

 tilsigtet grundlæggende ændringer i reglerne om hjemmehjælp eller  

 omsorgsarbejde.
Reglerne er udformet fleksibelt, således at det er op til  

 kommunalbestyrelsen at afgøre, hvordan tilbudene konkret skal tilrettelægges  

 og udformes.
Det er ikke længere et krav, at visse dele af omsorgsarbejdet  

 skal foregå i institution og reglerne om, at ikke-kommunale institutioner  

 skal være selvejende institutioner, er ophævet.
Opgaverne kan som hidtil udføres i samarbejde med andre kommuner eller  

 amtskommuner § 50  omfatter alt fra dag- og døgntilbud til personer  

 i almindelige boliger og i plejeboliger efter ældreboligloven til mindre  

 tilskud til pensionistforeninger § 50  stk. 1, nr. 1 § 50,  stk. 1, er opdelt i to led. § 50, stk. 1, nr.  

 1, omfatter de ydelser, som tildeles efter en konkret individuel vurdering af  

 modtagerens behov, fx hjemmehjælp, madudbringning, dagcenterlignende tilbud  

 m.v.
Tilbud om hjemmehjælp er omtalt særskilt i kapitel 5.
§ 50,  stk. 1, nr. 2 § 50,  stk. 1, nr. 2, omfatter generelle tilbud, som  

 tilbydes bredt til alle pensionister.
Sondringen mellem tilbud ydet efter  

 visitation og andre tilbud har bl.a. betydning i forbindelse med reglerne om  

 betaling, se kapitel 7 Generelle tilbud 69. Kommunalbestyrelsen skal, jf. § 50, stk. 1, nr. 2,  

 iværksætte eller yde støtte til tilbud med aktiverende og forebyggende sigte  

 til pensionister.
Der er tale om generelle tilbud, som kommunen tilbyder til  

 alle pensionister.
Kommunalbestyrelsen beslutter, hvilke aktiverende og forebyggende tilbud  

 den vil stille til rådighed for pensionisterne.
Men brugerne skal have størst  

 muligt medansvar for og indflydelse på udformningen af tilbudene.
Det er overladt til kommunalbestyrelsen at bestemme, om kommunen selv står  

 for tilbudene, eller om den vælger at overlade opgaven til foreninger,  

 organisationer eller andre private kredse.
Kommunen kan også vælge at yde  

 økonomisk støtte til tilbudene eller stille lokaler til rådighed for  

 forskellige aktiverende og forebyggende aktiviteter.
 Formålet med tilbudene er at øge og bevare pensionisternes muligheder for  

 at klare sig selv i eget hjem.
 70. Tilbudene kan variere meget fra kommune til  

 kommune.
 Som eksempler på generelle aktiverende og forebyggende tilbud kan nævnes  

 aktiviteter i form af klubarbejde, undervisning, foredrag,  

 studiekredsarbejde, udflugter og pensionistgymnastik.
 Ergoterapi og fysioterapi, der sigter mod at forebygge eller vedligeholde  

 helbredstilstanden, kan også tilbydes med aktiverende og forebyggende sigte.
Undgå omklamring 71. Det er erfaringsmæssigt mest befordrende for  

 initiativer fra og virkelyst hos de ældre, hvis de selv står for og styrer  

 egne aktiviteter.
Det kan virke passiviserende på de ældre, hvis alle initiativer og  

 beslutninger udgår fra kommunens ansatte.
Kommunen bør derfor være opmærksom  

 på at undgå at »omklamre« de ældres aktiviteter.
Og det er i § 50,  

 stk. 2 præciseret, at brugerne skal have størst mulig medansvar for og  

 indflydelse på udformningen af tilbudene.
Udformningen kan fx ske sammen med  

 et brugerråd knyttet til et aktivitetscenter eller sammen med ældrerådet.
 Der henvises i øvrigt til den under kapitel 2.3., nævnte mulighed for at  

 overdrage konkrete opgaver til ældrerådet, herunder dispositionsretten over  

 beløb til forskellige aktiviteter samt drift af aktivitets- og dagcentre.
 6.2. Dagcentre, ældrecentre m.v.
 72. Det er som nævnt ikke længere et krav, at visse  

 dele af omsorgsarbejdet skal foregå i institution, og at ikke-kommunale  

 institutioner skal være selvejende institutioner.
 Kommunalbestyrelsen kan derfor besluttet at de aktiviteter, der hidtil har  

 fundet sted i daghjem og dagcentre m.v. ikke længere skal foregå i  

 institutionsregi.
 Den enkelte kommune har således vide muligheder for at tilrettelægge  

 sådanne tilbud på den måde, som det efter lokale forhold skønnes mest  

 hensigtsmæssigt.
73. Der kan være flere fordele forbundet med at  

 placere rådgivningsfunktioner og behovsbestemte ydelser som fx fysioterapi og  

 ergoterapi sammen med de generelle aktiverende og forebyggende tilbud.
Et  

 ældrecenter, hvor der er mulighed for også at inddrage og udnytte de mere  

 velfungerende ældres ressourcer, kan give den lokale ældreservice et mere  

 aktivt præg og derved gøre den mindre institutionspræget.
Det vil samtidig  

 kunne mildne overgangen fra at være selvhjulpen til at blive afhængig af  

 andres hjælp.
Det er dog i forbindelse med placeringen af forskellige tilbud i et  

 ældrecenter væsentligt samtidig at være opmærksom på de svageste ældres  

 behov.
Demente, som kommer i et dagcenter har eksempelvis brug for tilpassede  

 aktiviteter, der tager hensyn til disse svage menneskers behov for ro og  

 tryghed.
6.3. Vedligeholdelsestræning og genoptræning 74. Kommunalbestyrelsen skal sørge for, at der findes  

 aktiverende tilbud, der forebygger forringelse og sikrer vedligeholdelse af  

 helbredstilstanden.
Aktiviteter og funktionsevne har i de senere år været genstand for en  

 omfattende forskning.
Denne viser, at aktive ældre har en bedre fysik, og at  

 livskvalitet, livslængde og kondition hører sammen.
 Aktivering bør benyttes målrettet som led i behandling og genoptræning.  

 Ældre mennesker, der på grund af sygdom og tab af funktionsevne er svækkede,  

 skal med henblik på genoptræning vejledes af fagpersoner, således at de  

 ældres evne til at klare den almindelige daglige livsførelse gradvis kan  

 genoptages.
 Vedligeholdelsestræning og genoptræning er derfor vigtige led i indsatsen  

 for de ældre.
75.Egentlig genoptræning indgår som en naturlig del af et  

 behandlingsforløb, mens vedligeholdelsestræning typisk er omfattet af  

 kommunens forpligtelse til at stille aktiverende og forebyggende tilbud til  

 rådighed.
Denne form for træning bliver ofte under terapeutisk ledelse  

 organiseret fx som motionsgymnastik for ældre, styrketræning og lignende.
 76. Der er forskel på vedligeholdelsestræning og  

 genoptræning, men der er en glidende overgang fra egentlig genoptræning i  

 sundhedsvæsenets regi til vedligeholdelsestræning og forebyggelse af  

 funktionstab i socialt regi.
 Afgrænsningsproblemer mellem de to sektorer i forbindelse med  

 forpligtelsen til at fortsætte og/eller iværksætte træning opstår især ved  

 udskrivning fra sygehus.
Genoptræning er træning efter sygdom/ulykke, som iværksættes med henblik  

 på generhvervelse af færdigheder, som helt eller delvist er gået tabt i  

 forbindelse med sygdommen/ulykken.
Tidsmæssigt er genoptræning begrænset til  

 en periode, hvor patientens tilstand fortsat kan forbedres gennem yderligere  

 behandling, herunder genoptræning.
 Hvorvidt genoptræning er en sygehusopgave og dermed en amtskommunal opgave  

 beror på en afklaring af, om træningen er en del af et sundhedsfagligt  

 behandlingsforløb eller ej.
 Fysioterapi, som forudsætter lægehenvisning, er et anliggende for  

 sundhedsvæsenet og ydes efter reglerne herom.
 Det vil ofte være hensigtsmæssigt at udføre lægeordineret fysioterapi  

 inden for de samme fysiske rammer som generelle tilbud med aktiverende og  

 forebyggende sigte.
 Aktiviteterne vil kunne finde sted på fx dagcentre, i servicecentre i  

 tilknytning til ældreboliger, plejehjem m.m.
 Der er brug for, at den sociale sektor og sundhedssektoren samarbejder.  

 Derved opnår man større sammenhæng i indsatsen over for den enkelte borger og  

 bedre udnyttelse af ressourcerne.
 77. Genoptræning og de dermed forbundne pleje- og  

 omsorgsopgaver' blev udmeldt som et af tre temaer for sundhedsplanlægningen  

 for perioden 1994-98.
 I den forbindelse udsendte sundhedsministeren primo 1995 et temaoplæg om  

 genoptræning og de dermed forbundne pleje- og omsorgsopgaver kaldet  

 »Mellem to stole«.
Hæftet blev udsendt for at give kommuner og amter inspiration til,  

 hvorledes de i fællesskab mest hensigtsmæssigt kan tilrettelægge  

 træningsindsatsen.
I hæftet anbefales det bl.a., at amt og kommune indgår  

 samarbejdsaftaler for at skabe klarhed og sammenhæng i indsatsen.
Betalingsregler ------------ § 52.  Kommunalbestyrelsen træffer beslutning om  

 betaling for tilbud efter § 50. Ved fastsættelse af betalingen kan højst  

 kommunens samlede udgifter, der er forbundet med tilbud efter § 50,  

 medregnes, jf. dog §§ 53 og 54. Kommunalbestyrelsen kan vælge at fastsætte  

 betalingen endeligt på grundlag af kommunens budgetterede udgifter til tilbud  

 efter § 50, idet betalingen dog skal fastsættes således, at kommunens samlede  

 indtægter ved betaling for tilbud efter § 50 ikke over en 4-årig periode  

 overstiger kommunens samlede udgifter ved sådanne tilbud.
 Stk. 2.  For midlertidigt døgnophold kan der ikke  

 opkræves betaling for bolig, og den samlede betaling for øvrige ydelser skal  

 fastsættes således, at pågældende bevarer et beløb til dækning af husleje og  

 andre udgifter i forbindelse med opretholdelsen af den hidtidige bolig.
§ 53.  For hjælp omfattet af § 50, stk. 1, nr. 1, der  

 ydes på grund af længerevarende lidelse eller svækkelse, kan der ikke  

 opkræves betaling for udgifter til personale.
Det samme gælder for hjælp,  

 ydet efter § 51, stk. 1, 3. pkt., der er omfattet af § 48. Dog kan der  

 opkræves betaling for personaleudgifter til madserviceordninger.
------------ 7.1. Betaling for tilbud efter § 50 78. § 52 og § 53 indeholder regler om betaling for  

 tilbud efter § 50. Kommunalbestyrelsen fastsætter betalingen for tilbudene.
 Hovedregel:
Højst betaling for de faktiske udgifter 79. De faktiske udgifter, der er forbundet med at  

 producere ydelsen, udgør overgrænsen for, hvor meget kommunalbestyrelsen kan  

 kræve i betaling for tilbudene.
Kommunalbestyrelsen kan fastsætte betalingen  

 til et lavere beløb, se pkt. 80.
Ved de faktiske udgifter forstås udgifter til råvarer, materialer,  

 afskrivning på materiel, el og varme, samt udgifter til personale.  

 Kommunalbestyrelsen kan eksempelvis kræve betaling for rengøringsmidler, der  

 benyttes i forbindelse med hjælp til rengøring, og råvarer, der anvendes ved  

 tilberedning af mad i hjemmet.
I de faktiske udgifter indgår udgifter til  

 moms, som kommunalbestyrel-sen har i forbindelse med levering af en ydelse.
 Undtagelse:
Visitation Er der tale om hjælp, der ydes efter en konkret, individuel vurdering af  

 behovet, jf. § 50, stk. 1, nr. 1, kan kommunalbestyrelsen ikke kræve betaling  

 for personaleudgifter.
 Det samme gælder hjælp i form af lejlighedsvis afløsning af personer, der  

 passer en person med en fysisk eller psykisk lidelse i hjemmet, jf. § 51,  

 stk. 1, 3. pkt., hvis hjælpen er omfattet af § 48. Udgiften til denne form  

 for hjælp kan afholdes som en almindelig hjemmehjælpsudgift, hvor der ikke  

 kræves betaling.
Hovedreglen om, at de faktiske udgifter kan medtages, gælder dog altid for  

 madserviceordninger.
Kommunalbestyrelsen kan derfor medregne udgifter til  

 personale, når den fastsætter betalingen for madservice, uanset om denne  

 service ydes efter visitation eller som en del af det aktiverende og  

 forebyggende arbejde for alle pensionister i kommunen efter § 50, stk. 1, nr.  

 2.
 Disse regler betyder, at betalingen for samme tilbud kan variere afhængigt  

 af, om modtageren får tildelt ydelsen efter visitation på grund af  

 længerevarende lidelse eller svækkelse, eller om den pågældende har valgt  

 ydelsen blandt de tilbud, der er åbne for alle pensionister i kommunen.
Lavere betaling 80. Kommunalbestyrelsen kan - såvel for visiterede som  

 for ikke visiterede tilbud - vælge at fastsætte betalingen til et lavere  

 beløb end de faktiske udgifter eller helt undlade at opkræve betaling.
Endelig fastsættelse af betaling 81. Kommunalbestyrelsen kan fastsætte betalingen  

 endeligt på grundlag af kommunens budgetterede udgifter til tilbudene.  

 Betalingen skal dog fastsættes således, at kommunens samlede indtægter ved  

 betaling for tilbud efter § 50 over en 4-årig periode ikke overstiger  

 kommunens samlede udgifter til disse tilbud.
 I kommunalbestyrelsens budget er indtægter og udgifter opgjort uden moms.  

 Såfremt kommunalbestyrelsen fastsætter betalingen på grundlag af de  

 budgetterede udgifter, indgår eventuelle udgifter til moms i det maksimale  

 beløb, som kommunalbestyrelsen kan kræve i betaling for tilbudene, jf.  

 ovenfor.
7.2. Momsregistrering 82. Efter momsloven og EU's 6. momsdirektiv er social  

 forsorg og bistand samt levering af varer og ydelser med nær tilknytning  

 hertil fritaget for moms.
D.v.s. at kommunalbestyrelsen kan levere sådanne  

 ydelser, uden at den skal momsregistreres og dermed afregne moms til staten.
 I forbindelse med, at det blev obligatorisk at udbetale pensionen til  

 beboere i plejehjem m.v., blev spørgsmålet om momsbetaling i forbindelse med  

 kommunens levering af serviceydelser forelagt Momsnævnet.
Leje af bolig samt el og varme I sin afgørelse af 15. december 1994 fastslog Momsnævnet, at levering af  

 ydelserne leje af bolig samt el og varme i tilslutning hertil under alle  

 omstændigheder er fritaget for moms.
D.v.s. at kommunen ikke skal  

 momsregistreres for disse leverancer.
Kost og leje af linned Momsnævnet fastslog endvidere, at kost og leje af linned må anses som  

 ydelser i »nær tilknytning« til social forsorg og bistand, og at  

 kommunen derfor heller ikke skal momsregistreres for disse leverancer.
Vask og rengøring Andre ydelser, som fx vask og rengøring, er ikke omfattet af momslovens  

 fritagelsesbestemmelse.
Kommunen skal således momsregistreres for salg af  

 ydelser, der leveres i konkurrence med erhvervsvirksomheder.
 Når kommunalbestyrelsen ikke kræver betaling for ydelserne, fx fordi de  

 tildeles efter en konkret, individuel vurdering af behovet, jf. ovenfor om §  

 50, stk. 1, nr. 1, skal kommunen naturligvis ikke afregne moms til staten i  

 forbindelse med leveringen.
 Såfremt modtageren skal betale for materialer, der anvendes i forbindelse  

 med fx vask og rengøring medfører Momsnævnets afgørelse om momspligt efter  

 Told- og Skattestyrelsens opfattelse, at der - for så vidt angår disse  

 materialer - er tale om en momspligtig leverance.
Det bemærkes, at det i praksis ikke har betydning for modtageren, om  

 kommunen efter momslovens regler skal afregne moms til staten.
Dette er alene  

 et momsteknisk spørgsmål, som kan give kommunen en administrativ belastning.  

 Modtagerens betaling af fx rengøringsmidler bliver således ikke større af, at  

 kommunen er momsregistreringspligtig.
Kommunalbestyrelsen fastsætter nemlig  

 betalingen på grundlag af de faktiske udgifter, og i disse indgår allerede  

 udgifter til moms, jf. pkt. 79 Told og skatteregionerne Alle spørgsmål om momsregistrering m.v. skal rettes til Told- og  

 skatteregionerne.
Told- og skatteregionerne træffer - med rekurs til Told- og  

 Skattestyrelsen - afgørelse i sager om moms.
 7.3. Midlertidigt døgnophold.
 83. Kommunalbestyrelsen kan ikke opkræve betaling for  

 bolig i forbindelse med midlertidigt døgnophold, jf. § 52, stk. 2.
Dette gælder uanset boligform.
Hvis kommunen fx vælger at benytte en  

 plejebolig efter ældreboligloven til aflastningsophold, må kommunen derfor  

 afholde udgifterne til huslejen m.v.
 Den samlede betaling for øvrige ydelser skal fastsættes således, at den  

 pågældende bevarer et beløb til dækning af husleje og andre udgifter i  

 forbindelse med opretholdelsen af den hidtidige bolig.
 7.4. Betaling for midlertidig hjemmehjælp.
----------- § 54  For hjemmehjælp, der ydes ved midlertidig  

 lidelse eller svækkelse, og for hjælp ydet efter § 51, stk. 1, 3. pkt., som  

 ikke er omfattet af § 48, beregnes betaling på grundlag af modtagerens og en  

 eventuel ægtefælles indkomstgrundlag.
 Stk. 2.  Indkomstgrundlaget, jf. stk. 1, består af  

 personlig indkomst med tillæg af positiv kapitalindkomst, der anvendes til  

 beregning af indkomstskat efter personskattelovens § 7, dog før de deri  

 nævnte bundfradrag og fradrag for grundbeløb, og aktieindkomst, der beskattes  

 efter personskattelovens § 8 a, stk. 2.
Stk. 3.  Opgørelsesperioden for indkomstgrundlaget efter  

 stk. 2 er indkomsten for det senest afsluttede indkomstår.
Indkomstgrundlaget  

 anvendes med virkning for det andet kalenderår efter indkomstårets udløb.
 Stk. 4.  Ved opgørelsen af indkomstgrundlaget efter stk.  

 2 og 3 reguleres den personlige indkomst, der indgår i indkomstgrundlaget,  

 med satsreguleringsprocenten, jf. lov om en satsreguleringsprocent, gældende  

 pr. 1. januar i indkomståret, jf. stk. 3, og pr. 1. januar det følgende år.
 Stk. 5.  I indkomstgrundlaget opgjort efter stk. 2-4  

 fradrages et beløb på 90.000 kr. for enlige og 135.000 kr. for gifte.  

 Fradragsbeløbene reguleres hvert år den 1. januar efter lov om en  

 satsreguleringsprocent og afrundes til nærmeste kronebeløb, der kan deles med  

 100.
Stk. 6.  For personer med børn fradrages yderligere et  

 beløb for hvert barn, som for gifte svarer til det særlige børnetilskud pr.  

 1. januar og for enlige svarer til 3 gange det særlige børnetilskud pr. 1.  

 januar, jf. § 4, stk. 3, i lov om børnetilskud og forskudsvis udbetaling af  

 børnebidrag.
Ydes der hjemmehjælp før en fødsel, kan det ventede barn  

 medregnes fra det tidspunkt, hvor der ydes hjemmehjælp på grund af  

 graviditeten.
 Stk. 7.  Ved opgørelse af indkomstgrundlaget, jf. stk.  

 1-6, anses personer, der lever i et samlivsforhold, hvor parterne gennem  

 kontante bidrag, arbejde i hjemmet eller på anden måde bidrager til den  

 fælles husførelse, og hvor samlivet kan føre til ægteskab efter dansk ret,  

 som gifte.
 Stk. 8.  Såfremt indkomsten på betalingstidspunktet  

 varigt er forøget med mere end 20 pct. eller nedsat med mere end 5 pct. i  

 forhold til det opgjorte indkomstgrundlag, jf. stk. 1-7, skal de ændrede  

 indkomstforhold lægges til grund for betalingen.
 Stk. 9.  Skatteministeren stiller oplysninger til  

 rådighed til brug for opgørelse af indkomstgrundlaget, jf. stk. 1 og 2.
Stk. 10.  Skatteministeren træffer bestemmelse om,  

 hvilke myndigheder der skal opgøre indkomstgrundlaget.
Skatteministeren kan  

 fastsætte regler om adgangen til at påklage afgørelser om indkomstgrundlaget,  

 jf. stk. 1 og 2.
--------------- 7.4.1. Betaling - opgørelse af indkomstgrundlag Ad stk. 1 84. Der betales for hjemmehjælp, der tildeles på grund  

 af midlertidig lidelse eller svækkelse.
Der betales desuden for hjælp, der  

 gives efter § 51, stk. 1., 3. pkt., til lejlighedsvis afløsning af personer,  

 der passer en person med en fysisk eller psykisk lidelse i hjemmet.
Det er en  

 betingelse for at opkræve betaling for afløsning af sådanne personer, at  

 hjælpen ikke er omfattet af bistandslovens § 48. For hjemmehjælp, der gives i  

 forbindelse med pleje af en døende, kan der ikke kræves betaling, selvom der  

 er tale om midlertidig hjælp, jf. § 57 e.
Der beregnes dog kun betaling, hvis indkomstgrundlaget overstiger visse  

 grænser.
Betalingen beregnes på grundlag af modtagerens og en eventuel  

 ægtefælles indkomstgrundlag med visse reguleringer og fradrag.
Med hensyn til  

 opgørelse af indkomstgrundlag for samlevende personer henvises til pkt. 90.
 Hvis midlertidig hjemmehjælp ændres til varig hjemmehjælp, skal betalingen  

 ophøre fra det tidspunkt, hvor det vurderes, at hjemmehjælpsmodtageren ikke  

 vil blive i stand til at klare sig selv.
Kommunen kan efter praksis indgå aftale med personer, der modtager social  

 pension om, at pensionistens eventuelle betaling for midlertidig hjemmehjælp  

 fradrages, før pensionen udbetales.
Sådanne aftaler kan når som helst  

 tilbagekaldes af pensionisten.
Eventuel manglende betaling kan inddrives efter reglerne for inddrivelse  

 af personlige skatter.
Der henvises til kapitel 12.8. om inddrivelse af  

 manglende betaling.
Ad stk. 2 85. Indkomstgrundlaget består af personlig indkomst  

 med tillæg af positiv kapitalindkomst, der anvendes til beregning af  

 indkomstskat efter personskattelovens § 7, dog før de i denne bestemmelse  

 nævnte bundfradrag og fradrag for grundbeløb, samt aktieindkomst, der  

 beskattes efter personskattelovens § 8 a, stk. 2.
Indkomstgrundlaget består af de samme indkomstbegreber, som anvendes efter  

 skattelovgivningen.
Efter personskatteloven opdeles de indtægter, der indgår  

 i den skattepligtige indkomst, i personlig indkomst og kapitalindkomst.
Opgørelsen af indkomstgrundlaget følger i øvrigt de principper, der gælder  

 efter lov om social pension.
Socialministeriets vejledning om social pension  

 indeholder en mere uddybende beskrivelse af skattelovgivningens  

 indkomstbegreber og opgørelsen af disse.
Den personlige indkomst omfatter alle skattepligtige indkomster, der ikke  

 medregnes i kapitalindkomsten.
Det vil eksempelvis sige lønindkomst, indkomst  

 ved selvstændig erhvervsvirksomhed, honorarer, pensionsindtægter,  

 underholdsbidrag, uddannelsesstøtte, gaver og anden skattepligtig indkomst,  

 der ikke er kapitalindkomst.
 Kapitalindkomst omfatter de indtægter og udgifter, der udtømmende er  

 opregnet i personskattelovens § 4.
 Kapitalindkomst omfatter det samlede nettobeløb af eksempelvis  

 renteindtægter og renteudgifter, skattepligtige kursgevinster og  

 fradragsberettigede kurstab og beregnet kapitalafkast af selvstændig  

 virksomhed efter virksomhedsskattelovens § 7.
 Aktieindkomst, der beskattes efter personskattelovens § 8 a, stk. 2,  

 omfatter i skatteåret 1996 aktieindkomster, der overstiger 33.800 kr.
 Der henvises i øvrigt til skattelovgivningens regler om opgørelse af de  

 indkomstarter, der indgår i opgørelsen af indkomstgrundlaget til beregning af  

 midlertidig hjemmehjælp.
Ad stk. 3 86.Indkomstgrundlaget opgøres på grundlag af indkomsten for det senest  

 afsluttede indkomstår.
Det indkomstgrundlag, der anvendes i 1996, opgøres  

 således på basis af indkomsten i 1994.
Ad stk. 4 87. For at sikre, at beregningen sker på et så aktuelt  

 indkomstgrundlag som muligt, reguleres den personlige indkomst, der indgår i  

 indkomstgrundlaget, jf. stk. 2 og 3, med satsreguleringsprocenten efter lov  

 om en satsreguleringsprocent, der gælder for det pågældende indkomstår, jf.  

 stk. 3, og pr. 1. januar det følgende år.
Ad stk. 5 88. I det indkomstgrundlag, der er opgjort efter stk.  

 2 og 4, trækkes der i 1996 et beløb på 92.200 kr. fra for enlige og et beløb  

 på 138.200 kr. for gifte.
 De beløb, der skal trækkes fra, reguleres hvert år den 1. januar med den  

 satsreguleringsprocent, der anvendes ved regulering af overførselsindkomster  

 i det pågældende år. (jf. lov om en satsreguleringsprocent). Efter  

 reguleringen afrundes beløbet til det nærmeste kronebeløb, der kan deles med  

 100. De beløb, der skal fradrages, fremgår af Socialministeriets cirkulære om  

 regulering af satser på det sociale område.
Ad stk. 6 89. For personer med børn trækkes der derefter  

 yderligere - for hvert barn - et beløb fra, der for gifte svarer til det  

 særlige børnetilskud og for enlige til 3 gange det særlige børnetilskud.  

 Disse fradrag beregnes på grundlag af det beløb, som det særlige børnetilskud  

 efter § 4, stk. 3 i lov om børnetilskud og forskudsvis udbetaling af  

 børnebidrag udgør den 1. januar i det pågældende år.
Der henvises til  

 Socialministeriet cirkulære om regulering af satser på det sociale område.
 Hvis der ydes hjemmehjælp på grund af graviditet, medregnes det ventede  

 barn ved beregning af det beløb, der fratrækkes i indkomstgrundlaget.
Ad stk. 7 90. Personer, der lever i et samlivsforhold, hvor  

 parterne gennem kontante bidrag, arbejde i hjemmet eller på anden måde  

 bidrager til den fælles husførelse, og hvor samlivet kan føre til ægteskab  

 efter dansk ret, sidestilles med gifte, når indkomstgrundlaget opgøres.
Reglerne om, hvornår samlevende sidestilles med gifte, svarer til de  

 regler, der gælder efter lov om børnetilskud og forskudsvis udbetaling af  

 børnetilskud og lov om social pension.
Der henvises derfor til den praksis,  

 der har udviklet sig efter disse love.
Ad stk. 8 91. Hvis de aktuelle indkomstforhold er ændret varigt  

 i forhold til det indkomstgrundlag, der er opgjort efter stk. 1 - 6, skal de  

 ændrede indkomstforhold danne grundlag for beregningen.
Det er en betingelse  

 for at anvende de aktuelle indkomstforhold, at indkomsten på  

 betalingstidspunktet er forøget med mere end 20 pct., eller at indkomsten er  

 nedsat med mere end 5 pct.
Ad stk. 9 og 10 92. Skattemyndighederne stiller oplysninger til  

 rådighed om de indkomster, der skal anvendes ved opgørelse af  

 indkomstgrundlaget.
 Klage over den kommunale skattemyndigheds opgørelse af indkomsten kan  

 indbringes for skatteankenævnet.
7.4.2. Beregning ------------ § 55.  Betaling for hjemmehjælp efter § 54, stk. 1,  

 udgør 3 kr. pr. time, hvis indkomstgrundlaget opgjort efter § 54, stk. 1-8,  

 udgør 2.701 kr. eller derover.
Betalingen forhøjes med 1 kr. pr. time for  

 hver 2.700 kr., det beregnede indkomstgrundlag overstiger 2.701 kr.  

 Betalingen kan dog ikke overstige 80 kr. pr. time.
Beløbet i 3. pkt.  

 reguleres hvert år den 1. januar efter lov om en satsreguleringsprocent og  

 afrundes til nærmeste kronebeløb.
 Stk. 2.  Kommunalbestyrelsen kan i ganske særlige  

 tilfælde nedsætte eller forhøje den beregnede betaling under hensyn til  

 modtagerens økonomiske forhold.
------------ 93. I § 55, stk. 1, er der fastsat regler om beregning  

 af betalingen for midlertidig hjemmehjælp.
Efter disse regler betales der 3  

 kr. pr. time, hvis det indkomstgrundlag, der er opgjort efter reglerne i §  

 54, udgør 2.701 kr. eller derover.
Betalingen forhøjes med 1 kr. pr. time for  

 hver 2.700 kr., det beregnede indkomstgrundlag overstiger 2.701 kr.
Der er  

 dog fastsat en maksimumgrænse for den timebetaling, der kan opkræves.
Den  

 maksimale timebetaling udgør 82 kr. pr. 1. januar 1996. Dette beløb reguleres  

 hvert år den 1. januar med den gældende satsreguleringsprocent og afrundes  

 til nærmeste kronebeløb.
Der kan kun kræves betaling for det timetal, der anvendes til  

 hjemmehjælpsmodtageren.
Der kan derfor ikke opkræves betaling for den tid,  

 der bruges til transport til og fra den enkelte hjemmehjælpsmodtager  

 (»vejtid«).
Nedsættelse/forhøjelse 94. Efter § 55, stk. 2, kan kommunalbestyrelsen i  

 ganske særlige tilfælde nedsætte eller forhøje den betaling, der er beregnet  

 efter reglerne i § 55, stk. 1.
 Nedsættelsen eller forhøjelsen skal ske på grundlag af en konkret  

 vurdering af hjemmehjælpsmodtagerens og eventuelle familiemedlemmers  

 situation.
 Kommunalbestyrelsen kan eksempelvis nedsætte betalingen til et beløb, der  

 skønnes rimeligt, hvis en hjemmehjælpsmodtager i en kortere periode skal have  

 hjælp i et betydeligt antal timer, og det er vanskeligt for den pågældende at  

 betale det fulde beløb for de timer, der modtages hjælp i.
 Forhøjelse af betalingen kan eksempelvis ske i tilfælde, hvor  

 hjemmehjælpsmodtageren og/eller ægtefællens indkomstgrundlag er nedsat på  

 grund af fradrag, som udelukkende er af skatteteknisk karakter.
Bolig 8.1. Plejehjem og beskyttede boliger 8.1.1. Generelt om plejehjem og beskyttede boliger 95.Plejehjem har  

 traditionelt været bestemt for personer med omfattende behov for pleje og  

 omsorg.
Beskyttede boliger har været et tilbud til personer, som ikke længere  

 kunne blive i eget hjem, men hvor behovet for hjælp dog ikke var så  

 omfattende, at en plejehjemsplads var nødvendig.
Denne skarpe opdeling af boligerne efter funktioner er forladt i mange  

 kommuner, fx således at der i forbindelse med beskyttede boliger er mulighed  

 for at yde pleje og omsorg i samme - eller stort set samme - omfang som i  

 traditionelle plejehjem.
Samtidig indgår som en integreret del af kommunens  

 ældrepolitik ældreegnede almennyttige boliger og ældreboliger, herunder  

 plejeboliger.
 Den måde, som hjælpen organiseres på, er også i mange kommuner ændret, fx  

 til integrerede ordninger, hvor det samme personale - mere eller mindre -  

 yder service både til personer i eget hjem og til beboere i særlige boliger.
 Denne udvikling er et udtryk for en politik, hvor der lægges mindre vægt  

 på en boligs formelle status - fx parcelhus, ældrebolig, beskyttet bolig - og  

 mere vægt på fleksibilitet i forskellige kombinationer af pleje og omsorg.  

 Denne udvikling er ikke kun et udtryk for en anden måde at administrere på;  

 den er i lige så høj grad udtryk for et ønske om - hvor dette kan lade sig  

 gøre - at gøre vilkårene for dem, der behøver hjælp, så normale som muligt.
 Et afgørende skridt i retning af at ligestille beboere i plejehjem med  

 personer i eget hjem skete med lovændringen i 1993 (lov nr. 1132 af 22.  

 december 1993), hvorefter beboerne bevarer pensionen og betaler for tilbud  

 efter samme regler som personer i eget hjem.
-------------- § 81.  Plejehjem og beskyttede boliger kan fortsat  

 drives efter denne lov efter istandsættelse og ombygning.
-------------- Nye plejehjem og beskyttede boliger kan ikke oprettes 96. Siden den 1. januar 1988 har kommunerne ikke  

 kunnet opføre plejehjem og beskyttede boliger.
Bestående institutioner kan  

 fortsat drives; dette gælder også efter istandsættelse eller mindre  

 ombygning, jf. § 81.
 Når plejehjem eller beskyttede boliger ombygges, kan finansieringsreglerne  

 i ældreboligloven benyttes, hvis der er tale om en gennemgribende ombygning,  

 jf. herved pkt. 150.
------------ § 82.  Kommunalbestyrelsen fører tilsyn med den  

 daglige drift af plejehjem og beskyttede boliger i kommunen, så vidt muligt i  

 samarbejde med beboerråd.
 Stk. 2.  Amtsrådet yder vejledning og kan foretage  

 undersøgelser i forbindelse med spørgsmål om driften af plejehjem og  

 beskyttede boliger i amtskommunen.
------------ Tilsynspligt 97. Kommunens pligt til at føre tilsyn med plejehjem  

 og beskyttede boliger er fastlagt i § 82, hvori det fremhæves, at dette  

 tilsyn bør tilrettelægges i samarbejde med beboerråd.
Der er ikke regler om,  

 hvordan, hvor tit eller af hvem disse tilsyn skal foretages.
I mange kommuner  

 er der gode erfaringer med, at medlemmer af kommunalbestyrelsen direkte  

 medvirker ved tilsynsbesøg, som mindst gennemføres en gang årligt.
8.1.2. Visitation til plejehjem og beskyttede boliger ----------- § 83,  stk. 1. Kommunalbestyrelsen træffer bestemmelse  

 om optagelse i et plejehjem eller en beskyttet bolig.
------------ Visitation = helbredsvurdering 98. Kommunen afgør efter en vurdering af ansøgernes  

 behov, hvem der kan få tilbud om plejehjem eller beskyttet bolig.
Der er ikke  

 fastsat regler om, hvordan kommunen skal vurdere behovet.
Kommunalbestyrelsen  

 må derfor på grundlag af de lokale forhold fastlægge, hvilke kriterier der  

 skal lægges vægt på, når der visiteres til ledige boliger.
 Det vil sædvanligvis være hensigtsmæssigt, at kommunen har et  

 visitationsudvalg, der vurderer ansøgningerne i forhold til kommunens samlede  

 muligheder for at tilbyde en anden bolig - d.v.s. plejehjem, beskyttede  

 boliger, ældreboliger, plejeboliger m.v. - og for at give tilbud til personer  

 i eget hjem.
 Visitationsudvalgets opgave bør således tage udgangspunkt i, at et muligt  

 behov for en anden bolig ikke kan vurderes isoleret, men bør betragtes i  

 sammenhæng med kommunens tilbud til personer i eget hjem, fx hjemmehjælp,  

 ophold i dagcenter, midlertidig eller permanent dag- eller natpleje,  

 boligændringer i egen bolig, særlig støtte til eller aflastning af  

 ægtefælle/andre pårørende m.v.
Tværfagligt team 99. For at opnå en helhedsvurdering kan  

 kommunalbestyrelsen sammensætte sit visitationsudvalg som et tværfagligt  

 team, hvor der lægges vægt på, at medlemmerne samlet set har et indgående  

 kendskab til og overblik over samtlige tilbud, som kommunen råder over til  

 personer i eget hjem, ældreboliger, plejehjem m.v.
 100. Beslutninger om visitation bør bygge på så  

 fyldigt et grundlag som muligt, herunder oplysninger fra personer, som har  

 kendskab til ansøgeren, fx nære pårørende, hjemmehjælper, hjemmesygeplejerske  

 m.v.
 Den, som beslutningen vedrører, bør i videst muligt omfang medvirke i  

 forbindelse med beslutningen og ved sin underskrift bekræfte, at vedkommende  

 ønsker at få tilbud om plejehjem eller beskyttet bolig.
Information om visitation 101. Foruden de generelle informationer, som  

 kommunalbestyrelsen skal give borgerne efter Indenrigsministeriets regler om  

 serviceinformation (§ 62 i lov om kommunernes styrelse), bør kommunen give  

 særlig information i forbindelse med konkrete ansøgninger om boligtilbud, fx  

 om kriterier for visitation, sædvanlig ekspeditionstid for en afgørelse,  

 typisk ventetid, før kommunen kan tilbyde en bolig m.v.
Fortrinsvis til plads i selvejende institutioner 102. Drives et plejehjem som en selvejende institution  

 af en særlig interessekreds, der har tilvejebragt midler til opførelsen, kan  

 kommunen efter omstændighederne godkende, at visse grupper af personer i  

 meget begrænset omfang har fortrinsstilling til at få plads i hjemmet.
Det er  

 en forudsætning, at de personer, som bestyrelsen indstiller til en bolig i  

 hjemmet, opfylder de almindelige kriterier, som kommunen anvender ved  

 visitation til hjemmet.
8.1.3. Beboerråd m.v. i plejehjem og beskyttede boliger Beboerråd 103. For beboere i beskyttede boliger og plejehjem bør  

 der løbende holdes møder med henblik på at sikre, at beboerne er  

 velinformerede om forholdene.
Der bør desuden i disse boliger være et  

 beboerråd.
Formålet med beboerråd er at skabe et forum for samarbejde mellem  

 beboerne og plejehjemmets ledelse med henblik på at behandle spørgsmål af  

 interesse for livet i hjemmet.
 104. Beboerrådets kompetence og opgaver fastlægges -  

 efter forhandling med beboerrådet - af kommunalbestyrelsen.
 Der er ikke fastsat regler om, hvad vedtægterne for beboerråd skal  

 indeholde, men det vil være naturligt at regulere antallet af medlemmer,  

 valgprocedure, valgperiode, mødestruktur- og hyppighed, arbejdsområde og  

 kompetence.
 Et beboerråd vil typisk beskæftige sig med plejehjemmets husorden og  

 forhold, der vedrører det daglige liv i og omkring boligerne, d.v.s.  

 plejehjemmets budgetforslag, administration af de enkelte konti, kostplaner,  

 ansættelse af personale, retningslinier for daglig drift, herunder  

 arbejdsrutiner, aktiviteter m.v.
 Beboerrådet bør have lejlighed til at udtale sig om den måde, hvorpå  

 kommunen tilrettelægger sine tilbud om service til beboerne i plejehjem og  

 beskyttede boliger.
Beboer-/pårørenderåd 105. Da der i mange plejehjem er et stort antal  

 demente beboere, kan det i praksis være vanskeligt at sammensætte et  

 beboerråd valgt blandt beboerne.
Det kan derfor være en god id e at inddrage  

 interesserede pårørende og sammensætte et beboer-/pårørenderåd.
 8.1.4. Tilbud i plejehjem m.v.
106. De følgende afsnit handler først og fremmest om  

 reglerne om tilbud og betaling for tilbud til personer, der bor i plejehjem  

 og beskyttede boliger.
For så vidt angår tilbud om service er der grund til  

 at gøre opmærksom på, at kommunen kan give præcis samme tilbud til personer i  

 andre boligformer, fx i tilknytning til ældreboliger og plejeboliger efter  

 ældreboligloven, og naturligvis til personer, der i øvrigt bor i egen bolig.  

 Der er også grund til at fremhæve, at reglerne stort set er ens for  

 beskyttede boliger og plejehjem.
Enkelte bestemmelser gælder dog kun for  

 plejehjem, jf. pkt. 116.
 For at give en beskrivelse af reglerne er det i dette afsnit nødvendigt  

 både at gengive de relevante bestemmelser i bistandsloven og bestemmelserne i  

 Socialministeriets bekendtgørelse om tilbud og betaling for bolig m.v. i  

 plejehjem, beskyttede boliger og institutioner efter § 112 i bistandsloven,  

 og om ret til at flytte til sådanne boliger i en anden kommune - i det  

 følgende benævnt bekendtgørelse(n). Når der citeres fra bekendtgørelsen, er  

 dette angivet ved et B foran §-tegnet.
 Bekendtgørelsen handler om plejehjem, beskyttede boliger og §  

 112-institutioner, og disse boformer kaldes i bekendtgørelsen for botilbud.  

 Kommentarerne i de følgende punkter til bekendtgørelsen knytter sig primært  

 til plejehjem og beskyttede boliger, og ikke til § 112-institutioner.
 Hele bekendtgørelsen er optrykt som bilag 2.
-------- B § 2. I plejehjem og § 112-institutioner skal beboerne udover bolig, el  

 og varme have tilbud om kost, vask, rengøring og leje af linned.
 B § 3. Beboerne i botilbud skal modtage og betale for bolig, el og varme.  

 Andre tilbud er valgfrie, jf. dog stk. 2. ....
--------- Pligttilbud i plejehjem 107. Det fremgår af § 2 i bekendtgørelsen, at beboerne  

 i plejehjem (og § 112-institutioner) - udover bolig, el, varme - skal have  

 tilbud om kost, vask, rengøring og leje af linned.
I § 3 i bekendtgørelsen er  

 det fastsat, at beboerne i botilbud, d.v.s. både plejehjem og beskyttede  

 boliger skal modtage og betale for bolig, el og varme, og at andre tilbud er  

 valgfrie.
For så vidt angår § 112-institutioner er der dog i B § 3, stk. 2 en  

 særlig regel.
Kommunen har således pligt til - ved siden af bolig, el og varme - at give  

 beboerne i plejehjem visse valgfrie tilbud - tilbud, som kommunen naturligvis  

 også kan give beboere i andre boligtyper.
Derudover kan kommunen give  

 beboerne mulighed for at vælge mellem andre tilbud, fx transport, ophold i  

 dagcenter, fysioterapi, fodpleje, kulturelle aktiviteter m.v.
Sådanne tilbud  

 kan have hjemmel i de almindelige regler i § 50 eller i særlige bestemmelser,  

 fx reglerne i sygesikringsloven.
8.1.5. Særligt om visse tilbud Antennestik 108. For at kommunalbestyrelsen kan opkræve betaling,  

 er det i almindelighed en forudsætning, at modtageren konkret har valgt at  

 modtage tilbudet/ydelsen.
Dette betyder fx, at hvis der i plejehjemmet eller  

 den beskyttede bolig er et antennestik, og dette er en integreret del af  

 boligen - d.v.s. at beboeren uden videre kan benyttet stikket - kan kommunen  

 ikke kræve særskilt betaling for antennetilslutningen.
Kommunens udgift til  

 antennetilslutningen kan i sådanne tilfælde indgå som en driftsudgift for  

 bygningen og dermed i grundlaget for betaling for bolig, jf. pkt. 121. Hvis  

 antennestikket fx er plomberet og kun kan benyttes, hvis beboeren har valgt  

 at benytte det, kan kommunen - som for øvrige tilbud - kræve betaling for  

 brugen.
Radio- og tv-licens 109. Kulturministeriet har i forbindelse med  

 overvejelser om at omlægge betalingen fra institutionslicens til  

 husstandslicens oplyst, at en sådan omlægning fortsat overvejes, men at den  

 praktisk ikke vil kunne gennemføres i 1996.
Forsikring 110. Kommunen bør oplyse om og anbefale beboerne at  

 tegne forsikring for almindeligt indbo m.v.
Forsikringsoplysningen har  

 udarbejdet en pjece, der i kort form beskriver de forskellige  

 forsikringsmæssige aspekter, man skal være opmærksom på, når man bor i  

 plejehjem, ældreboliger m.v.
 Læge, medicin m.v.
 111. Beboere i plejehjem har samme adgang som alle  

 andre til sundhedsydelser, fx egen læge, medicintilskud m.v.
Ligestilling med hjemmeboende 112. Når kommunalbestyrelsen tilrettelægger tilbudene  

 for beboere i plejehjem, bør sigtet være, at beboerne så vidt muligt skal  

 have samme muligheder for selvbestemmelse, som hvis de boede i eget hjem.  

 Hensynet til, at der er tale om personer med behov for omfattende pleje og  

 omsorg, bør derfor først og fremmest komme til udtryk ved, at  

 kommunalbestyrelsen sikrer, at de nødvendige tilbud står til rådighed for  

 beboerne.
Ønsket om at give beboerne i plejehjem valgmuligheder var en væsentlig  

 baggrund for reglerne om, at beboerne i plejehjem bevarer deres pension.
Det  

 vil derfor ikke harmonere med intentionerne bag ordningen, hvis en kommune  

 giver beboerne meget få valgmuligheder, fx ved at sammensætte ganske få, men  

 omfattende service-pakker.
 Intentionerne bag ordningen betyder også, at kommunen bør give beboerne  

 mulighed for at vælge de enkelte tilbud til og fra indenfor rimelige  

 tidsfrister.
Hensyn til de svageste beboere 113. Når kommunen tilrettelægger og sammensætter  

 servicen, skal den tage særligt hensyn til de svageste beboere.
Dette gælder  

 såvel for beboere i plejehjem som i beskyttede boliger eller andre  

 boligformer.
Kommunen kan enten give beboerne mulighed for at vælge så mange  

 »institutions-tilbud«, at deres vilkår minder om vilkårene i et  

 »traditionelt gammeldags« plejehjem, eller sikre, at beboerne på  

 anden vis kan få dækket deres behov.
 Betalingsprincip:
Som alle andre Beboere i plejehjem og beskyttede boliger betaler for tilbud efter samme  

 regler som alle andre.
Dette gælder principielt også betalingen for bolig,  

 idet reglerne herom i tilnærmet grad svarer til reglerne om betaling af  

 husleje og muligheden for at få boligydelse i fx ældreboliger, jf. pkt. 117.
Helhedsvurdering 115. Når kommunen fastsætter priserne for tilbud, er  

 det vigtigt, at den foretager en helhedsvurdering af, hvordan en beboer, der  

 kun har indtægter i form af pension efter lov om social pension, økonomisk  

 vil blive stillet.
En beboer, der har behov for »hjælp til alt«, og  

 som vælger at modtage de nødvendige ydelser, skal, når der er betalt, have et  

 rimeligt beløb tilbage.
Dette var en forudsætning, da Folketinget i 1993 vedtog ordningen om, at  

 beboere i plejehjem bevarer deres pension.
I de samlede økonomiske  

 virkninger, herunder ved beregningen af virkningerne af lovforslaget for  

 kommunernes/amtskommunernes økonomi, er der regnet med, at den enkelte beboer  

 har et beløb til overs på niveau med det dagældende lommepengebeløb - d.v.s.  

 det beløb som en plejehjemsbeboer fik udbetalt til personlige fornødenheder,  

 når pensionen efter de tidligere regler blev inddraget.
 Selvom reglerne om lommepengebeløb ikke er videreført, er disse beløb  

 derfor fortsat retningsgivende, når kommunen vurderer, hvad der er et  

 rimeligt »restbeløb«.
Særregler for plejehjem 116. I de fleste tilfælde gælder samme regler i  

 plejehjem og beskyttede boliger.
Følgende gælder dog kun for plejehjem (og §  

 112-institutioner):
8.1.6. Betaling for bolig i plejehjem og beskyttet bolig ------------- § 85.  Beboere på plejehjem betaler for de ydelser,  

 som den enkelte modtager som led i plejeopholdet.
Stk. 2.  Beboere på plejehjem betaler et beløb for  

 boligen, der beregnes med udgangspunkt i de med driften af boligerne  

 forbundne omkostninger med et tillæg, der sættes i relation til  

 ejendomsværdien.
Herudover indgår beboernes indtægter ved fastsættelse af  

 betalingen.
Betaling for en bolig på et plejehjem er ikke omfattet af lov om  

 leje.
Stk. 3.  Betaling for el og varme svarer til  

 omkostningerne.
For øvrige ydelser fastsættes betalingen som for personer i  

 eget hjem.
Stk. 4 Stk. 5.  Socialministeren fastsætter nærmere regler for  

 beregning og opkrævning af betaling for boligen samt for de ydelser, der skal  

 tilbydes som led i plejehjemsopholdet.
Herunder fastsættes det, at der i  

 ganske særlige tilfælde kan ske nedsættelse af betalingen for bolig og øvrige  

 ydelser under hensyn til beboernes økonomiske forhold.B 3.
 B § 3. Beboerne i botilbud skal modtage og betale for bolig, el og varme.  

 Andre tilbud er valgfrie, jf. dog stk. 2.
 Stk. 2. ...  (bestemmelse om § 112-institutioner).
 Stk. 3.  Beboeren skal ikke betale indskud ved  

 indflytning i botilbud. Ønsker en beboer boligen indrettet på en særlig måde,  

 kan det dog kræves, at beboeren stiller sikkerhed for de udgifter, der vil  

 medgå til at bringe boligen tilbage til normal stand.
------------ Betalingen er næsten som i ældreboliger 117. Beboere i plejehjem eller beskyttede boliger kan  

 ikke få boligydelse, men reglerne om betalingen er indrettet således, at  

 beboerne i tilnærmet grad betaler for boligen, som om de boede til leje, fx i  

 en ældrebolig, og modtog boligydelse.
 Betaling for bolig i plejehjem eller beskyttet bolig er ikke omfattet af  

 lov om leje, og der kan ikke kræves indskud.
Særlig indretning 118. Det er i bekendtgørelsens § 3, stk. 3 bestemt, at  

 hvis en beboer ønsker boligen indrettet på en særlig måde, kan kommunen  

 kræve, at den pågældende stiller sikkerhed for de udgifter, der vil medgå til  

 at bringe boligen tilbage til normal stand.
Som eksempler kan nævnes særligt  

 tapet, ændret gulvbelægning eller lign.
Det er forudsat, at beboeren selv  

 betaler for den særlige indretning.
 Kommunens adgang til at kræve sikkerhedsstillelse for udgifter til  

 reetablering kan ikke benyttes i forbindelse med indretninger, som er  

 påkrævet af hensyn til beboerens handicap.
-------- B § 4. Beboeren betaler for boligen summen af det beløb, (amts)kommunen  

 fastsætter efter § 5 på grundlag af boligens omkostninger, og efter § 6 på  

 grundlag af beboerens indtægt.
Beboeren skal dog ikke betale mere end  

 boligens omkostninger, jf. § 5, stk. 3. ....
-------- Boligbetaling består af 2 dele 119. Betalingen for bolig er sammensat af 2 dele.
Den  

 ene del udgør 10 pct. af den enkelte boligs beregnede omkostninger, der  

 fastsættes for et år ad gangen på grundlag af institutionens budget.
 Den anden del beregnes som 10 pct. af beboerens indkomst, dog 20 pct. af  

 indkomst over grænsebeløbet i § 21 i lov om individuel boligstøtte (139.900  

 kr. pr. 1. januar 1996).
Højeste betaling Den samlede betaling kan dog ikke overstige den enkelte boligs  

 omkostninger, opgjort efter § 5, stk. 3 i bekendtgørelsen.
----------- B § 6.Beboeren betaler 10 pct. af sin indkomst, dog 20 pct. af indkomst  

 over grænsebeløbet i § 21 i lov om individuel boligstøtte.
 Stk. 2.  Betalingen efter indtægt fastsætter  

 (amts)kommunen på grundlag af beboerens indtægter, der opgøres og reguleres  

 m.v. efter reglerne i § 8 i lov om individuel boligstøtte.
------------ Betaling efter indtægt 120. Ved beregningen af boligbetalingen anvender  

 kommunen, jf. § 6 i bekendtgørelsen, reglerne i § 8 i lov om individuel  

 boligstøtte til at fastlægge beboerens indtægt.
Kommunen benytter altså samme  

 indkomstgrundlag, som når den skal beregne boligydelse, og der gælder samme  

 regler for, hvornår indtægtsgrundlaget skal ændres.
Der kan derfor henvises  

 til Boligministeriets vejledning om individuel boligstøtte.
 Der er en særlig regel om indtægtsgrundlaget for beboere i plejehjem, der  

 har forsørgelsespligt over for ægtefælle eller børn, jf. pkt. 134.
------------ B § 5 Den del af betalingen, der afhænger af boligens omkostninger,  

 fastsætter (amts)kommunen på grundlag af de budgetterede driftsudgifter til  

 bygningerne, hvortil lægges 10 pct. af den seneste offentlige  

 ejendomsvurdering.
Udgifter til moms af driftsudgifter medregnes, mens  

 udgifter til renter og afdrag på lån i bygningerne ikke medregnes.
I lejede  

 bygninger er omkostningerne huslejen med tillæg af øvrige driftsudgifter, der  

 ikke indgår i huslejen.
 Stk. 2.  Omkostningerne efter stk. 1 fordeles på  

 servicedelen og boligdelen efter arealstørrelse.
 Stk. 3.  Omkostningerne vedrørende boligdelen fordeles  

 på de enkelte boliger efter disses areal.
 Stk. 4.  Beboerens betaling er lig med 10 pct. af det  

 beregnede beløb i stk. 3.
 Stk. 5.  Betalingen efter stk. 4 reguleres ikke som  

 følge af eventuel forskel mellem budgetterede og faktiske udgifter.
 Stk. 6.  Ved fordeling af omkostningerne efter stk. 2 og  

 stk. 3 anvendes reglerne herom for ældreboliger.
------------ Betaling efter omkostninger 121. Beregningen af den enkelte boligs omkostninger  

 sker ud fra en opdeling af bygningens areal i en servicedel og en boligdel,  

 jf. bekendtgørelsens § 5.
For at beregne den enkelte boligs omkostninger skal man kende Fordelingen mellem bolig- og servicedel foretages ved at anvende  

 ældreboliglovens regler om fordeling mellem bolig- og servicearealer for  

 plejeboliger.
 Socialministeriet har tidligere i orienteringsskrivelser vejledt om disse  

 regler, og relevante dele af disse skrivelser er medtaget som bilag 1.
Bygningens budgetterede driftsudgifter tillagt 10 pct. af den seneste  

 offentlige ejendomsvurdering fordeles på boligdelen og servicedelen efter  

 areal.
Indgår der i de budgetterede driftsudgifter poster, som der skal  

 betales moms af, medregnes kommunens udgifter til moms.
Udgifterne vedrørende boligdelen fordeles på den enkelte bolig ud fra  

 dennes areal, og den således beregnede udgift betegnes som boligens  

 omkostninger.
Beboeren betaler 10 pct. af dette beløb plus et  

 indtægtsafhængigt beløb, jf. pkt. 119-120.
Lejede bygninger I lejede bygninger er omkostningerne lig med den husleje, som kommunen  

 betaler med tillæg af de øvrige driftsudgifter, der ikke indgår i den  

 faktiske husleje.
----------- § B 8. Betalingen for el og varme i botilbud fastsættes således, at den  

 dækker amtskommunens omkostninger hertil inkl. udgifter til moms.
----------- El og Varme 122. For el og varme betales et særskilt beløb, der  

 svarer til den forholdsmæssige andel af de faktiske udgifter for den del af  

 bruttoetagearealet, der vedrører boligdelen.
Betalingen for el og varme  

 fastsættes for et år ad gangen på grundlag af institutionens budget og  

 udgifter til moms.
--------- B § 4 ....
 Stk. 2.  Beboeren betaler fra det tidspunkt, hvor  

 boligen er til disposition.
 Stk. 3.  Pligten til at betale for boligen ophører, når  

 boligen er fraflyttet.
 (Amts)kommunen kan fastsætte de nærmere regler og herunder bestemme, at  

 betalingen vedvarer i en kortere tid efter, at boligen er fraflyttet, og at  

 betalingen ophører med udgangen af en måned.
---------- Hvornår begynder og ophører betalingen 123. Beboeren skal betale fra det tidspunkt, hvor  

 boligen er til disposition, jf. § 4, stk. 2 i bekendtgørelsen.
Kommunen bør  

 derfor præcisere, fra hvilket tidspunkt boligen er til disposition, når den  

 giver tilbud om plads i plejehjem/beskyttet bolig.
 124. Beboeren skal efter bekendtgørelsens § 4, stk. 3  

 betale, indtil boligen er fraflyttet, d.v.s. indtil den igen er til  

 disposition for kommunen.
Der er ikke, som fx i lejeloven, særlige regler om opsigelsesvarsel, der  

 betyder, at beboeren skal betale i en opsigelsesperiode.
Kommunen kan  

 imidlertid efter bekendtgørelsens § 4, stk. 3 bestemme, at beboeren - selv om  

 boligen er fraflyttet - skal betale i en vis kortere tid, fx svarende til den  

 tid kommunen sædvanligvis bruger til at gøre boligen klar til, at en ny  

 beboer kan flytte ind.
Kommunen kan bestemme, at betalingen skal ophøre med  

 udgangen af en måned, fx det tidspunkt, hvor pensionen efter dødsfald  

 ophører.
----------- B § 7 Når en beboer dør, er betalingen for boligen i 14 dage efter  

 dødsfaldet det beløb, som beboeren tidligere betalte.
Herefter kan betalingen  

 ændres til boligens omkostninger fastsat efter § 5, stk. 3. Det følger af §  

 4, stk. 3, hvornår pligten til at betale ophører.
----------- Dødsfald 125. Bliver en bolig i et plejehjem eller beskyttet  

 bolig ledig, fordi beboeren er død, ændres betalingen for boligen ikke i 14  

 dage efter dødsfaldet.
Dødsdagen medregnes ikke.
Herefter kan betalingen  

 ændres, således at den svarer til boligens faktiske omkostninger.
Det er  

 således op til kommunen, om den vil fastsætte regler om, at betalingen efter  

 de 14 dage skal være lig med boligens omkostninger, d.v.s. at der typisk skal  

 betales mere end beboeren betalte.
 Sigtet med denne adgang til at forhøje betalingen er at tilskynde til, at  

 dødsboet sørger for, at boligen snarest muligt fraflyttes, således at boligen  

 kan tilbydes en anden person fra ventelisten.
----------- § 83 Stk. 5.  Krav om fraflytning af boligen for beboere i  

 plejehjem og beskyttede boliger kan kun gennemføres, såfremt kravet støttes  

 på forhold, der kan sidestilles med en af de i lejelovens kapitel XIII nævnte  

 opsigelsesgrunde.
 Stk. 6.  Afgørelse om fraflytning kan, også i tilfælde,  

 hvor optagelse er sket i andre institutioner end dem, kommunalbestyrelsen  

 sædvanligvis stiller til rådighed for kommunens indbyggere, indbringes for  

 det sociale ankenævn.
----------- 126. Hvis en kommune kræver, at en beboer flytter, må  

 begrundelsen for dette alvorlige skridt kunne rummes inden for de  

 opsigelsesgrunde, som er omhandlet i lejelovens kapitel XIII.
127. Når en kommune mener, at det er nødvendigt, at en  

 beboer flytter fra et plejehjem/en beskyttet bolig, skal den som alt  

 overvejende hovedregel samtidig tilbyde en anden bo-mulighed.
Dette hænger  

 sammen med, at tilbud om plejehjem eller beskyttet bolig efter bistandsloven  

 er behovsbestemte tilbud, og at den opsagte beboer i almindelighed fortsat  

 har behov for et særligt tilbud om bolig, som ikke nødvendigvis skal være en  

 bolig efter bistandsloven.
Det afgørende er, at den tilbudte anden bolig skal  

 være rimelig set ud fra beboerens konkrete behov.
Klage 128. Kommunens afgørelse om, at en beboer skal flytte,  

 kan indbringes for det sociale ankenævn.
8.1.7.Betaling for gifte eller samlevende pensionister, der bor i samme  

 plejehjem - rabatregel ----------- B § 9. Bor gifte eller samlevende pensionister i samme plejehjem eller §  

 112-institution, fastsætter (amts)kommunen betalingen efter § 5 ud fra det  

 boligareal, som (ægte)parret benytter, og betalingen efter § 6 på grundlag af  

 (ægte)parrets samlede indtægt.
Stk. 2.  (Amts)kommunen nedsætter betalingen for boligen  

 og alle øvrige tilbud, som (ægte)parret modtager som led i opholdet, med en  

 rabat på 25 pct.
Rabatten nedsættes med 1 pct. point for hver 3.072 (satser  

 pr. 1. januar 1996), som den samlede indkomst overstiger den sociale pension.
 Stk. 3.  Dør en af pensionisterne, ophører rabatten med  

 udgangen af den måned, hvori dødsfaldet er sket.
 Stk. 4.  Beløbet i stk. 2 reguleres og afrundes til  

 nærmeste hele kronebeløb en gang årligt den 1. januar med  

 satsreguleringsprocenten, jf. lov om en satsreguleringsprocent.
------------ (Ægte)par i samme plejehjem 129. Når gifte eller samlevende pensionister bor i  

 samme plejehjem, fastsætter kommunen betalingen efter det boligareal, som  

 parret benytter.
Betalingen efter indtægt fastsættes på grundlag af  

 ægteparrets samlede indtægt.
Dette fremgår af § 9 i bekendtgørelsen.
 130. For at sådanne (ægte)par - efter betaling for  

 bolig og andre ydelser - hver har et rimeligt beløb tilbage, er der i § 9,  

 stk. 2 i bekendtgørelsen en særligt rabatordning for gifte og samlevende  

 pensionister, som bor i samme plejehjem.
 Rabat på 25 pct.
Ordningen går ud på, at parret får rabat på boligbetalingen og på  

 betalingen for alle øvrige tilbud, som (ægte)parret modtager som led i plejehjemsopholdet.
Rabatten er på 25  

 pct. og gælder alle ydelser, d.v.s. bolig, el, varme, madservice, betaling  

 for rengøringsartikler m.v.
 Rabatten omfatter ikke servicebetalingen for førtidspensionister, jf. pkt.  

 137.
Nedsat rabat 131. Hvis (ægte)parrets samlede indtægt er højere end  

 den sociale pension, nedsættes rabatten med 1 pct. point for hver 3.072  

 (satser pr. 1. januar 1996), indtægterne overstiger den sociale pension.
Ophør 132. Dør den ene af ægtefællerne/samleverne,  

 bortfalder rabatten med udgangen af den måned, hvori dødsfaldet er sket.
133. Reglen om rabat gælder kun i plejehjem, og kun  

 når begge ægtefæller er pensionister.
Typisk vil beboere i et plejehjem  

 modtage social pension.
Det kan dog ske, at en beboer ikke opfylder  

 betingelserne for at få social pension, fx en familiesammenført udlænding  

 eller en person, der modtager efterløn.
Kan rabatreglen ikke benyttes, og har  

 et (ægte)par i et plejehjem - efter at have betalt for tilbud - ikke et  

 rimeligt beløb til rådighed, kan kommunen benytte reglen i bekendtgørelsens §  

 11, jf. pkt. 136.
8.1.8. Forsørgelse af hjemmeboende ægtefælle/børn ---------- B § 10. Har en beboer i et plejehjem eller i en § 112-institution pligt  

 til at forsørge børn eller en ægtefælle, der ikke har ophold i plejehjem,  

 beregnes betalingen for boligen efter § 6 først efter, at der af beboerens  

 eventuelle indtægter ud over pensionen er afsat et sådant beløb til at  

 opfylde forsørgelsespligten, at ægtefællens og børnenes levevilkår ikke  

 bliver ringere på grund af, at beboeren er flyttet ind i botilbudet.
------------ Plejehjemsbeboere med forsørgelsespligt 134. En beboer i plejehjem skal benytte sin pension  

 til at betale for sit ophold i plejehjemmet.
Pensionen kan derfor ikke  

 anvendes til at betale for en hjemmeboende ægtefælles og børns underhold.
Der er i bekendtgørelsens § 10 en særlige regel, der gælder, når en beboer  

 i plejehjem har indtægter ud over pensionen.
Af denne bestemmelse fremgår, at  

 inden der beregnes betaling for boligen, skal indtægterne ud over pensionen  

 nedsættes med et beløb, der anvendes til at sikre, at levevilkårene for en  

 ægtefælle eller børn under 18 år svarer til vilkårene, før beboeren flyttede  

 i plejehjem 135. Kan ægtefællen til en person, der bor i  

 plejehjem, ældrebolig m.v., ikke forsørge sig selv, kan kommunen eventuelt  

 yde hjælp efter bistandslovens regler om kontanthjælp eller et personligt  

 tillæg efter pensionsloven til ægtefællen, hvis denne er pensionist.
Drejer  

 det sig om hjælp til forsørgelse af børn under 18 år, må hjælpen hertil gives  

 til den/de person(er), som har pligt til at forsørge barnet.
------------ B § 11. (Amts)kommunen kan i ganske særlige tilfælde beslutte at nedsætte  

 betalingen for botilbud og øvrige ydelser under hensyn til beboerens  

 økonomiske forhold.
------------ Nedsat betaling i særlige tilfælde 136. Kommunen kan i ganske særlige tilfælde beslutte  

 at nedsætte betalingen for bolig og øvrige ydelser under hensyn til beboerens  

 økonomiske forhold.
Denne bestemmelse gælder for beboere i plejehjem og  

 beskyttede boliger (og § 112-institutioner). Som et eksempel kan nævnes  

 tilfælde, hvor en beboer kun har ret til en brøkpension, og derfor ikke -  

 hvis de almindelige betalingsregler blev anvendt - ville have et rimeligt  

 beløb tilbage til personlige udgifter.
8.1.9. Servicebetaling fra personer, der modtager mellemste eller højeste  

 førtidspension ------------ § 85 Stk. 4.  § 115 a, stk. 2, 3 og 4, finder tilsvarende  

 anvendelse for beboere på plejehjem.
 § 115  a ....
 Stk. 2.  Beboere, der er tilkendt pension efter  

 pensionslovens § 14, stk. 1, eller § 14, stk. 2, betaler for den særlige  

 service m.v., som tilbydes som led i institutionsopholdet med et beløb, der  

 udgør henholdsvis 14.400 kr. og 7.200 kr. om året.
 Stk. 3.  For personer, der på grund af deres handicap  

 har nødvendige udgifter i forbindelse med individuelle aktiviteter uden for  

 institutionen, som ikke dækkes af institutionen, nedsættes eller bortfalder  

 betalingen efter stk. 2.
Stk. 4.  Det beløb, der er nævnt i stk. 2, reguleres en  

 gang årligt den 1. januar med satsreguleringsprocenten, jf. lov om en  

 satsreguleringsprocent.
Beløbet afrundes til nærmeste kronebeløb, der er  

 deleligt med 12. Reguleringen sker første gang den 1. januar 1995. ....
----------- Servicebetaling 137. Personer, der er tilkendt mellemste  

 førtidspension, betaler under ophold i plejehjem og § 112-institutioner et  

 fast beløb på 616 kr. om måneden, og personer, der er tilkendt højeste  

 førtidspension, betaler et fast beløb på 1234 kr. om måneden (satser pr. 1.  

 januar 1996). Denne betaling kaldes servicebetaling.
Der betales ikke  

 servicebetaling i beskyttede boliger.
 Beløbene er fastlagt ud fra, hvilken pension den pågældende er tilkendt.  

 Servicebetalingen nedsættes ikke som følge af den særlige rabatregel for  

 ægtepar, som bor i samme plejehjem, jf. pkt. 130.
 Pensionister, der betaler servicebetaling, skal betale for bolig m.v.  

 efter samme regler som andre beboere.
Nedsat servicebetaling 138. Servicebetalingen kan nedsættes eller bortfalde  

 for personer, som på grund af deres handicap har nødvendige udgifter i  

 forbindelse med individuelle aktiviteter uden for institutionen.
Det er ikke fastsat i loven, hvilke individuelle aktiviteter bestemmelsen  

 dækker over.
Vurderingen afhænger helt af beboerens behov og af en konkret  

 rimelighedsvurdering.
I nogle tilfælde vil en mindre nedsættelse af  

 betalingen være tilstrækkelig til, at den pågældende har mulighed for at  

 deltage i pågældende aktivitet(er) uden for institutionens tilbud; i andre  

 tilfælde vil det være nødvendigt med en større nedsættelse eller eventuelt  

 helt bortfald af betalingen.
139. Den kompetente myndighed - for plejehjem  

 kommunen, og for § 112-institutioner amtskommunen - afgør, om  

 servicebetalingen skal nedsættes.
Inden myndigheden afgør sagen, bør  

 institutionen udarbejde en indstilling på grundlag af en konkret vurdering af  

 beboerens behov sammenholdt med de nævnte kriterier.
Afgørelsen kan ankes  

 efter de almindelige regler.
Overgangsordning 140. Der er fastsat en 4-årig overgangsordning for  

 servicebetaling, således at den opkræves med 1/5 i 1994, 2/5 i 1995, 3/5 i  

 1996 og 4/5 i 1997.
Bistands- og plejetillæg 141. Bistands- eller plejetillæg, der efter § 16 i lov  

 om social pension kan tilkendes personer i alderen fra 18 til 67 år,  

 udbetales ikke til beboere med varigt ophold i plejehjem, særlige plejehjem  

 eller institutioner for personer med fysiske eller psykiske handicap.
Dette  

 er fastsat i § 46, stk. 2 i lov om social pension, hvor det er bestemt, at  

 udbetaling af disse tillæg ophører ved udgangen af den måned, der følger  

 efter indflytningsmåneden.
 Baggrunden for denne regel er, at institutionerne opfylder det særlige  

 behov for personlig assistance, som tillæggene forudsættes at dække.
Det følger af pensionslovens § 44, stk. 1, nr. 3, at kommunen skal træffe  

 afgørelse eller rejse sag om frakendelse af bistands- eller plejetillæg, hvis  

 betingelserne i § 16 i pensionsloven ikke længere er opfyldt.
Dette kan fx  

 være tilfældet, når en beboer flytter i en plejebolig efter ældreboligloven.
8.1.10 Ret til at flytte til plejehjem m.v.i en anden kommune --------------- § 83.  Kommunalbestyrelsen træffer bestemmelse om  

 optagelse i et plejehjem eller en beskyttet bolig.
 Stk. 2.  Personer, der opfylder betingelserne efter stk.  

 1 for at blive optaget i plejehjem eller beskyttet bolig både i  

 fraflytningskommunen og tilflytningskommunen, og som ønsker at flytte til en  

 anden kommune, har, når ganske særlige forhold taler for det, ret til at  

 blive optaget i plejehjem eller beskyttet bolig i denne kommune efter samme  

 retningslinier, som gælder for kommunen egne borgere.
 Stk. 3.  Socialministeren fastsætter nærmere regler om  

 betingelserne for at blive optaget i en institution.
 Stk. 4.  Indbringes kommunalbestyrelsens afgørelse efter  

 stk. 2 og 3 for det sociale ankenævn, skal ankenævnet give en klager  

 meddelelse om, at klagen er modtaget, senest 14 dage efter dennes modtagelse.  

 ......
-------------- B § 14. En person, der gerne vil flytte til et botilbud i en anden  

 (amts)kommune, har ret til at få tilbud om en sådan bolig på lige vilkår med  

 borgere i tilflytningsamts kommunen, hvis flytningen skyldes et ønske om Stk. 2.  Det er endvidere en betingelse, at pågældende  

 samtidig opfylder betingelserne i fraflytnings(amts)kommunen for at få tilbud  

 om et botilbud eller en plejebolig efter ældreboliglovens § 17, stk. 5.
 Stk. 3.  Ved nære pårørende forstås forældre,  

 børn,søskende eller andre, som den pågældende har en nær tilknytning til.
------------- Flytning til en anden kommune 142. Det står enhver frit for at flytte til en anden  

 kommune.
Dette gælder også, hvis den, der flytter, har behov for hjemmehjælp,  

 hjemmesygepleje eller lign.
Flytter en person til egen bolig eller ind hos  

 pårørende i en anden kommune bliver den nye kommune pågældendes  

 opholdskommune og får dermed pligt til at give tilbud efter bistandsloven.
I  

 visse tilfælde kan opholdskommunen kræve sine udgifter efter bistandsloven  

 dækket af den tidligere opholdskommune.
Disse regler om refusion mellem  

 kommunerne berører ikke den enkelte borgers rettigheder.
Om disse tilfælde  

 henvises til kapitel 12.6.
 143. Reglerne i bistandsloven (og i ældreboligloven)  

 om ret til at flytte til en anden kommune regulerer de tilfælde, hvor en  

 person ønsker at flytte i plejehjem (få anvist en ældrebolig) m.v. i  

 tilflytningskommunen.
I forbindelse med ændringerne i ældreboligloven pr. 1. januar 1996 blev  

 reglerne om ret til at flytte til ældrebolig m.v. flyttet til  

 ældreboligloven, således at bistandslovens regler om flytning herefter kun  

 vedrører flytning til plejehjem og beskyttede boliger i en anden kommune.
Der  

 er ikke med disse justeringer tilsigtet realitetsændringer.
Dette betyder, at  

 bistandslovens og ældreboliglovens regler om ret til at flytte til plejehjem,  

 ældrebolig m.v. i en anden kommune skal ses i sammenhæng.
Reglerne i bekendtgørelsens § 14 regulerer flytteretten for så vidt angår  

 mulighederne for at komme til at bo i plejehjem eller beskyttet bolig (samt  

 112-institution) i tilflytningskommunen.
Retten til at flytte til ældrebolig  

 m.v. er reguleret i de regler, som Boligministeriet har fastsat efter  

 ældreboligloven.
Bevare tæt kontakt til pårørende 144. For at have ret til at flytte, er det efter  

 bekendtgørelsens § 14, stk. 1, nr. 1 en betingelse, at flytningen er  

 begrundet i et ønske om at bevare en tæt kontakt til nære pårørende, der bor  

 i tilflytningskommunen.
Ved nære pårørende forstås forældre, børn, søskende eller andre, som den  

 pågældende har en nær tilknytning til.
Det er altså ikke noget krav, at der  

 skal være et familiemæssigt bånd.
 Ansøgeren må kunne sandsynliggøre, at vedkommende har en nær pårørende,  

 der bor i tilflytningskommunen, og som pågældende har en nær tilknytning til.  

 Det er fx ikke tilstrækkeligt, at ansøgeren henviser til en bekendt uden  

 samtidig at kunne beskrive, hvorfor denne er en nær pårørende.
Det er ansøgeren, som afgør, hvilke nære pårørende han/hun ønsker at bo i  

 nærheden af.
En (tilflytnings)kommune kan fx ikke afslå en anmodning allerede  

 fordi - ansøgeren også har et eller flere familiemedlemmer, der bor i  

 fraflytningskommunen - de nære pårørende, som bor i tilflytningskommunen, har kort  

 transportafstand til det sted, hvor ansøgeren bor - der i en anden kommune bor en anden pårørende med en nærmere tilknytning  

 til ansøgeren - det er usikkert, om den nære pårørende i tilflytningskommunen vil blive  

 boende i denne kommune.
Relgiøse grunde/besættelsestidens ofre 145. En ansøger har også ret til at flytte, hvis den  

 pågældende ønsker at bo i et plejehjem m.v., hvis hovedformål er at give  

 personer med samme religiøse overbevisning mulighed for at bo sammen.
Dette  

 følger af § 14, stk. 1, nr. 2 i bekendtgørelsen.
Det er en forudsætning, at hjemmet/boligen drives som et religiøst hjem,  

 hvilket kan fremgå af hjemmets vedtægter og/eller  

 driftsoverenskomsten/aftalen med kommunen.
Der henvises endvidere til pkt.  

 102 om fortrinsret for visse ansøgere i selvejende institutioner.
Efter bekendtgørelsens § 14, stk. 1, nr. 3 har en person ret til at flytte  

 til et plejehjem, der er beregnet for personer, der er omfattet af lov om  

 erstatning til besættelsestidens ofre, fx Bernadotte-plejehjem.
Hvis et  

 sådant hjem ikke udelukkende optager personer, som har tilknytning til  

 besættelsestiden, er det en forudsætning for at få flytteret, at ansøgeren  

 hører til hjemmets oprindelige primære målgruppe.
Berettiget i begge kommuner 146. Ved flytning til plejehjem eller beskyttet bolig  

 er det, jf. § 14, stk. 2 i bekendtgørelsen, en betingelse, at ansøgeren også  

 i fraflytningskommunen opfylder betingelserne for at få tilbud om en sådan  

 bolig eller en plejebolig efter ældreboliglovens § 17, stk. 5. Disse  

 plejeboliger opfylder tilnærmelsesvis samme behov som plejehjem eller  

 beskyttede boliger efter bistandsloven.
Ligebehandling med egne borgere 147. Tilflytningskommunen skal, hvis ansøgeren  

 opfylder betingelserne for flytteret, behandle ansøgeren på samme vilkår som  

 kommunens egne borgere.
Kommunen skal derfor vurdere udefra kommende personer  

 efter samme kriterier, som gælder for kommunens egne borgere ved tildeling af  

 en beskyttet bolig eller en plads i et plejehjem.
Dette betyder fx, at hvis  

 tilflytningskommunen efter sin praksis visiterer ansøgere til en venteliste,  

 gælder samme procedure for udefra kommende personer Det følger af lovens § 11, stk. 1, nr. 3, at tilflytningskommunen kan  

 kræve sine udgifter efter bistandsloven refunderet fra den tidligere  

 opholdskommune.
Der er også i ældreboligloven regler om, at  

 tilflytningskommunen kan kræve sine udgifter til boligydelse refunderet fra  

 fraflytningskommunen.
Dette gælder også, hvis en beboer er flyttet til en  

 beskyttet bolig, og senere på grund af dårligere funktionsevne må flytte på  

 plejehjem.
 Der henvises til følgende SM'er vedrørende flytteret:
 SM O-3-93, SM O-36-94, SM O-46-95 og SM O-37-96.
8.2. Ældre- og plejeboliger Kun Hovedtræk 148. Denne gennemgang af regelsættet om ældreboliger,  

 der er udarbejdet af Boligministeriet, giver et overblik over reglerne i  

 hovedtræk.
Teksten er ikke så fyldestgørende, at den kan danne grundlag for  

 administrativ sagsbehandling på området.
Der henvises til kapitel 8.2.10.,  

 hvor der er en fortegnelse over gældende regler og vejledninger på området.
8.2.1. Etablering af ældreboliger og servicearealer Bygherrer 149. Bygherre på ældreboliger - herunder amtskommunale  

 ældreboliger for personer med vidtgående fysiske eller psykiske handicap -  

 kan være kommuner, amtskommuner, almennyttige boligselskaber, selvejende  

 institutioner og pensionskasser.
Bygherre på servicearealer kan være kommuner, amtskommuner, selvejende  

 institutioner og pensionskasser.
Almennyttige boligselskaber kan ikke være  

 bygherre (ejer) af servicearealer, men kan som forretningsfører for fx en  

 kommune stå for opførelse og den bygningsmæssige drift af servicearealer.
 150. Ældreboliger kan etableres ved nybyggeri, ved  

 ombygning af beboelsesejendomme og ved ombygning af tidligere  

 erhvervsbygninger eller institutioner.
 Amtskommunale ældreboliger - det vil sige de i ældreboliglovens § 5 a  

 omhandlede boliger - kan kun etableres ved nybyggeri eller ved ombygning af  

 institutioner, der er opført efter bistandslovens § 112.
Ombygning Etableres ældreboliger ved ombygning, skal der være tale om en  

 gennemgribende ombygning.
Det er en betingelse, at de boliger, der  

 tilvejebringes, er væsentligt bedre egnede for ældre og personer med  

 handicap.
Inden ombygningen skal der foretages et førsyn.
Dette indebærer, at  

 bygningen gennemgås og beskrives.
På grundlag heraf foretager  

 kommunalbestyrelsen/amtsrådet en vurdering af, om bygningen er egnet til  

 ombygning til ældreboliger.
Adskillelse 151. Er der tale om ombygning af en del af et byggeri  

 til ældreboliger, skal ældreboligerne adskilles fra det øvrige byggeri ved  

 ejerlejlighedsopdeling eller udmatrikulering.
Det samme gælder, hvis der er  

 tale om nybyggeri, hvor ældreboligerne opføres sammen med andet byggeri, fx  

 servicearealer.
 Opføres ældreboliger som en del af en almennyttig boligafdeling, skal der  

 derimod ikke ske adskillelse af ældreboligerne og de øvrige boliger.
Servicearealer 152. Servicearealer er arealer, som anvendes til  

 funktioner, der normalt ikke foregår i en bolig, men i en institution eller i  

 en klinik.
Servicearealer er fx lokaler til genoptræning, hjemmesygepleje eller  

 hjemmehjælp, personalelokaler eller vagtcentral.
Det kan også være  

 centralkøkken, cafeteria, kiosk eller lokaler til fx fodpleje eller frisør.
 Servicearealer opføres og drives med hjemmel i bistandsloven.
 8.2.2. Krav til indretningen af ældreboliger.
 153. Ældreboliger skal være særligt egnede for ældre  

 og personer med handicap.
Adgangsforhold Boligerne skal være kørestolsegnede, og adgangsforhold og indretning skal  

 være velegnet for gangbesværede.
Samtidig stilles der krav om elevator.  

 (Kommunalbestyrelsen kan i særlige tilfælde dispensere fra kravet om elevator  

 ved ombygning).
 Køkken m.v.
Ældreboligerne skal have eget toilet og bad.
Som udgangspunkt skal der  

 være køkken i boligerne.
Køkkenet kan eventuelt etableres som kogeniche.  

 Kommunalbestyrelsen/amtsrådet kan dispensere fra kravet om køkken i boligen  

 fx i forbindelse med etablering af bofællesskaber med fælles køkkener for  

 svage og plejekrævende personer.
En del af boligernes areal kan indrettes som fælles boligareal.
Der kan  

 således etableres opholdsrum, køkken, hobbyrum eller lignende fælles for  

 flere boliger.
Tilkaldelse af hjælp Der skal fra den enkelte ældrebolig kunne tilkaldes hurtig hjælp, fx i  

 tilfælde af sygdom, uheld eller lignende, for derved at øge beboernes  

 tryghed.
Det er overladt til kommunalbestyrelsen/amtsrådet at vurdere, på hvilken  

 måde hjælp skal kunne tilkaldes.
Ved denne vurdering bør beboernes behov og  

 ønsker indgå som et væsentligt element.
8.2.3. Finansiering 154. Etablering af ældreboliger finansieres dels ved  

 et kommunalt/amtskommunalt lån på 7 pct. af den godkendte anskaffelsessum,  

 dels ved beboerindskud på 2 pct. af anskaffelsessummen og endelig ved et  

 indekslån på de resterende 91 pct.
(Amts)kommunalt lån Lånet er rentefrit.
Lånet skal senest påbegyndes afdraget efter 50 år.
Lånet kan finansieres ved likvide midler, ved optagelse af lån i  

 KommuneKredit eller i et pengeinstitut.
Kommunalbestyrelsen/amtskommunen  

 betaler renterne på et eventuelt lån.
Beboerindskud Beboerindskuddet på 2 pct. betales ved indflytningen.
Indskuddet henstår  

 til sikkerhed for boligtagerens forpligtelser over for udlejeren ved  

 fraflytning.
Indekslån Der ydes indekslån af realkreditinstitutterne til 91 pct. af boligernes  

 godkendte anskaffelsessum.
 Kommunalbestyrelsen/amtsrådet har som bygherre og skødehaver mulighed for  

 at lade 91 pct. af ældreboligernes anskaffelsessum finansiere med lån på  

 indeksvilkår fra KommuneKredit.
Ydelsesstøtte Beboernes betaling udgør pr. termin et beløb svarende til  

 1,978 pct. af den regulerede bogførte hovedstol på indekslånet.
Beløbet  

 indgår som en del af huslejen.
Resten af de løbende ydelser betales i form af  

 ydelsesstøtte fra henholdsvis kommunen/amtskommunen med 20 pct. og staten med  

 80 pct.
 Det er en betingelse for optagelse af indekslån i et realkreditinstitut,  

 at kommunen/amtskommunen yder garanti for den del af indekslånet, som har  

 sikkerhed ud over 65 pct. af boligernes anskaffelsessum.
Tilskud til servicearealer Der er ikke i bistandsloven fastsat særlige regler om etablering og  

 finansiering af servicearealer.
Udgiften hertil påhviler (amts)kommunen.
Der  

 ydes efter ældreboligloven et tilskud til finansieringen af boligerne, som  

 udgør 4.000 kr. årligt pr. boligenhed i den ældreboligbebyggelse, som  

 servicearealerne skal betjene.
Tilskuddet ydes fuldt ud i 5 år.
Herefter  

 aftrappes tilskuddet med lige store dele over 10 år.
 Er der tale om etablering af servicearealer til allerede eksisterende  

 ældreboliger - det vil sige ældreboliger, hvortil der er meddelt tilsagn -  

 ydes servicearealtilskuddet indenfor en kvote på 500 boliger årligt.
 Der kan ydes støtte til såvel nye servicearealer som til ombygning af  

 eksisterende servicearealer under forudsætning af, at servicearealerne efter  

 ombygningen bliver væsentligt bedre egnet til at betjene beboerne.
8.2.4. Rammebeløb 155. Der er for alt støttet byggeri, herunder for  

 ældreboliger, fastsat et vejledende rammebeløb.
Kommunalbestyrelsen kan  

 godkende overskridelser af rammebeløbet.
Overskridelse Hvis ældreboligernes anskaffelsessum overskrider rammebeløbet, skal  

 kommunalbestyrelsen betale hele ydelsesstøtten for den del af ældreboligernes  

 anskaffelsessum, der overskrider rammebeløbet.
Kommunalbestyrelsen skal  

 endvidere betale den forhøjelse af kommunelånet, som overskridelsen af  

 rammebeløbet medfører.
Regulering Rammebeløbet reguleres hvert kvartal af boligministeren og offentliggøres  

 i Statstidende.
Reduktion/tillæg I visse tilfælde, fx hvis der ikke indrettes køkken i boligerne, reduceres  

 det vejledende rammebeløb med 7 pct.
Der reduceres også i rammebeløbet ved  

 om-, på- eller tilbygninger til eksisterende støttet byggeri, da der i disse  

 tilfælde allerede er ydet støtte til grunden.
 I andre tilfælde, fx hvis der installeres elevator, ydes et tillæg til  

 rammebeløbet.
Udgifter til byggeriet 156. I anskaffelsessummen indgår samtlige udgifter til  

 byggeriet, herunder grundudgiften, omkostningerne og håndværkerudgifterne.
 Kommunalbestyrelsen/amtsrådet skal påse, at anskaffelsessummens  

 bestanddele står i et rimeligt forhold til hinanden, således at det sikres,  

 at byggeriets håndværksmæssige kvalitet og standard bliver tilfredsstillende.
Kommunalbestyrelsen/amtsrådet skal vurdere, om grundens pris er rimelig  

 under hensyntagen til beliggenheden, størrelsen og udnyttelsesmulighederne  

 m.v.
Som vejledende udgangspunkt bør grundens pris ikke overstige 20 pct. af  

 anskaffelsessummen.
 Kommunalbestyrelsen/amtsrådet skal vurdere, om hånd værkerudgifterne er  

 rimelige set i forhold til byggemåde, udformning, størrelse, kvalitet og  

 udstyr m.v.
Arkitektur Vedrørende den arkitektoniske udformning af boligerne og vedrørende  

 mulighederne for økologiske tiltag kan der henvises til Boligministeriets  

 arkitekturhandlingsprogram fra 1996 og ministeriets handlingsplan vedrørende  

 byøkologi, bygninger og boliger af maj 1995.
Maksimumgrænser 157. For så vidt angår byggeriets omkostninger, fx  

 byggelånsrenter, byggesagshonorarer m.v., er der fastsat maksimumgrænser.
For  

 de øvrige poster påhviler det bygherren selv at sikre sig, at udgifterne  

 bliver rimelige.
 Den af kommunalbestyrelsen/amtsrådet godkendte anskaffelsessum forud for  

 byggeriets påbegyndelse (skema B-prisen) skal som udgangspunkt overholdes.
Merudgifter Er den af kommunalbestyrelsen/amtsrådet godkendte skema B-pris mindre  

 eller lig med den af det vejledende rammebeløb betingede anskaffelsessum, kan  

 der dog i forbindelse med godkendelsen af det endelige byggeregnskab  

 godkendes visse meget begrænsede merudgifter til uforudsigelige omkostninger  

 med indtil 2 pct. af den af kommunalbestyrelsen godkendte anskaffelsessum  

 inden påbegyndelsen.
 Herudover kan der uden begrænsning godkendes udgifter som følge af  

 vinterforanstaltninger, regulering af den faste pris efter 12 måneder fra  

 tilbudsdagen, tilbudsgivers konkurs, betalingsstandsning eller lignende,  

 byggelånsrenter som følge af, at renten på byggelånet siden dets etablering i  

 gennemsnit er steget mere end 1 procentpoint, skatte- og afgiftsforhøjelser  

 eller nødvendige udgifter til attester, stempel, tinglysning m.v.
 Der henvises til kapitel 8.2.6. vedrørende støtteproceduren.
8.2.5. Udbud, ansvar, kvalitetssikring,driftsplaner, 5-årseftersyn og  

 skadedækning 158. Som hovedregel skal alle arbejder udbydes i  

 konkurrence.
Kommunalbestyrelsen/amtsrådet skal påse, at udbudsreglerne er  

 overholdt, og kan bestemme, at en bestemt udbudsform skal finde anvendelse.
AB 92 Alle aftaler om byggearbejder skal træffes på baggrund af  

 »almindelige betingelser for arbejder og leverancer« (AB 92). Der  

 kan kun blive tale om fravigelser i ganske særlige tilfælde.
Endvidere gælder  

 EUs regler om udbud af offentlige bygge- og anlægsarbejder.
For alle byggearbejder gælder, at der ved indgåelsen af entrepriseaftalen  

 skal aftales fast pris og tid.
Det vejledende rammebeløb forudsætter således,  

 at der aftales priser, som er faste i et år fra tilbudsdagen.
 Der gælder et 5-årigt ansvar for mangler ved byggeriet og et tilsvarende  

 5-årigt ansvar for leverancer til byggeriet.
Byggeskadefonden Byggeskadefonden dækker 95 pct. af efterfølgende udgifter til udbedring af  

 byggeskader, hvis bygningsejeren kan bevise, at der er tale om en  

 dækningsberettiget skade, som vedkommende ikke kan få dækket fra anden side,  

 fx af rådgivere, entreprenører m.fl.
For at begrænse fondens udgifter,  

 gennemføres der et eftersyn af byggeriet umiddelbart inden, at der er  

 forløbet 5 år, med henblik på konstatering og afhjælpning af eventuelle  

 skader, inden det ansvar, som påhviler byggeriets rådgivere, entreprenører  

 m.fl., ophører.
8.2.6. Støtteproceduren 159. Det er som tidligere nævnt kommunalbestyrelsen,  

 som vurderer behovet for ældreboliger i kommunen.
Er der tale om  

 amtskommunale ældreboliger, er det amtsrådet, som vurderer behovet.
Kommunalbestyrelsen varetager endvidere sagsbehandlingen og meddeler  

 tilsagn om støtte til ældreboliger.
Er der tale om amtskommunale  

 ældreboliger, meddeler kommunalbestyrelsen tilsagn på amtskommunens vegne.  

 Kommunalbestyrelsens medvirken er alene af teknisk/administrativ karakter.  

 Kommunalbestyrelsen kan således kun afslå at meddele tilsagn til  

 amtskommunale ældreboliger, hvis mere end 2 pct. af det samlede antal  

 støttede boliger i kommunen ikke er udlejet.
 Kommunalbestyrelsen/amtsrådet kan:
- stille krav og fastsætte vilkår for tilsagn om støtte,- - godkende  

 byggeriet og dets anskaffelsessum inden igangsætning, og - godkende byggeriets endelige anskaffelsessum på grundlag af  

 byggeregnskabet.
 Kommunalbestyrelsen/amtsrådet fører tilsyn med, at opførelse og  

 finansiering af boligerne sker efter de gældende regler.
Skemaer 160. Til brug for ansøgning om støtte har Bygge- og  

 Boligstyrelsen udarbejdet skema A, B og C af januar 1994, som anvendes i  

 forbindelse med kommunalbestyrelsens sagsbehandling.
Kommunalbestyrelsen giver på statens vegne tilsagn om den i kapitel 8.2.3.  

 omtalte ydelsesstøtte.
Kommunalbestyrelsen giver endvidere tilsagn om det i  

 kapitel 8.2.3. omtalte kommunelån, den kommunale garanti og  

 kommunalbestyrelsens andel af ydelsesstøtten.
Er der tale om amtskommunale  

 ældreboliger, afgiver kommunalbestyrelsen tilsagn på amtsrådets vegne.
 Når kommunalbestyrelsen/amtsrådet har påset, at samtlige vilkår for  

 meddelelse af støtte er overholdt, afgiver kommunalbestyrelsen et skriftligt  

 tilsagn om støtte indeholdende eventuelle vilkår (skema A).
BOSSINF 161. Alle tilsagn skal indberettes til BOSSINF (Bygge-  

 og Boligstyrelsens elektroniske indberetningssystem).
 Efter at licitation er gennemført, godkender kommunalbestyrelsen - for  

 amtskommunale ældreboliger på amtsrådets vegne - skriftligt den forventede  

 anskaffelsessum, inden byggeriet påbegyndes (skema B).
 Hvis byggeregnskabet opfylder kravene og vilkårene for offentlig støtte,  

 godkender kommunalbestyrelsen - for amtskommunale ældreboliger på amtsrådets  

 vegne - skriftligt det endelige byggeregnskab, herunder størrelsen af  

 kommunelån, ydelsesstøtte og garanti(skema C). Kommunalbestyrelsen/amtsrådet  

 kan godkende visse uforudsigelige merudgifter.
8.2.7. Personkreds og anvisningsret Ældre og handicappede 162. Ældreboliger skal udlejes til ældre og personer  

 med handicap.
Boligerne kan udlejes til personer med fysiske handicap uanset  

 den pågældendes alder, fx også til unge handicappede.
Boligerne kan udlejes  

 til personer med psykiske handicap, hvis de pågældende efter  

 kommunalbestyrelsens skøn kan klare sig i boligen med den service, som  

 kommunalbestyrelsen i medfør af bistandsloven tilbyder.
Amtskommunale ældreboliger Amtskommunale ældreboliger udlejes til personer med vidtgående fysiske  

 eller psykiske handicap.
Amtskommunale ældreboliger kan dog stilles til  

 rådighed for ældreboliglovens øvrige personkreds - ældre og personer med  

 handicap - efter aftale med kommunalbestyrelsen.
Der skal ved udlejningen  

 tages hensyn til den enkeltes sociale, fysiske, psykiske og økonomiske  

 forhold.
En ansøger vil ikke kunne afvises, fordi den pågældende ikke bor i  

 kommunen.
Bofællesskaber 163. Er der tale om bofællesskaber, etableret som  

 ældreboliger, er det hensigtsmæssigt, at beboerne i bofællesskabet inddrages  

 i forbindelse med udlejningen.
Flytning 164. Personer, som ønsker at flytte til en anden  

 kommune, har - når ganske særlige forhold taler for det - ret til at få  

 anvist en ældreegnet bolig på lige fod med tilflytningskommunens egne  

 borgere.
Kommunalbestyrelsen - ved amtskommunale ældreboliger amtsrådet - har  

 anvisningsretten til ældreboliger.
Det betyder, at  

 kommunalbestyrelsen/amtsrådet på baggrund af en individuel vurdering  

 bestemmer, hvem boligerne skal udlejes til.
Klageadgang 165. Kommunalbestyrelsens/amtsrådets afgørelser  

 vedrørende anvisning af ældreboliger og vedrørende anvisning af ældreegnede  

 boliger til personer, som ønsker at flytte til en anden kommune, kan påklages  

 til det sociale ankenævn, som kommunen hører under.
Anvisningsret 166. Kommunalbestyrelsen/amtsrådet meddeler  

 ejendommens ejer, hvem der skal udlejes til.
Ejeren har pligt til at følge  

 kommunalbestyrelsens/amtsrådets anvisninger i forbindelse med udlejningen.
Kommunalbestyrelsen/amtsrådet overtager ikke administrationen af  

 boligerne.
Ejendommens ejer udarbejder lejekontrakt og er forpligtet til at  

 sørge for, at lejemålet opfylder de kontraktmæssige forpligtelser.
Kommunalbestyrelsens/amtsrådets anvisningsret medfører derimod, at  

 kommunalbestyrelsen/amtsrådet skal dække lejetab i forbindelse med uudlejede  

 ældreboliger.
Kommunalbestyrelsen/amtsrådet garanterer endvidere for  

 boligtagerens forpligtelser overfor ejeren til at istandsætte boligen ved  

 flytning.
Opsigelse 167. I forbindelse med opsigelse gælder lejelovens  

 almindelige regler.
Der vil således normalt være et opsigelsesvarsel på 3  

 måneder.
Opsigelsesperioden er dog begrænset til 1 måned, hvor der er tale om  

 en ældrebolig med tilknyttet serviceareal, og lejeren dør uden at efterlade  

 sig medlemmer af husstanden, som har ret til at fortsætte lejemålet.
Kommunalbestyrelsen/amtsrådet kan overlade anvisningsretten til  

 ejendommens ejer.
Kommunalbestyrelsen/amtsrådet kan i denne forbindelse  

 fastsætte nærmere retningslinier for ejerens udlejning af boligerne.
 Er anvisningsretten overladt til ejendommens ejer, er  

 kommunalbestyrelsen/amtsrådet ikke forpligtet til at dække lejetab og stille  

 garanti for boligtagerens forpligtelser overfor ejeren til at istandsætte  

 boligen ved flytning.
 8.2.8. Drift af ældreboliger m.v.
 168. De beføjelser og pligter, som kommunalbestyrelsen  

 har i forbindelse med drift af ældreboliger, er for amtskommunale  

 ældreboliger tillagt amtsrådet.
 Boligtagere i ældreboliger har en lejers retsstilling efter lejeloven,  

 medmindre andet følger af ældreboligloven samt boligbyggeriloven, hvis der er  

 tale om ældreboliger tilhørende et almennyttigt boligselskab.
 Bygge- og Boligstyrelsen har udarbejdet standardlejekontrakter, som bør  

 anvendes i forbindelse med udlejningen af ældreboliger.
 Boligtagerne skal som nævnt ovenfor betale et beboerindskud på 2 pct. af  

 boligernes anskaffelsessum.
Aflastningsboliger Kommunalbestyrelsen/amtsrådet kan leje ældreboliger af ejerne og stille  

 dem til rådighed for personer, som har brug for en midlertidig  

 aflastningsbolig.
Kommunalbestyrelsen/amtsrådet betaler lejen fra det  

 tidspunkt, hvor boligerne står til kommunalbestyrelsens/amtsrådets rådighed.
Balanceleje 169. Lejen i ældreboliger fastsættes som balanceleje.  

 Lejen skal dække de til enhver tid værende udgifter til bebyggelsens drift,  

 herunder renholdelse, forsikringer, administration og rimelige henlæggelser  

 til vedligeholdelse m.v.
 Der er ikke tale om afkast til ejeren i forbindelse med udlejningen.
Driftsunderskud skal normalt afvikles på højst 3 år.
Er der tale om  

 udlejningsvanskeligheder, kan underskud dog afvikles over 5 - 10 år.
 Der må hverken budgetteres med overskud eller underskud.
Lejen fordeles på de enkelte ældreboliger efter deres indbyrdes værdi.  

 Udgangspunktet for fordelingen er boligernes bruttoetageareal, hvori indgår  

 det fælles boligareal.
Dog må der regnes med en noget lavere driftsudgift pr.  

 m2 for større boliger end for mindre.
 Ved ældreboligernes ibrugtagelse skal lejen godkendes af  

 kommunalbestyrelsen/amtsrådet på baggrund af et driftsbudget fra udlejeren.
Der skal foretages en årlig lejeregulering.
Kommunalbestyrelsen/amtsrådet  

 bestemmer tidspunktet.
 Lejeforhøjelser skal varsles skriftligt med 3 måneders varsel.
 I det driftsbudget, som danner baggrund for lejereguleringen, skal lejen  

 være fastsat, således at den dækker alle bebyggelsens udgifter, herunder  

 henlæggelser til vedligeholdelse.
 Kommunalbestyrelsen/amtsrådet skal på baggrund af budgettet vurdere, om  

 der er behov for at korrigere den årlige lejeregulering, som udlejeren har  

 beregnet.
Lejeforhøjelser 170. Lejeforhøjelser efter, at byggeriet er taget i  

 brug, skal ikke godkendes af kommunalbestyrelsen/amtsrådet, medmindre der er  

 tale om forhøjelser på grund af forbedringer af bebyggelsen.
 Lejeforhøjelser for forbedringer fordeles på samme måde som de årlige  

 lejereguleringer, det vil sige efter deres indbyrdes værdi, jf. ovenfor.
 Ansøgning om lejeforhøjelser for forbedringer skal indsendes til  

 kommunalbestyrelsen/amtsrådet, inden arbejderne igangsættes.
 I forbindelse med om- og tilbygningsarbejder skal  

 kommunalbestyrelsen/amtsrådet godkende, at arbejderne udføres, at ejendommen  

 pantsættes, at kommunale/amtskommunale lån rykker for låneoptagelsen, og at  

 lejen forhøjes som følge af låneoptagelsen.
Kommunalbestyrelsen/amtsrådet kan afslå at godkende forbedringsarbejder,  

 hvor der ikke er et rimeligt forhold mellem forbedringernes omfang m.v. og  

 omkostningerne.
Arbejder, som medfører lejeforhøjelser, og som kan føre til  

 udlejningsvanskeligheder, bør også afslås.
Tilsyn 171. Kommunalbestyrelsen fører tilsyn med  

 ældreboliger.
Amtsrådet fører dog tilsyn med amtskommunale ældreboliger Kommunalbestyrelsen/amtsrådet skal påse, at boligerne drives i  

 overensstemmelse med gældende regler, herunder at ældreboligerne udgør en  

 selvstændig økonomisk enhed.
 Kommunalbestyrelsen/amtsrådet påser, at ejendommene holdes forsvarligt  

 vedlige, og at anvisningen af boligerne sker efter retningslinier, der tager  

 hensyn til den berettigede personkreds.
 Kommunalbestyrelsen/amtsrådet godkender endeligt vedtægter og  

 vedtægtsændringer for ældreboliger, der tilhører selvejende institutioner  

 eller pensionskasser.
 For ældreboliger, der tilhører et almennyttigt boligselskab, revideres  

 regnskabet efter de regler, der gælder for almennyttige boligselskaber.
 Ejes ældreboligerne af en selvejende institution eller en pensionskasse,  

 bestemmer kommunalbestyrelsen/amtsrådet, om revisionen skal foretages af en  

 statsautoriseret revisor eller en registreret revisor.
 For kommunalt/amtskommunalt ejede ældreboliger gælder reglerne om revision  

 af kommunal/amtskommunal virksomhed i lov om kommunernes styrelse.
 I regnskabet skal ejeren af ældreboligerne redegøre for den økonomiske  

 udvikling i ældreboligbebyggelsen, og eventuelle bemærkninger fra  

 bebyggelsens revisor skal kommenteres.
 Kommunalbestyrelsen/amtsrådet påser, at årsregnskabet indsendes til  

 kommunalbestyrelsen, og skal foretage en kritisk gennemgang heraf.
 Kommunalbestyrelsen/amtsrådet tager stilling til, om bebyggelsens økonomi  

 og drift er forsvarlig og i overensstemmelse med reglerne.
 Kommunalbestyrelsen/amtsrådet skal særligt være opmærksom på, om der er  

 balance mellem indtægter og udgifter.
Pålæg Finder kommunalbestyrelsen/amtsrådet på baggrund af regnskabet grundlag  

 for kritik, kan kommunalbestyrelsen/amtsrådet pålægge ejeren af boligerne at  

 foretage de foranstaltninger, som kommunalbestyrelsen/amtsrådet finder  

 nødvendige, herunder forhøjelse eller nedsættelse af lejen.
 Revisorbistand m.v.
 Kommunalbestyrelsen/amtsrådet kan anmode en revisor om at gennemgå  

 regnskaberne på kommunalbestyrelsens/amtsrådets vegne.  

 Kommunalbestyrelsen/amtsrådet kan udpege en forretningsfører til midlertidigt  

 at overtage administrationen af ældreboliger for at sikre en forsvarlig drift  

 og administration. Ældreboligbebyggelsen afholder de udgifter, der er  

 forbundet med kommunalbestyrelsens/amtsrådets udpegning af ekstern revisor  

 eller forretningsfører.
Til andre formål 172. Ældreboliger kan ikke uden  

 kommunalbestyrelsens/amtsrådets samtykke anvendes til andre formål.
Ældreboliger kan ikke overdrages til andre end dem, der efter reglerne kan  

 opføre og drive boligerne.
Kommunalbestyrelsen/amtsrådet kan ikke dispensere  

 fra denne regel.
 Inden der sker overdragelse af ældreboliger til andre end  

 kommunalbestyrelsen/amtsrådet, skal kommunalbestyrelsen/amtsrådet tilbydes at  

 overtage boligerne.
 Endelig er Hypotekbanken bemyndiget til at træffe en række afgørelser  

 bl.a. vedrørende vedståelse af garantier, afståelse af dele af ejendomme,  

 ekspropriation og påtegninger om rykning på pantebreve.
 I forbindelse med forsøg, fx med alternative boformer, byggemetoder og  

 planlægning af ældreboligservice, kan Bygge- og Boligstyrelsen tillade, at  

 ældreboliglovens bestemmelser fraviges.
8.2.9. Lov om almene boliger 173. Folketinget vedtog i foråret 1996 lov om almene  

 boliger m.v. (lov nr. 374 af 22. maj 1996).
En støttet lejeboligtype Hovedformålet med loven er etablering af en støttet lejeboligtype for det  

 fremtidige støttede nybyggeri - almene boliger - med henblik på øget  

 fleksibilitet ved udlejning og anvisning af boligerne.
Loven indebærer som hovedregel, at støttet nybyggeri, herunder  

 ældreboliger, efter 1.1.1997 opføres som almene boliger af en almen  

 boligorganisation.
Kommunalbestyrelsen og selvejende institutioner vil dog  

 fortsat få mulighed for at opføre og drive ældreboliger, ligesom amtsrådet  

 fortsat vil få mulighed for at etablere og drive ældreboliger til personer  

 med fysiske eller psykiske handicap.
 Efter loven omdannes eksisterende almennyttige, kommunale og amtskommunale  

 ældreboliger automatisk til almene ældreboliger.
De eksisterende selvejende institutioner får mulighed for frivillig  

 omdannelse til almene boligorganisationer.
Boliger, som ikke omdannes til  

 almene boliger, vil fortsætte efter det eksisterende regelsæt.
Der ændres  

 ikke i den oprindelige finansiering og beboerbetaling for byggeri, der  

 omdannes til almene boliger.
 De kommende almene boliger vil på grund af de vidt forskellige krav til  

 størrelse, indretning m.v., som de enkelte grupper af beboere stiller, dog  

 ikke kunne udformes så fleksibelt, at de vil kunne benyttes af alle  

 boligtagere.
Almene ældreboliger 174. Loven giver derfor kommunalbestyrelsen mulighed  

 for at stille krav om, at en vis andel af boligerne opføres som fx  

 ældreboliger.
Disse boliger skal efter forslaget afmærkes som almene  

 ældreboliger.
Almene ældreboliger skal som minimum opfylde tidssvarende og  

 hensigtsmæssige indretnings- og funktionskrav for ældre og personer med  

 handicap.
Loven giver mulighed for en mere fleksibel udnyttelse af det støttede  

 byggeri.
Der sker en ensartet finansiering for alle almene boligtyper  

 svarende til den nuværende finansiering af almennyttige boliger og  

 ældreboliger.
Samtidig skal der ikke ske indfrielse af de eksisterende lån i  

 forbindelse med udlejning af støttede boliger til en anden personkreds.  

 Samlet indebærer loven, at de enkelte almene boligtyper kan udlejes til  

 forskellige personkredse i skiftende perioder afhængigt af det aktuelle behov  

 for de enkelte boligtyper.
Der vil dog ikke være mulighed for at udleje almene ældreboliger, som er  

 etableret af en selvejende institution, til andre end den berettigede  

 personkreds.
Er der tale om permanente udlejningsproblemer forudsættes det,  

 at den selvejende institution omdannes til en almen boligorganisation med  

 henblik på udlejning til andre.
 Bortset fra de selvejende almene ældreboliger vil  

 kommunalbestyrelsen/amtsrådet få mulighed for at beslutte, at boliger, der  

 aktuelt er svigtende efterspørgsel efter, midlertidigt kan udlejes til en  

 anden personkreds.
 Kommunalbestyrelsen vil endvidere få mulighed for at beslutte, at fx  

 almene ungdomsboliger fremover skal mærkes om til almene ældreboliger,  

 således at boligerne fremover skal udlejes til denne personkreds.  

 Anvisningsretten til almene ældreboliger videreføres uændret.
 8.2.10. Regler om ældreboliger m.v.
 175. Vedrørende yderligere information henvises til  

 følgende love, bekendtgørelser cirkulæreskrivelser og vejledninger:
 Lov om boliger for ældre og personer med handicap (ældreboligloven), jf.  

 Boligministeriets lovbekendtgørelse nr. 316 af 24.4.1996.
 Bekendtgørelse nr. 276 af 5.5.1988 om bortfald af offentlig støtte til  

 visse af de almennyttige boligselskabers ejendomme.
 Bekendtgørelse nr. 694 af 18.11.1988 om revision af regnskaber for  

 ældreboliger, der tilhører en selvejende institution eller en pensionskasse.  

 (Revisionsbekendtgørelsen).
 Bekendtgørelse nr. 190 af 20.3.1990 om administration af ældreboliger.  

 Kapitel 2 dog ophævet. (Administrationsbekendtgørelsen).
 Bekendtgørelse nr. 617 af 8.7.1992 om beregning af boligens  

 bruttoetageareal.
 Bygge- og Boligstyrelsens bekendtgørelse nr. 985 af 14.12.1993 om støttet  

 byggeri (støttebekendtgørelsen), som ændret ved bekendtgørelse nr. 47 af  

 21.1.1994, bekendtgørelse nr. 140 af 25.2.1994 samt bekendtgørelse nr. 918 af  

 10.11.1994.
 Cirkulæreskrivelse af 23.3.1994 om ophævelse af Boligstyrelsens cirkulære  

 af 18.5.1989 om pris og tid, udbud, ansvarsforhold, kvalitetssikring og brug  

 af beton ved etablering af ældreboliger.
 Cirkulæreskrivelse af 9.1.1995 om kommunalbestyrelsens ansvar og  

 forpligtelser ved brugen af BOSSINF.
 Vejledning om indretning af ældreboliger (november 1987).  

 (Indretningsvejledningen). Ny på vej.
 Vejledning af 25.11.1988 om administration af ældreboliger. (Dog erstattes  

 afsnit 4-7 af vejledning om offentligt støttet byggeri, januar 1994).  

 (Administrationsvejledningen).
 Vejledning af 14.8.1990 om ændring i boligbyggeriloven og ældreboligloven  

 pr. 1.1.1990.
 Vejledningsskrivelse af 12.10.1990 om arbejdsmiljøkrav og ældreboliger.
 Vejledning om offentligt støttet byggeri (januar 1994).
 Plejevederlag m.v.
 9.1. Bistandslovens kapitel 12 a.
Generelt 176. Efter kapitel 12 a i bistandsloven kan der ydes  

 hjælp i forbindelse med pasning af døende.
Hjælpen omfatter:
 Det er en generel betingelse for at yde hjælp i forbindelse med pasning af  

 døende efter kapitel 12 a, at en læge skal have fastslået, at de medicinske  

 behandlingsmuligheder er udtømte eller udsigtsløse, og at prognosen er kort  

 levetid.
177. Reglerne i kapitel 12 a omfatter alene hjælp i  

 tilslutning til pleje af døende.
Det karakteristiske ved pleje af døende er,  

 at vægten flyttes fra behandling med helbredende sigte til omsorg og  

 lindring.
Indsatsen koncentreres således om at forbedre livskvaliteten i et  

 kortere tidsrum - oftest 2 til 6 måneder - men der er ikke fastsat nogen  

 bestemt tidsgrænse for, hvor længe der kan ydes hjælp efter kapitel 12 a.  

 Hjælp kan ydes, så længe lovens betingelser er opfyldt, herunder betingelsen  

 om at der fortsat skal være et plejebehov.
Ordningen er ikke forbeholdt bestemte sygdomskategorier.
Blandt de oftest  

 forekommende sygdomme vil være kræftlidelser, men der kan også være tale om  

 fx AIDS, langt fremskredne lunge/hjerte-nyresygdomme og andre lidelser.
Publikationer 178. Sundhedsstyrelsen har i publikationen Omsorg for  

 alvorligt syge og døende (1996) beskrevet erfaringer med pleje af døende i  

 hjemmet og i hospice.
Publikationen indeholder desuden referencer til andre  

 publikationer om lignende emner.
9.2. Etablering af en plejeordning ------------ § 57 a.  Personer, som passer en nærtstående, der  

 ønsker at dø i eget hjem, er efter ansøgning berettiget til at få godtgørelse  

 for tabt arbejdsindtægt (plejevederlag). Det er en betingelse for at yde  

 plejevederlag, at hospitalsbehandling efter en lægelig vurdering må anses for  

 udsigtsløs, og at den syges tilstand ikke i øvrigt nødvendiggør indlæggelse  

 eller forbliven på sygehus eller anden institution.
Det er endvidere en  

 betingelse, at den syge er indforstået med etableringen af plejeforholdet.
------------- Almindelige betingelser.
179. Det er en betingelse for at etablere en  

 plejeordning i eget hjem, at den døende er plejekrævende, og at prognosen  

 efter en lægelig vurdering er kort levetid.
Lægen skal desuden vurdere, at  

 den plejekrævendes tilstand ikke nødvendiggør indlæggelse eller forbliven på  

 sygehus eller anden institution.
Det skal altså være muligt og  

 hensigtsmæssigt at pleje den døende i hjemmet.
En plejeordning vil i de fleste tilfælde blive etableret i umiddelbar  

 forlængelse af et sygehusophold.
Det er dog ikke en forudsætning for at  

 etablere en plejeordning, at den døende udskrives direkte fra sygehus til  

 eget hjem.
Frivillig aftale 180. Den døende og den, der påtager sig plejeopgaven,  

 skal være enige om, at der etableres en plejeordning i eget hjem.
Det er en  

 grundlæggende forudsætning for etablering af et plejeforhold, at det er  

 baseret på frivillighed.
Reglerne om plejevederlag må således ikke bruges som  

 pression over for nærtstående, som ikke mener, at de er i stand til at påtage  

 sig plejeopgaven eller over for den døende, som ikke selv ønsker at blive  

 plejet af nærtstående.
Information 181. Pleje af døende i hjemmet er en fysisk og psykisk  

 belastende opgave.
Det er derfor vigtigt, at den døende og den, der ønsker at  

 påtage sig plejeopgaven, informeres om sygdommen, dens forventede forløb og  

 de hjælpemuligheder, der kan tilbydes under et plejeforløb i hjemmet.
Hjælpetilbud Kommunens almindelige tilbud om hjælp til syge skal også gives til døende,  

 der plejes i hjemmet af en nærtstående.
Kommunen skal således oplyse om  

 mulighederne for at få fx hjemmehjælp, hjemmesygepleje, døgnpleje,  

 hjælpemidler, boligændringer, smertebehandling og aflastningsophold.
Selv om  

 en nærtstående påtager sig plejeopgaven, vil der ofte være behov for ekstra  

 hjælp fra kommunens hjemmepleje m.v.
Samarbejde Der bør lige fra plejeforholdets etablering være et nært samarbejde mellem  

 den praktiserende læge, plejeren/den døende og kommunens hjemmepleje.
Det vil  

 være en fordel at udpege en kontaktperson, som kan koordinere indsatsen.
Det  

 vil normalt også være en forudsætning for at kunne passe en døende i hjemmet,  

 at der er mulighed for at få bistand fra læge og hjemmepleje uden for de  

 normale træffetider.
Kommunen bør desuden informere plejeren om mulighederne for at få  

 plejevederlag og om, hvor stort et beløb der i givet fald kan udbetales.
Det  

 er dog ikke en betingelse for at etablere en plejeordning, at plejeren  

 modtager godtgørelse for tabt arbejdsfortjeneste(plejevederlag).
Ansøgning om plejevederlag skal indgives til den døendes aktuelle  

 opholdskommune.
Om opholdskommune se kapitel 9.9.
 Tjenestefrihed m.v.
182. Bistandsloven indeholder ikke regler om ret til  

 frihed fra arbejde med det formål at pleje en døende.
Lønmodtagere kan have  

 adgang til tjenestefrihed og nedsat arbejdstid efter de bestemmelser, der er  

 fastsat i tjenestemandsloven, overenskomster, husaftaler m.v.
Retten til  

 tjenestefrihed og nedsat arbejdstid er i alle tilfælde betinget af, at der  

 indgås en aftale mellem arbejdsgiveren og arbejdstageren.
Finansministeriet har i cirkulære af 16. november 1995 henstillet til  

 samtlige ministerier m.v., at der ydes tjenestefrihed uden løn eller nedsat  

 arbejdstid til ansatte i staten og Folkekirken, der ønsker at passe en  

 nærtstående, som vælger at dø i eget hjem.
Da ordningen blev indført, var det  

 forudsat, at alle offentlige arbejdsgivere efterlever lovens intentioner og  

 bevilger tjenestefrihed til pasning af døende.
9.3. Plejevederlag - godtgørelse for tabt arbejdsindtægt 183. Plejevederlag kan udbetales til nærtstående, der  

 mister en arbejdsindtægt som følge af, at de påtager sig plejeopgaven.
Nærtstående Som nærtstående anses fx ægtefælle, samlever, børn, forældre og andre, der  

 er så nært knyttet til den døende, at det vil være nærliggende, at denne  

 person yder plejen.
Der kan således ikke stilles krav om et egentligt  

 slægtskabsforhold.
Det er heller ikke en betingelse, at der har været fælles  

 bopæl forud for plejeforholdets etablering.
Indtægtstab 184. Der kan kun udbetales plejevederlag som  

 godtgørelse for tabt arbejdsindtægt, eller hvad der kan sidestilles hermed.  

 Plejevederlag kan fx ikke udbetales til en hjemmearbejdende ægtefælle.  

 Pensionister, efterlønsmodtagere og kontanthjælpsmodtagere opfylder heller  

 ikke kravet om tab af arbejdsindtægt, da pension, efterløn og kontanthjælp  

 ikke bortfalder, fordi de passer en døende.
En kontanthjælpsmodtager kan  

 opfylde sin forpligtelse efter bistandslovens § 40 til at udnytte sine  

 arbejdsmuligheder ved at passe en døende i hjemmet.
 Uddannelsessøgende, som modtager uddannelsesstøtte efter lov om Statens  

 Uddannelsesstøtte (SU), kan ikke få plejevederlag som godtgørelse for tab af  

 SU under en plejeorlov, fordi SU ikke kan sidestilles med arbejdsindtægt.
 Der kan dog udbetales plejevederlag til fx en pensionist eller en modtager  

 af SU, som samtidig har haft arbejde, og som mister arbejdsindtægten som  

 følge af plejeopgaven.
Pleje i hjemmet 185. Plejevederlaget kan udbetales, uanset om plejen  

 foregår i den døendes hjem, eller om den døende tager ophold hos plejeren.  

 Det er imidlertid en forudsætning for udbetaling af plejevederlag, at den  

 døende vælger at blive plejet af en nærtstående i hjemmet.Plejevederlag kan  

 derfor ikke udbetales til en nærtstående, som ønsker at passe en døende, der  

 bor i plejehjem eller anden institution.
Andre muligheder Hvis den nærtstående ikke tidligere har haft arbejdsindtægt og derfor ikke  

 kan dokumentere et indtægtstab, kan kommunen eventuelt yde hjælp efter andre  

 bestemmelser.
Kommunen kan fx ansætte en nærtstående i hjemmeplejen til at  

 passe den døende eller yde tilskud efter § 56 til hjælp, som familien selv  

 antager.
 9.4. Beregning af plejevederlag, beskatning m.v.
---------- § 57 b.  Plejevederlag efter § 57 a til personer med  

 lønindtægt, eller hvad dermed kan sidestilles, beregnes på grundlag af  

 plejerens gennemsnitlige indtægt i de seneste 12 måneder før påbegyndelse af  

 plejeforholdet.
Plejevederlaget kan dog højst udgøre et beløb svarende til  

 højeste hjemmehjælperløn med stedtillæg.
Herudover ydes et tillæg på 12,5  

 pct. af det beløb, der beregnes efter 1. og 2. pkt.
Tillægget udbetales ved  

 plejeforholdets ophør.
Stk. 2.  Der kan også ydes supplerende plejevederlag til  

 personer, som i stedet vælger at nedsætte deres arbejdstid.
Plejevederlag  

 ydes i disse tilfælde forholdsmæssigt svarende til den nedsatte arbejdstid.  

 Hvis flere personer udfører plejen, kan det samlede plejevederlag normalt  

 ikke overstige det i stk. 1 nævnte beløb.
 Stk. 3.  Plejevederlag til personer med indtægt ved  

 selvstændig virksomhed udgør pr. uge altid mindst 2/3 af det højeste beløb,  

 der kan udbetales i medfør af lov om dagpenge ved sygdom eller fødsel.  

 Såfremt pågældende kan dokumentere, at indtægten berettiger til et højere  

 plejevederlag end nævnt i 1. pkt., beregnes plejevederlaget på grundlag af  

 denne indtægt, dog højst med et beløb svarende til højeste hjemmehjælperløn  

 med stedtillæg.
 Stk. 4.  I ganske særlige tilfælde kan  

 kommunalbestyrelsen beslutte at yde plejevederlag med et højere beløb end  

 anført i stk. 1, 2. pkt.
------------- Arbejdsindtægt 186. Plejevederlag kan, som nævnt, kun udbetales til  

 nærtstående, der mister en arbejdsindtægt som følge af, at de påtager sig  

 plejeopgaven.
Plejevederlag beregnes på grundlag af plejerens dokumenterede  

 gennemsnitlige arbejdsindtægt i de seneste 12 måneder inden plejeforholdets  

 begyndelse.
Det er altid gennemsnittet af den faktiske indtægt, der lægges  

 til grund, uanset om ansøgeren har arbejdet på fuld tid eller nedsat tid i  

 perioden.
Ved arbejdsindtægt forstås såvel lønindtægt som indtægt ved selvstændig  

 virksomhed, eller hvad der kan sidestilles hermed.
Indtægter, der træder i  

 stedet for arbejdsindtægter, indgår således også i beregningen af  

 plejevederlaget.
Der kan fx være tale om arbejdsløshedsdagpenge eller  

 sygedagpenge.
 Der stilles ikke krav om, at indtægterne skal være tjent her i landet.  

 Hvis en ansøger har haft arbejdsindtægter i udlandet i de seneste 12 måneder,  

 indgår disse indtægter således også i beregningsgrundlaget.
Uddannelsesstøtte efter lov om Statens Uddannelsesstøtte (SU) indgår ikke  

 i opgørelsen af indtægter til brug for beregning af plejevederlag, da denne  

 indtægt ikke anses som erstatning for tabt arbejdsindtægt.
Hvis en modtager  

 af SU samtidig har haft arbejdsindtægter, indgår arbejdsindtægterne i  

 beregningsgrundlaget.
 Efter § 57 a kan plejeren kun få godtgørelse for tabt arbejdsindtægt.  

 Plejeren kan fx ikke få dækket udgifter til kørsel efter reglerne om  

 plejevederlag.
Maksimumbeløb 187. Plejevederlaget kan højst udgøre et beløb, der  

 svarer til højeste hjemmehjælperløn inklusive stedtillæg for det pågældende  

 område.
Plejevederlaget udbetales uden hensyn til plejerens eller den døendes  

 økonomiske forhold.
Der udbetales et tillæg til plejevederlaget på 12,5 pct. af  

 plejevederlaget.
Tillægget svarer til det beløb, som den pågældende ville  

 have fået som feriepenge, hvis der havde været tale om et ansættelsesforhold.  

 Tillægget er ikke feriepenge i ferielovens forstand.
Reglerne i ferieloven  

 finder derfor ikke anvendelse, og tillægget udbetales til den pågældende til  

 fri rådighed ved plejeforholdets ophør.
Flere plejere 188. Hvis flere deles om plejeopgaven, kan det samlede  

 plejevederlag normalt ikke overstige højeste hjemmehjælperløn med stedtillæg.
Deltidspleje Hvis en nærtstående nedsætter sin arbejdstid for at udføre plejeopgaven,  

 kan der ydes kompensation i forhold til den nedsatte arbejdstid (supplerende  

 plejevederlag).
Undtagelsesbevis højere beløb 189. Kommunen kan i ganske særlige tilfælde udbetale  

 et plejevederlag med et højere beløb end højeste hjemmehjælperløn med  

 stedtillæg.
Kommunalbestyrelsen afgør efter en konkret vurdering, om der  

 foreligger særlige forhold.
Som eksempler kan nævnes store forsørgerbyrder  

 eller andre høje, faste og rimelige udgifter, som ellers kunne hindre  

 ansøgeren i at pleje den døende.
 Skat m.v.
190. Plejevederlaget udbetales af den døendes aktuelle  

 opholdskommune, men der er ikke tale om et ansættelsesforhold med kommunen  

 som arbejdsgiver.
Kommunen indeholder derfor ikke A-skat,  

 arbejdsmarkedsbidrag eller ATP af plejevederlaget.
Plejevederlaget er  

 imidlertid skattepligtigt og skal derfor selvangives.
Der skal også betales  

 arbejdsmarkedsbidrag af plejevederlag.
Selvstændige 191. Der er fastsat særlige regler om beregning af  

 plejevederlag til personer med indtægt ved selvstændig virksomhed.
For  

 selvstændige er der fastsat både et minimum og et maksimum for  

 plejevederlagets størrelse.
Minimumbeløb Plejevederlag til en selvstændig skal pr. uge udgøre mindst 2/3 af det  

 højeste dagpengebeløb, der kan udbetales pr. uge efter lov om dagpenge ved  

 sygdom eller fødsel.
Hvis ansøgeren kun har beskedne indtægter, er det derfor  

 ikke nødvendigt at foretage en nøjagtig opgørelse af indtægten.
Det er en forudsætning for at udbetale plejevederlag til en selvstændig,  

 at det kan godtgøres, at den pågældende har udøvet selvstændig virksomhed, og  

 at indtægten skyldes den pågældendes egen arbejdsindsats.
Dokumentation kan  

 fx være det regnskab, der føres i forbindelse med den selvstændige  

 virksomhed.
 Hvis ansøgeren kan dokumentere, at indtægten er højere end minimumbeløbet,  

 beregnes plejevederlaget på grundlag af denne indtægt.
Indtægtsgrundlag 192. Indtægtsgrundlaget opgøres efter de regler, der  

 er fastsat om opgørelse af selvstændiges indtægt til brug for beregning af  

 dagpenge i lov om dagpenge ved sygdom eller fødsel.
Der henvises til  

 Socialministeriets bekendtgørelse nr. 701 af 22. juli 1994 om dagpenge ved  

 sygdom eller fødsel.
Maksimumbeløb Selvstændige kan - ligesom lønmodtagere - højst få udbetalt plejevederlag  

 med et beløb, der svarer til højeste hjemmehjælperløn med stedtillæg.  

 Kommunalbestyrelsen kan undtagelsesvis udbetale et højere plejevederlag til  

 selvstændige efter de samme retningslinier, som gælder for lønmodtagere.
9.5. Ophør af plejeforhold og plejevederlag ----------- § 57 c.  Retten til plejevederlag ophører ved  

 plejeforholdets afslutning.
Ved den plejekrævendes død bevares retten til  

 plejevederlag i indtil 14 dage efter dødsfaldet.
Den plejekrævendes  

 indlæggelse af kortere varighed på sygehus eller anden institution medfører  

 ikke i sig selv bortfald af plejevederlaget.
 Stk. 2.  Kommunalbestyrelsen kan undtagelsesvis træffe  

 beslutning om ophør af retten til plejevederlag, hvis pleje i hjemmet ikke  

 fortsat kan anses for hensigtsmæssig.
---------- Ophør ved dødsfald 193. Når plejeforholdet ophører ved den plejekrævendes  

 død, har plejeren ret til at få udbetalt plejevederlag i indtil 14 dage efter  

 dødsfaldet.
Baggrunden for denne bestemmelse er, at det ikke kan forventes, at  

 plejeren begynder at arbejde umiddelbart efter dødsfaldet.
Hvis plejeren  

 begynder at arbejde før udløbet af 14 dages-perioden, ophører plejevederlaget  

 fra dette tidspunkt, da der ikke længere er noget indtægtstab.
Ophør af andre grunde 194. Hvis plejeforholdet ophører af andre grunde end  

 den plejekrævendes død, ophører plejevederlaget, når plejeforholdet  

 afsluttes.
Plejeren og den plejekrævende kan til hver en tid og uden varsel bringe  

 plejeforholdet til ophør.
Kommunalbestyrelsen kan desuden undtagelsesvis  

 beslutte, at plejevederlaget skal ophøre, hvis det viser sig, at pleje i  

 hjemmet ikke mere kan anses for hensigtsmæssig.
Midlertidig indlæggelse Selv om plejen foregår i hjemmet, kan der blive behov for, at den døende  

 indlægges midlertidigt, fx som led i aflastning.
Kortvarige ophold i sygehus,  

 plejehjem eller anden institution medfører ikke i sig selv, at  

 plejevederlaget bortfalder.
 9.6. Delpension, arbejdsløsheds- og sygedagpenge efter en plejeorlov.
195. Der er fastsat særlige regler om, hvordan  

 perioder med plejeorlov indgår ved vurderingen af, om betingelserne er  

 opfyldt for at få arbejdsløshedsdagpenge, sygedagpenge og delpension.
Der  

 henvises til følgende bekendtgørelser:
Direktoratet for Arbejdsløshedsforsikringens bekendtgørelse nr. 1153 af  

 20. december 1995 om rådighed og selvforskyldt ledighed, §§ 23, nr. 10, og  

 39, stk. 1, nr. 3, Direktoratet for Arbejdsløshedsforsikringens bekendtgørelse nr. 1170 af  

 21. december 1995 om beskæftigelseskrav, dagpengeperiode og aktivperiode, §  

 10, nr. 3, Socialministeriets bekendtgørelse nr. 701 af 22. juli 1994 om dagpenge ved  

 sygdom eller fødsel, §§ 11, 35 og 39, stk. 1, Socialministeriets bekendtgørelse nr. 885 af 24. oktober 1994 om  

 delpension, §§ 3, 7, 8, 9 og 14.
9.7. Hjælp til medicin, sygeplejeartiklerog hjemmehjælp ----------- § 57 d.  Såfremt den plejekrævende har udgifter, som  

 ikke dækkes efter anden lovgivning, til lægeordineret medicin,  

 sygeplejeartikler og lignende, kan der ydes hjælp hertil uden hensyn til  

 pågældendes eller familiens økonomiske forhold.
Stk. 2.  Hjælpen efter stk. 1 kan ydes, når § 57 e.  For hjemmehjælp efter reglerne i kapitel 12,  

 der ydes i tilslutning til pleje af en døende, kræves der ikke betaling,  

 uanset om den praktiske bistand er varig eller midlertidig.
----------- Formål 196. Da ordningen blev indført, var det forudsat, at  

 døende personer, som ønsker at blive plejet i hjemmet, ikke skal påføres  

 udgifter, som de ikke ville have haft, hvis plejen var foregået på sygehus.
 Efter § 57 d kan der ydes hjælp til lægeordineret medicin,  

 sygeplejeartikler og lignende uden hensyn til den døendes og familiens  

 økonomiske forhold.
Personkreds Hjælp til medicin m.v. efter § 57 d kan ydes til plejekrævende personer,  

 som vælger at dø i eget hjem eller i et hospice.
Hospice Et hospice er en institution, hvor der ydes pleje af og omsorg for  

 alvorligt syge og døende.
Eget hjem Der kan ydes hjælp til medicin m.v. efter § 57 d til døende, der plejes i  

 hjemmet af nærtstående eller af kommunen.
Hjælpen kan ydes, når en  

 nærtstående i forbindelse med en etableret plejeordning passer den døende  

 alene eller med bistand fra kommunens hjemmepleje.
Det er uden betydning, om  

 plejeren har ret til godtgørelse for tabt arbejdsfortjeneste (plejevederlag).  

 Der kan også ydes hjælp efter § 57 d, når plejen varetages af en nærtstående,  

 som kommunen har ansat til at passe den døende.
 Der kan desuden ydes hjælp efter § 57 d, når kommunens hjemmepleje alene  

 varetager plejen af den døende i eget hjem eller yder tilskud efter § 56 til  

 hjælp, som familien selv antager.
Plejehjem Beboere i plejehjem har ikke ret til hjælp til medicin m.v. efter § 57 d,  

 da der kun kan ydes hjælp i tilslutning til pleje af personer, der vælger at  

 dø i eget hjem eller hospice.
 Medicin m.v.
198. Der kan ydes hjælp til udgifter til alle former  

 for lægeordineret medicin.
Det er uden betydning, om sygesikringen yder  

 tilskud til medicinen.
Der kan også ydes hjælp til egenudgiften til  

 fysioterapi og psykologisk bistand, hvis den ansøgte hjælp normalt ville være  

 blevet givet under sygehusophold.
 Sygeplejeartikler o.l.
Hjælp til udgifter til sygeplejeartikler og lignende ydes efter et konkret  

 skøn i hvert enkelt tilfælde.
Det bør indgå i vurderingen, om den ansøgte  

 hjælp ville være blevet givet, hvis plejen var foregået på sygehus.
Der kan  

 ydes hjælp til egenudgiften til fx sondeernæring, ekstra vask af tøj og  

 sengelinned.
Egensudgiften 199. Der kan ydes hjælp efter § 57 d til udgifter, som  

 ikke dækkes efter anden lovgivning.
Det betyder, at der kun kan ydes hjælp  

 efter denne bestemmelse til den pågældendes egen andel af udgiften til  

 medicin m.v.
Der kan kun ydes tilskud efter § 57 d til den del af udgiften,  

 som ikke kan dækkes efter fx sygesikringsloven eller fra Sygeforsikringen  

 Danmark.
 Hvis betingelserne er opfyldt for at få hjælp til udgifter til medicin,  

 sygeplejeartikler o.l. efter § 57 d, skal kommunen ikke vurdere, om der kan  

 gives hjælp til disse udgifter efter pensionslovens § 17 eller bistandslovens  

 §§ 46 a og 58. Lovens § 57 d går forud for de nævnte bestemmelser.
Hjemmehjælp 200. Det er præciseret i § 57 e, at der ikke kan  

 kræves betaling for hjemmehjælp, som ydes i tilslutning til pleje af døende.
Hjælpemidler Hvis den døende får behov for hjælpemidler eller hjælp til  

 boligindretning, kan denne hjælp ydes efter reglerne i bistandslovens §§ 58  

 og 59. Personer, der får hjælp efter kapitel 12 a, må anses for at opfylde  

 betingelserne i § 58 om varig sygdoms- eller aldersbetinget svagelighed.
Et hospice forudsættes at have de redskaber, hjælpemidler og lignende til  

 rådighed, som normalt anvendes i forbindelse med ophold, pasning og pleje af  

 døende i institution.
Sådanne hjælpemidler kan således ikke ydes efter  

 bistandslovens § 58 til døende, der passes i et hospice.
 Hjælpemidler, som den døende herudover har behov for, ydes efter  

 bistandslovens § 58.
9.8. Klageadgang --------- § 57 f.  Kommunalbestyrelsens afgørelser efter dette  

 kapitel kan ikke indbringes for anden administrativ myndighed.
--------- 201. Kommunalbestyrelsens afgørelser om plejevederlag  

 og anden hjælp efter kapitel 12 a kan ikke indbringes for anden administrativ  

 myndighed.
 9.9.Særligt om opholdskommune, refusion og finansiering.
 202. Bistandslovens almindelige bestemmelser om  

 opholdskommune og refusion er omtalt i kapitel 12.5 og 12.6. Nedenfor nævnes  

 kun bestemmelser, som har særlig relevans for hjælp efter kapitel 12 a.
Plejevederlag og anden hjælp efter kapitel 12 a udbetales af den døendes  

 aktuelle opholdskommune, da det er den døendes forhold, som er afgørende for,  

 om der kan ydes hjælp.
Hvis den døende fx tager ophold i en anden kommune for  

 at blive plejet i plejerens hjem eller i et hospice, skal denne kommune  

 udbetale hjælpen.
 Opholdskommunen kan kræve udgifter til hjælp efter kapitel 12 a refunderet  

 af en tidligere opholdskommune i de tilfælde, der er nævnt i lovens § 11.  

 Opholdskommunen kan fx kræve udgifter til hjælp efter § 57 d refunderet af en  

 tidligere opholdskommune, når opholdet i kommunen skyldes indlæggelse i  

 hospice, jf. lovens § 11, stk. 1, nr. 2.
 Udgifterne til hjælp efter kapitel 12 a finansieres efter samme regler som  

 praktisk bistand i hjemmet og hjælpemidler m.v, jf. § 135, stk. 5 og 6. Den  

 samlede hjælp, herunder plejevederlag, betragtes i relation til fordelingen  

 af udgifter mellem kommune og amt som ydet til den døende.
Demens Generelt 203. Demens er en gruppe af sygdomme, der udvikler sig  

 i en række faser med forskellige symptomer og forskellige behov.
En af de  

 hyppigst forekommende demenssygdomme er Alzheimers sygdom.
Demens er ikke et  

 udtryk for den normale aldringsproces, men sandsynligheden for at blive  

 dement stiger med alderen.
Der findes i dag ingen behandlingsmuligheder for  

 de alvorligste demenssygdomme.
Der er grund til at være opmærksom på, at demente er en svag gruppe, der  

 stiller særlige krav til indsatsen fra det offentliges side.
Det er  

 væsentligt, fordi svært demente typisk ikke selv er i stand til at formulere,  

 hvilke behov for hjælp de har.
Diagnosticering 204. Der findes helbredelige sygdomme og tilstande,  

 der kan forveksles - og bliver forvekslet - med demens.
Det er derfor  

 væsentligt at få udredt, om tilstanden skyldes andre forhold.
Udredning,  

 diagnosticering og viden om en sandsynlig demensudvikling er endvidere et  

 vigtigt arbejdsredskab i forbindelse med tilrettelæggelsen af plejen af den  

 demente.
Hertil kommer, at diagnosticering på et tidligt tidspunkt vil give  

 den enkelte muligheder for at planlægge sit liv i forhold til en tiltagende  

 hjælpeløshed og dermed afhængighed af andre.
Diagnosen demens stilles i dag kun for et fåtal af dem, som faktisk er  

 demente.
Og oftest først sent i sygdomsforløbet, hvor det er indlysende, at  

 der er tale om demens.
I denne sidste fase af sygdomsforløbet vil den  

 demente, uden selv at kunne formulere sig, typisk have særlige hjælpe- og  

 boligbehov.
I den lange forudgående periode klarer de demente sig selv i  

 deres sædvanlige bolig eventuelt med varierende hjælp fra pårørende og det  

 offentlige Pårørende 205. Pårørende, der passer demente i hjemmet, yder  

 ofte en meget omfattende omsorgsindsats under stor fysisk og psykisk  

 belastning.
De kan være bundet til hjemmet døgnet rundt, da svært demente  

 ofte ikke kan være alene.
De pårørende har således en vigtig andel i omsorgen for hjemmeboende  

 demente.
De kan have forskellige behov for aflastning, og karakteren og  

 omfanget af tilbud om støtte bør tage hensyn hertil.
Aflastning kan både  

 bestå i tilbud om daghjem/centeraktiviteter til den demente, tilbud om  

 deltagelse i pårørendegrupper eller forskellige former for aflastning i  

 hjemmet, fx fra hjemmehjælpen eller frivillige besøgsvenner.
Frivillige aflastere 206. Flere frivillige organisationer er opmærksomme på  

 behovet for aflastning, men en væsentlig forudsætning for, at den frivillige  

 indsats kan slå igennem, er et godt samarbejde på lokalt niveau med kommunen.
Den kommunale indsats 207. Opmærksomheden og indsatsen over for de  

 hjemmeboende demente og deres pårørende er af stor betydning.
Den kan bidrage  

 til at forebygge pludseligt opståede situationer, hvor den demente får behov  

 for en meget intensiv personaleindsats, der ikke vil kunne ydes i den  

 dementes eget hjem.
Når hjemmeplejen inddrages, er det vigtigt at etablere et godt samarbejde  

 og tillidsforhold mellem de pårørende og personalet.
Det gælder også i det  

 flertal af tilfælde, hvor den demente bor alene.
 De hjemmeboende demente har normalt brug for mere og anderledes  

 hjemmehjælp end de øvrige brugere af hjemmeplejen.
Demente vil, i højere grad end de fleste andre ældre, lide under at blive  

 betjent af et stort antal forskellige hjælpere.
Demente er afhængige af at  

 være omgivet af personer, som kender dem, og som har tid til at arbejde i et  

 roligt tempo og på tidspunkter, der modsvarer de dementes behov.
Et væsentligt krav i omgangen og plejen af demente er indlevelse.
Samværet  

 med en anden person, som kan fortolke virkeligheden, løse de praktiske  

 problemer og berolige den demente, er af afgørende betydning.
 Der vil udover hjemmepleje ofte også være behov for særlige omsorgstilbud  

 til demente uden for hjemmet, fx i dagcentre.
Det er af stor betydning, at de forskellige personer, der kommer i kontakt  

 med demente, kender hinanden og indholdet af hinandens tilbud.
Det gælder i  

 høj grad de praktiserende læger og forvaltningens personale, men også  

 amtskommunal og anden konsulentbistand.
Der er forskel på de enkelte amters  

 funktioner i relation til demente, men de fleste amter har  

 gerontopsykiatriske teams og yder konsulentstøtte, undervisning og  

 supervision.
En fleksibel, individrettet indsats kan virke forebyggende i forhold til  

 kriser, der ellers let kan opstå i den dementes tilværelse.
Akutte kriser vil  

 ofte føre til hospitalsindlæggelse eller anden form for døgnplejeanbringelse.
Sammenhæng i indsatsen i tiden før plejebolig 208. For at belyse om der er sammenhæng i indsatsen  

 for familier med en hjemmeboende dement - og hvor der eventuelt er svigt i  

 støtten - blev der i 1994 og 1995 afsat midler til to undersøgelser om  

 samspillet mellem de demente og deres pårørende og hjælpesystemet.
 Resultatet af undersøgelserne, der fandt sted i henholdsvis København og  

 Århus amt, findes i følgende 3 rapporter:
 - Kirsten Schultz-Larsen (red): »Hjemmeboende ældre med demens«,  

 Center for forskning og udvikling på ældreområdet, København 1995.
 - Helle Snell: »Hvis bare de forstod ... Et bedre netværk for demente  

 i eget hjem«, Center for Gerontopsykologi, Risskov 1995.
 - Helle Snell (red): »Sammenhæng i omsorgskæden for demente og deres  

 pårørende - pleje, støtte og aflastning i tiden før plejehjem.«, Center  

 for Gerontopsykologi, Risskov 1995.
Kommuneprojekter 209. Med henblik på at udvikle mere fleksible modeller  

 for hjælpetilbud til hjemmeboende demente og deres pårørende, har udvalgte  

 kommuner i årene 1994 og 1995 fået økonomisk støtte til at udvikle tilbud til  

 hjemmeboende demente.
Ideen var, at disse udvalgte kommuner, der alle på  

 forskellig vis selv havde udviklet en række tilbud til demente, skulle  

 afprøve nye former for tilbud til hjemmeboende demente og deres pårørende.
 Kommunerne har udnyttet støtten til forskellige tilbud.
Amternes og Kommunernes Forskningsinstitut er blevet bedt om at forestå en  

 erfaringsopsamling fra disse kommune-projekter.
Denne erfaringsopsamling  

 forventes udsendt som let tilgængeligt informationsmateriale ultimo 1996.
Den landsdækkende selvejende institution under Socialministeriet,  

 Formidlingscenter Nord, som arbejder med dokumentation, udvikling og  

 formidling på ældreområdet, specielt svage ældre, har haft en  

 konsulentfunktion i forhold til kommuneprojekterne.
Centret har fået  

 økonomisk støtte til at udarbejde en publikation om kommunernes konkrete  

 metoder og løsningsmodeller.
Denne publikation forventes ligeledes udsendt i  

 1996.
Uddannelse af personale 210. Som led i Socialministeriets øgede indsats for  

 demente blev Danmarks Pædagogiske Institut anmodet om at udarbejde rapporten  

 »Efteruddannelse inden for demensområdet«.
Rapporten peger på  

 vigtige elementer i efteruddannelsen, som bidrager til øget kvalitet i den  

 dementes liv.
Rapporten viste, at der var et stort behov for efteruddannelse  

 af sygeplejersker, plejehjemsassistenter, hjemmehjælpere og andre, der  

 arbejder med demente i hverdagen.
I erkendelse af, at efter- og videreuddannelse var påkrævet for at  

 forbedre personalets forståelse for dementes situation og for at udvikle nye  

 handlemuligheder, afsatte Socialministeriet ca. 20 millioner kroner til  

 efter- og videreuddannelsesprojekter for de relevante personalegrupper i  

 amter og kommuner.
Kommuner og amtskommuner har således i 1995 og 1996 kunnet  

 søge Socialministeriet om midler til efter- og videreuddannelse.
 Undervisningsprojekterne vil blive evalueret og formidlet af Danmarks  

 Pædagogiske Institut, således at de indhøstede erfaringer kan komme andre til  

 gavn.
 Baggrunden for efteruddannelsesinitiativet var også en erkendelse af, at  

 demente - med deres alvorlige tab af færdigheder som fx hukommelse,  

 genkendelse og anvendelse af sprog - ofte ikke får en tilstrækkelig god  

 støtte i de traditionelle pleje- og omsorgstilbud, da disse typisk er  

 udviklet med henblik på at hjælpe mennesker med fysiske handicap.
Håndbog om demens 211. Socialministeriet har bevilget midler til en  

 faglig opslagsbog om demens.
Håndbogen er tænkt som et redskab for alle, der  

 kommer i kontakt med demente.
Omsorgsorganisationernes Samråd står for  

 udgivelsen af håndbogen, der skrives af overlæge Rolf Bang Olsen og psykolog  

 Else Melin.
Bogen forventes udsendt oktober 1996.
Boligindretning 212. Der er de seneste år etableret bedre og tryggere  

 boligtilbud til de meget hårdt ramte demente.
Det er fx kommet til udtryk i  

 indretning af små boenheder også kaldet skærmede enheder til ældre med svær  

 demens.
En plejebolig med flere beboere uden »afskærmning« kan være et  

 meget kompliceret miljø for en ældre person med demens.
Dagligdagen skal være  

 enkel og tryg.
Døgnrytmen bør indrettes efter beboerens behov og ikke foregå  

 efter et stramt tidsskema.
Den demente bør ikke stilles over for en række  

 valg og aktiviteter, som ikke kan overskues.
Det kan føre til, at den demente  

 bliver endnu mere forvirret, urolig og konfus.
De fysiske forhold, den lokale  

 tilrettelæggelse af tilbudene og en konkret vurdering af den demente er af  

 afgørende betydning.
 Der henvises i øvrigt til vejledningens kapitel 8 om bolig og til  

 Boligministeriets nye vejledning om indretning af ældreboliger, som snart  

 forventes udsendt.
 Umyndiggørelse m.v.
 213. Der henvises til kapitel 12.11. om  

 administrationsaftaler, umyndiggørelse m.v.
Information om demens 214. Der er et stort behov for information og  

 oplysning om demens.
 I september 1995 fik alle kommuner og amtskommuner tilsendt en video med  

 titlen »Er du senil, mand?»og en tilhørende pjece med henblik på at  

 bruge den i lokalt informationsarbejde om dementes forhold.
Filmen giver indblik i forskelligheden blandt de mennesker, der gemmer sig  

 bag den fælles betegnelse »demente«, og beskriver bl.a. det  

 følelsesmæssigt vanskelige forløb for de pårørende.
Det er ikke filmens sigte  

 at give faktuelle oplysninger om demens, men derimod at bidrage til en større  

 forståelse for situationen for demente og deres pårørende.
Filmen er velegnet  

 som oplæg til debat om, hvordan de nødvendige tilbud til de demente og deres  

 pårørende bedst tilrettelægges.
I september 1995 blev der - på projektbasis, med økonomisk støtte fra  

 Socialministeriets demenspulje - åbnet en demenslinie.
Pårørende og personer,  

 der beskæftiger sig med demensområdet, kan her telefonisk få svar på de mange  

 spørgsmål, der melder sig, når man har med demente at gøre.
I tilknytning hertil er igangsat et projekt, der har til formål at opbygge  

 et informationsnetværk om demens.
Det omfatter tre databaser med oplysninger  

 om henholdsvis litteratur, forsknings- og udviklingsprojekter samt  

 aktiviteter og erfaringer på demensområdet.
Databaserne henvender sig primært til fagfolk og beslutningstagere, men  

 skal også udgøre en faglig vidensressource for demenslinien.
Projektet er  

 igangsat af Gerontologisk Institut, Alzheimerforeningen, Kommunehospitalet i  

 København, Københavns kommunes sundhedsdirektorat og Statsbiblioteket i  

 Århus.
 Demensliniens telefonnummer: 39 62 29 19.
 Oplysninger om databaserne kan også fås ved kontakt til Gerontologisk  

 Institut, telefonnummer: 39 40 10 10.
Transport ----------- § 61.  Til personer, der modtager social pension  

 bortset fra invaliditetsydelse, kan der ydes tilskud til abonnement til  

 kollektive transportmidler samt, når helbredsmæssige grunde taler derfor, til  

 befordring med individuelle transportmidler.
---------- 11.1. Tilskud efter 61.
Kollektive transportmidler 215. Efter bistandslovens § 61 kan kommunen give  

 tilskud til abonnement til kollektive transportmidler.
Personer, der modtager  

 social pension bortset fra invaliditetsydelse, kan visiteres til tilskud  

 efter bestemmelsen.
 Reglen omfatter tilskud til betaling af kørselsabonnement til kollektive  

 trafikmidler i kommunen og tilgrænsende kommuner.
Det er en forudsætning, at der er tale om særlige abonnementsordninger for  

 den nævnte persongruppe, og at ordningerne er etableret af trafikselskaberne  

 ud fra trafikøkonomiske synspunkter.
Det er også en forudsætning, at kommunen  

 kun yder hjælp efter bestemmelsen til den del af abonnementsbetalingen, som  

 pensionisten ikke selv kan betale.
Trafikselskabets eventuelle underskud på  

 abonnementsordningerne kan ikke konteres som hjælp efter § 61, heller ikke i  

 tilfælde hvor trafikselskabet er kommunalt.
 Kommunalbestyrelsen fastlægger selv, efter hvilke retningslinier og i  

 hvilket omfang der kan gives tilskud.
Individuelle transportmidler 216. Kommunen har også mulighed for at give tilskud  

 til befordring med individuelle transportmidler.
Personkredsen er den samme  

 som i relation til kollektive transportmidler, jf. pkt. 215, men hjælp kan  

 kun ydes, når helbredsmæssige grunde taler derfor.
Det er således en  

 forudsætning, at pensionisten af helbredsmæssige grunde ikke kan benytte  

 kollektive transportmidler.
 Tilskuddet gives efter en vurdering af behovet i det enkelte tilfælde.  

 Kommunalbestyrelsen tilrettelægger selv tilskudsordningen og bestemmer,  

 hvordan hjælpen til den enkelte skal gives, herunder om der skal træffes  

 aftale med et transportselskab eller lignende, eller om pensionisten selv  

 skal kunne vælge.
Skattefrit tilskud 217. Ydelser, som offentlige myndigheder og  

 institutioner udbetaler efter lov om social bistand til dækning af nærmere  

 bestemte udgifter for modtageren, er ikke skattepligtige, jf. ligningslovens  

 § 7, litra j.
 Et tilskud efter § 61 udbetales ikke til fri disposition for pensionisten,  

 men derimod til dækning af den pågældendes konkrete transportudgifter.
 Når tilskuddet er anvendt til formålet, er det således ikke skattepligtigt  

 for pensionisten.
 Kommunalbestyrelsen bør af hensyn til de sociale myndigheders og  

 skattemyndighedernes kontrol bede pensionisten fremlægge dokumentation for  

 afholdelsen af udgiften, fx i form af en kvittering.
Pensionslovens § 17 218. § 61 gør ikke udtømmende op med, under hvilke  

 betingelser en pensionist kan modtage tilskud til befordring.
Efter 17 i lov om social pension kan der udbetales personligt tillæg til  

 pensionister, hvis økonomiske forhold er særlig vanskelige.
Loven indeholder  

 ikke begrænsninger med hensyn til de formål, der kan gives personligt tillæg  

 til, og kommmunen kan derfor give tilskud til transport, såfremt udgiften er  

 rimelig og pensionisten ikke selv er i stand til at betale.
 Der henvises til Socialministeriets Vejledning om social pension.
 Modtager kommunen en ansøgning om befordringshjælp, og er betingelserne i  

 § 61 for at yde tilskud ikke opfyldt, må kommunen vurdere, om der foreligger  

 så vanskelige økonomiske forhold, at der kan udbetales personligt tillæg  

 efter pensionslovens § 17.
Kommunen skal således realitetsbehandle en ansøgning om kørselstilskud som  

 en ansøgning om personligt tillæg efter pensionslovens § 17, hvis der gives  

 afslag på befordringshjælp efter bistandslovens § 61, jf.
SM P-2-94.
11.2. Andre transportordninger 219. Der findes - uden for Socialministeriets  

 lovgivning - forskellige transportordninger, som kan have betydning for  

 pensionister:
Individuel handicapkørsel Der er i 1992 indført pligt for Hovedstadsområdets Trafikselskab (HT) og  

 for samtlige amter/trafikselskaber uden for HT-området til at indføre  

 individuel befordring af svært bevægelseshæmmede personer.
Denne befordring  

 dækker ikke kørsel til behandling, terapi eller lignende (handicapkørsel),  

 jf. lov om hovedstadsområdets kollektive persontrafik og lov om den lokale og  

 regionale kollektive personbefordring uden for hovedstadsområdet  

 (Trafikministeriet).
Ordningen tilrettelægges lokalt af amter/trafikselskaber i samarbejde med  

 handicaporganisationerne.
Der kan derfor være forskel på, hvordan de enkelte  

 trafikselskaber vælger at administrere den.
 Det er en forudsætning, at prisen for kørslen ikke ligger væsentligt  

 højere end prisen for transport af ikke-handicappede.
Transport til/fra sygehus Regler om befordring eller befordringsgodtgørelse ved sygehusbehandling  

 findes i sygehusloven.
 Der henvises til Sundhedsministeriets bekendtgørelse nr. 1176 af 21.  

 december 1995 om ydelse af befordring eller befordringsgodtgørelse i henhold  

 til lov om sygehusvæsenet og lov om svangerskabshygiejne og fødselshjælp, som  

 ændret ved bekendtgørelse nr. 100 af 27. februar 1996.
Alment praktiserende læge og speciallæge Regler om befordringsgodtgørelse ved transport til og fra alment  

 praktiserende læge og speciallæge findes i sygesikringsloven.
 Der henvises til Sundhedsministeriets bekendtgørelse nr. 101 af 27.  

 februar 1996 om befordringsgodtgørelse efter sygesikringsloven.
65-billet Med 65-billet kan personer, der er fyldt 65 år, og personer, der modtager  

 social pension, rejse med DSB til nedsat betaling.
Lokal og regional kollektiv trafik Der er herudover i de enkelte trafikselskaber/amter etableret  

 rabatordninger for personer, der er fyldt 65 år, og personer, der modtager  

 social pension.
Ordningerne er etableret af de enkelte trafikselskaber/amter  

 og kommuner i fællesskab, og der kan derfor være forskel på rabatternes  

 størrelse og på, hvordan rabatordningerne i øvrigt tilrettelægges i de  

 forskellige dele af landet.
HT/DSB pensionistkort Til lokale rejser i hovedstadsområdet kan personer, der er fyldt 67 år, og  

 personer, der modtager førtidspension, købe særlige pensionistkort, som er  

 gyldige i 3 måneder.
 Administration m.v.
12.1. Ophold her i landet --------- § 1.  Det offentlige er forpligtet til efter reglerne  

 i denne lov at yde bistand til enhver, der opholder sig her i landet, og som  

 af hensyn til sine egne eller sin families forhold har brug for rådgivning,  

 økonomisk eller praktisk hjælp, støtte til udvikling eller genoprettelse af  

 erhvervsevnen eller for pleje, særlig behandling eller opdragelsesmæssig  

 støtte.
---------- 220. Det følger af bistandslovens § 1, at for at få  

 hjælp efter loven, herunder fx en plejehjemsplads, hjemmehjælp el.a., skal  

 modtageren opholde sig her i landet.
Dette gælder således også for de ydelser efter bistandsloven, som  

 behandles i denne vejledning.
Det betyder fx, at der ikke kan bevilges  

 plejevederlag til en person, der ønsker at pleje en nærtstående døende i et  

 andet land, og at der ikke kan gives tilskud til hjemmehjælp efter § 56 til  

 dækning af et behov for hjemmehjælp under en udlandsrejse.
 12.2. Statsborgerskab.
221. Det har normalt ingen betydning for at få hjælp  

 efter bistandsloven, om modtageren er dansk statsborger eller ej.
En  

 udlænding, som under ophold her i landet får behov for og i øvrigt opfylder  

 betingelserne for at få hjemmehjælp, har altså samme rettigheder som danske  

 statsborgere.
Dette princip gælder fx også plejevederlag, tilbud om  

 plejehjemsplads m.v.
 12.3. Vedvarende hjælp til forsørgelse.
 222. Hvis en ansøger skal have vedvarende hjælp til  

 forsørgelse,kan modtagerens nationalitet have betydning.
 Hjælpen er vedvarende, hvis den er ydet i mere end 1 år, eller hvis den må  

 påregnes at ville vare mere end 1 år.
 Hovedreglen er, at kun danske statsborgere kan få vedvarende hjælp til  

 forsørgelse, men der er følgende undtagelser:
 - hvis ansøgeren i kraft af en aftale med et andet land ligestilles med  

 danske statsborgere hvis ansøgeren lovligt har boet her i landet med henblik  

 på varigt ophold i mere end 3 år (2 år for personer, der har ansøgt om  

 opholdstilladelse den 27. juni 1992 eller tidligere).
 Har en udlænding efter disse regler ikke ret til vedvarende hjælp, tager  

 Socialministeriet efter indstilling fra kommunen stilling til, om udlændingen  

 har ret til vedvarende hjælp, eller om pågældende skal hjemsendes.
 Vedvarende hjælp til forsørgelse kan fx være kontanthjælp, mens  

 plejevederlag - som sædvanligvis udbetales i kortere tid - normalt ikke  

 betragtes som vedvarende hjælp.
 Hjemmehjælp eller andre tilbud efter § 50 er ikke hjælp til forsørgelse.  

 Det er tilbud om plejehjem eller beskyttet bolig heller ikke, forudsat at  

 beboeren/udlændingen kan betale for boligen og andre tilbud efter de regler,  

 som gælder for alle andre.
En udlænding, som efter udlændingelovgivningen har ret til at opholde sig  

 her i landet, har således altid ret til ophold i plejehjem eller beskyttet  

 bolig, forudsat at udlændingen ikke skal have hjælp, fx kontanthjælp, for at  

 kunne betale for opholdet.
Hvis der må ydes kontanthjælp, afgøres det efter  

 ovennævnte regler, om udlændingen har ret til vedvarende hjælp til  

 forsørgelse.
 Yderligere vejledning om disse bestemmelser findes i Socialministeriets  

 vejledninger nr. 137 og 138 af 31. juli 1992 samt i Socialministeriets  

 informationsbrev af 6. februar 1996 til kommunerne og de kommunale revisorer  

 om kommunernes indberetning efter bistandslovens § 4 af familiesammenførte  

 forældre over 60 år.
12.4. Oplysningspligt Reglerne om oplysningspligt findes i bistandslovens §§ 17 og 18:
----------- § 17.  Den myndighed, der behandler en sag efter denne  

 lov, kan pålægge den, der søger bistand, at medvirke til sagens oplysning,  

 herunder ved at lade sig undersøge af en læge eller indlægge til observation  

 og behandling.
Vedkommende myndighed kan endvidere afkræve andre, der har  

 kendskab til forholdene, oplysninger, som må anses for nødvendige for sagen,  

 herunder indhente sygehusjournaler eller udskrifter heraf.
Oplysninger om  

 økonomiske forhold kan i elektronisk form indhentes fra andre offentlige  

 myndigheder samt arbejdsløshedskasser....
§ 18,  stk. 1, 1. pkt.
Den, der modtager social  

 bistand, har pligt til at underrette kommunalbestyrelsen om forandringer i  

 sine forhold, der kan medføre, at bistanden indskrænkes eller ophører.
---------- 223. For yderligere vejledning henvises til  

 Socialministeriets cirkulære nr. 140 af 15. august 1975 om bistandslovens  

 almindelige bestemmelser (som senest ændret ved cirkulære nr. 217 af 20.  

 december 1982).
12.5. Opholdskommune ----------- § 10,  stk. 1. Pligten til at yde bistand påhviler  

 kommunalbestyrelsen i opholdskommunen.
----------- 224. Opholdskommunen forstås som den kommune, hvor  

 borgeren faktisk opholder sig mere end helt forbigående og typisk har fast  

 bopæl.
 Bistandsloven bygger på et gennemgående princip om, at medmindre andet  

 direkte fremgår, er det ansøgerens opholdskommune, som skal yde hjælpen.  

 Dette gælder, uanset om der er tale om kontanthjælp, hjemmehjælp eller  

 lignende.
 Følgende hovedprincipper skal fremhæves her:
 Opholdskommunen er ikke nødvendigvis den samme som folkeregisterkommunen,  

 og det er ikke en betingelse for at få hjælp, at en ansøger har opfyldt sin  

 forpligtelse til at lade sig registrere efter reglerne i lov om  

 folkeregistrering.
Faktisk ophold Opholdskommunen er den kommune, hvor man faktisk opholder sig.
Opholder  

 man sig fx i sommerhalvåret i sit sommerhus, er sommerhuskommunen  

 opholdskommune.
Også ophold, fx familiebesøg, i en anden kommune bevirker, at denne  

 kommune bliver opholdskommune.
Hvis en hjemmehjælpsmodtager fx besøger  

 familie eller venner i en anden kommune, skal denne kommune derfor - efter  

 kommunens almindelige kriterier - yde den nødvendige hjemmehjælp.
Ansøgninger fra udlandet En person, der opholder sig i udlandet og derfra søger om hjælp efter  

 bistandsloven, har ingen dansk opholdskommune, d.v.s. at der ikke findes en  

 kommune, som kan tage stilling til, om pågældende kan få hjælp her i landet.  

 Et typisk eksempel er en dansk statsborger, som efter en årrække i udlandet  

 ønsker at komme på plejehjem i Danmark.
Kommunerne bør, hvis de får sådanne  

 forespørgsler, være imødekommende med hensyn til at informere om  

 mulighederne.
Lov om social pension Opholdskommunen varetager som udgangspunkt administrationen efter lov om  

 social pension, jf. lov om social pension § 57. Når en person flytter i  

 plejehjem i en anden kommune, bevarer fraflytningskommunen dog pligten til at  

 administrere pågældendes pension, jf. lov om social pension § 58. Det vil  

 sige, at fraflytningskommunen fortsat udbetaler pensionen og behandler  

 ansøgninger om personlige tillæg, medmindre anden aftale indgås af de to  

 kommuner.
For yderligere information om dette henvises til Socialministeriets  

 Vejledning om social pension, kapitel 10.
Nordisk Bistandskonvention For personer med ophold i de nordiske lande gælder artikel 9 i Nordisk  

 Konvention om Social Bistand og Sociale Tjenester.
Efter denne bestemmelse  

 skal de ansvarlige myndigheder i de nordiske lande søge at medvirke til  

 flytning, når en person med behov for behandling eller pleje af længere  

 varighed ønsker at flytte fra et nordisk land til et andet nordisk land, som  

 pågældende har en særlig tilknytning til, hvis flytningen vil forbedre  

 pågældendes livssituation.
 Konventionen forventes at træde i kraft i efteråret 1996.
Der udarbejdes fællesnordiske vejledende bemærkninger til Nordisk  

 Konvention om Social Bistand og Sociale Tjenester.
Disse vil kunne rekvireres  

 ved henvendelse til Socialministeriet.
12.6. Refusion fra en tidligere opholdskommune --------- § 11.  Opholdskommunen kan kræve sin del af udgifterne  

 til bistand refunderet af en tidligere opholdskommune, Stk. 2.  Ud over de tilfælde, der er nævnt i stk. 1, kan  

 det ved aftale mellem kommunalbestyrelserne i henholdsvis fraflytnings- og  

 tilflytningskommunen bestemmes, at fraflytningskommunen fortsat afholder  

 opholdskommunens udgifter efter denne lov, når en kommune anviser en person  

 en ældrebolig i medfør af lov om boliger for ældre og personer med handicap.  

 Det samme gælder i alle tilfælde, hvor kommunalbestyrelsen anviser til en  

 ældre- eller handicapegnet bolig, eller hvor en person omfattet af § 24 a,  

 stk. 1, nr. 1 eller 2, i lov om individuel boligstøtte anvises bolig i et  

 kollektivt bofællesskab af kommunalbestyrelsen, amtsrådet, et almennyttigt  

 boligselskab eller en privat organisation som udlejer.
I aftalen fastsættes,  

 om denne kun skal gælde, så længe den pågældende bor i den anviste bolig.
 Stk. 3.  Aftaler, der er indgået efter stk. 2, kan ikke  

 indbringes for anden administrativ myndighed.
 Stk. 4.  Når der under midlertidigt ophold i en kommune  

 ydes varig hjemmehjælp i over 1 måned, og pågældende i sin hidtidige  

 opholdskommune har modtaget varig hjemmehjælp, kan den midlertidige  

 opholdskommune kræve refusion af sine fremtidige udgifter til varig  

 hjemmehjælp fra den anden kommune, dog højst for hjælp svarende til det antal  

 timer, der er ydet umiddelbart forud for det midlertidige ophold.
 Stk. 5.  Krav mod en tidligere opholdskommune efter stk.  

 1 og 4 skal rejses senest 3 år efter hjælpens ydelse.
§ 47,  stk. 2. Kommunalbestyrelsen skal, såfremt  

 flytning sker til en anden kommune, indhente samtykke fra kommunalbestyrelsen  

 i denne kommune, inden hjælpen ydes.
Hvis denne fremgangsmåde ikke er fulgt,  

 betragtes den kommune, der har ydet hjælpen, fortsat som opholdskommune,  

 indtil pågældende i mindst 3 måneder har klaret sig uden bistand efter denne  

 lov, dog længst i 2 år efter flytningen.
---------- 225. Mens opholdskommunen altid har pligt til at træde  

 til med hjælp, er det ikke i alle tilfælde denne kommune, som skal bære den  

 kommunale andel af udgiften ved den hjælp, der ydes.
I nogle tilfælde kan opholdskommunen kræve, at en tidligere opholdskommune  

 skal betale udgifterne til hjælp.
Dette følger af lovens § 11 (og § 47, stk.  

 2 om hjælp til at flytte), som fastsætter, hvornår der kan kræves refusion.
 I sammenhæng med emnerne for denne vejledning skal følgende fremhæves:
Kun udgifter efter bistandsloven § 11-refusion handler alene om udgifter efter bistandsloven, d.v.s. fx  

 ikke om udgifter efter lov om forebyggende hjemmebesøg til ældre m.v.,  

 hjemmesygepleje etc.
Der kan ikke kræves refusion for udgifter til  

 administration eller til rådgivning og vejledning, jf.
SM O-34-84.
Refusion ved flytteret Det følger direkte af § 11, stk. 1, nr. 3, at i de tilfælde, hvor en  

 person har ret til at flytte i plejehjem m.v. (§ 83) eller  

 (ældreboligældreboliglovens § 17), har tilflytningskommunen ret til refusion  

 fra den tidligere opholdskommune.
Dette gælder også for udgifter til fx  

 plejehjem, som pågældende flytter til efter at have boet i en  

 ældrebolig/beskyttet bolig.
Den tidligere opholdskommune skal ikke godkende  

 eller acceptere sådanne flytninger.
Aftaler om refusion ved flytning Uden for det område, hvor der er ret til at flytte, jf. ovenfor, kan to  

 kommuner efter § 11, stk. 2 aftale refusion som led i, at en person flytter  

 til en anden kommune.
I så fald afhænger det af aftalen, om der også skal  

 være refusion, hvis pågældende flytter fra den aftalte bolig, fx fra  

 ældrebolig til plejehjem.
Efter loven skal aftalen tage stilling til dette.  

 Uenighed mellem kommunerne om en sådan aftale kan ikke indbringes for det  

 sociale ankesystem, jf. § 11, stk. 3.
Sommerhusreglen - hjemmehjælp Det følger af § 11, stk. 4, at udgifter til hjemmehjælp i visse tilfælde,  

 som ikke er omfattet af § 11, stk. 1, kan kræves refunderet af en tidligere  

 opholdskommune.
Dette gælder, hvis en person under midlertidigt ophold i en  

 kommune i mere end en måned får varig hjemmehjælp.
 Det er en forudsætning, at pågældende fik hjemmehjælp i den tidligere  

 opholdskommune, og der kan ikke kræves refusion for mere end det antal timer,  

 som pågældende modtog umiddelbart forud for det midlertidige ophold.  

 Bestemmelsen i § 11, stk. 4 gælder alene for fremtidig hjemmehjælp.
I øvrigt følger det af lovens § 47, stk. 2, at en tidligere  

 opholdskommune, der har ydet hjælp til flytning til en anden kommune uden at  

 sikre sig samtykke fra denne kommune, fortsat betragtes som betalende  

 opholdskommu- ne, indtil pågældende i mindst 3 måneder har klaret sig uden bistand, dog  

 længst i 2 år efter flytningen.
 12.7. Statsrefusion af udgifter til flygtninge.
 226. Der gælder særlige regler om statsrefusion af  

 udgifter til flygtninge, jf. bistandslovens § 134 a.
 Afholdes der udgifter efter bistandsloven til en udlænding, der har en  

 opholdstilladelse som nævnt i § 134 a, og er betingelserne i øvrigt opfyldt,  

 vil det være muligt at få 75 % statsrefusion af udgifterne i en periode på 6  

 1/2 år efter datoen for opholdstilladelsen.
Socialministeriet kan kun refundere konkrete udgifter vedrørende den  

 enkelte person og kun efter bistandsloven.
Udgifter til fx hjemmesygepleje,  

 forebyggende hjemmebesøg eller til foranstaltninger efter ældreboligloven kan  

 ikke anmeldes til refusion over for Socialministeriet.
 Udgifter til rådgivning, vejledning og administration kan ikke anmeldes  

 til refusion.
 Opgørelsen/beregningen m.v. af refusionen er omfattet af reglerne i  

 Socialministeriets bekendtgørelser:
 nr. 924 af 2. december 1993 om amtskommunernes samt Københavns og  

 Frederiksberg kommuners regnskabsaflæggelse og statsrefusion på visse dele af  

 det sociale område.
 nr. 925 af 2. december 1993 om revision af amtskommunernes samt Københavns  

 og Frederiksberg kommuners regnskaber på visse dele af det sociale område.
 nr. 926 af 2. december 1993 om revision af kommunernes regnskaber på visse  

 dele af det sociale område.
 nr. 927 af 2. december 1993 om kommunernes regnskabsaflæggelse og  

 statsrefusion m.v. på visse dele af det sociale område.
 Det er en forudsætning for at få statsrefusion, at såvel lovens regler som  

 reglerne i bekendtgørelserne er overholdt.
12.8. Inddrivelse af manglende betaling --------- § 7,  stk. 2. Betalingen inddrives efter reglerne for  

 inddrivelse af personlige skatter.
--------- 227. Inddrivelse af manglende betaling for hjælp efter  

 bistandsloven kan ske ved udpantning eller lønindeholdelse.
Der er  

 udpantningsret for det pågældende krav.
Udpantning foretages af den kommunale  

 pantefoged, jf. lov om fremgangsmåden ved inddrivelse af skatter og afgifter  

 m.v.
En kommune kan foretage lønindeholdelse for manglende betaling af bl.a.  

 hjælp efter bistandsloven, jf. kildeskattelovens bestemmelser.
Klage over en  

 afgørelse om lønindeholdelse skal som udgangspunkt rettes til samme myndighed  

 som klage over selve betalingskravet.
 12.9. Tavshedspligt, indhentelse og videregivelse af oplysninger.
 228. Reglerne om tavshedspligt samt om indhentelse og  

 videregivelse af oplysninger findes i forvaltningslovens §§ 27 - 32.  

 Forvaltningsloven gælder for alle dele af den offentlige forvaltning, jf.  

 lovens § 1. Den omfatter således alle statslige og kommunale  

 forvaltningsmyndigheder.
 Med hensyn til generelle forvaltningsretlige rettigheder og pligter,  

 herunder reglerne om inhabilitet, partshøring, begrundelse, klagevejledning  

 m.v. henvises til Justitsministeriets vejledning om forvaltningsloven fra  

 1986.
 Reglerne om tavshedspligt, videregivelse af oplysninger og indhentelse af  

 fortrolige oplysninger m.v. inden for den sociale lovgivning er beskrevet i  

 Socialministeriets vejledning nr. 172 af 11. december 1989.
12.10. Rådgivning og vejledning ---------- § 28.  Kommunalbestyrelsen kan tilbyde enlige og  

 familier vederlagsfri løbende vejledning og rådgivning og er forpligtet til  

 ved opsøgende virksomhed at rette sådant tilbud til enhver, som må antages at  

 trænge hertil.
Målet for vejledningsarbejdet er at hjælpe de pågældende over  

 øjeblikkelige vanskeligheder og på længere sigt sætte dem i stand til at løse  

 opstående problemer ved egen hjælp.
Vejledningen kan ydes alene eller i  

 forbindelse med anden hjælp eller bistand.
Rådgivning og vejledning skal  

 kunne ydes anonymt og som et åbent tilbud til enhver, herunder børn og unge,  

 som alene søger rådgivning og vejledning.
§ 29,  stk. 1. I vejledningsarbejdet skal anvendes  

 personer, der i kraft af deres uddannelse eller tidligere virksomhed har  

 særlige forudsætninger for arbejdet.
Til støtte for vejlederne stiller  

 amtskommunen i fornødent omfang sagkyndige til rådighed og påtager sig i  

 specielle tilfælde selv vejledningsarbejdet.
---------- 229. Udgangspunktet for disse regler er, at en generel  

 vejlednings- og rådgivningsvirksomhed fra de offentlige myndigheders side er  

 en afgørende forudsætning for at anvende bistandsloven.
Kommunalbestyrelsen  

 skal gøre en indsats - fx i form af annoncering - for at gøre tilbudet kendt.
 Forpligtelsen går ud over blot information om muligheden for vejledning og  

 rådgivning, idet der over for enhver, der må antages at trænge til det, er en  

 pligt til at fremsætte et så konkret tilbud om vejledning og rådgivning, at  

 klienten forstår, at der er tale om et reelt tilbud om hjælp til løsning af  

 problemerne.
 Se i øvrigt Socialministeriets cirkulære nr. 145 af 12. december 1986 om  

 rådgivning og tilsyn efter bistandsloven.
 12.11.Administrationsaftaler, umyndiggørelse m.v.
 230. Personer, som af helbredsmæssige eller andre  

 grunde er ude af stand til at varetage deres personlige og/eller økonomiske  

 forhold, kan have behov for hjælp fra andre.
 Der findes forskellige muligheder for at lade andre varetage de økonomiske  

 og personlige forhold for personer, som ikke kan varetage deres egne forhold.
Fuldmagt Alle, som kan handle fornuftsmæssigt, har mulighed for at give andre  

 fuldmagt til at handle på deres vegne.
Fuldmagten kan være begrænset til at  

 omfatte bestemte forhold, eller den kan være af generel karakter således, at  

 den omfatter alle deres økonomiske og personlige forhold.
En fuldmagt  

 bortfalder normalt ikke, fordi udstederen af fuldmagten senere mister evnen  

 til at handle fornuftsmæssigt, fx på grund af demens.
Administrationsaftale Personer, som er i stand til at handle fornuftsmæssigt, men alligevel ikke  

 kan klare de praktiske opgaver, der er forbundet med at varetage økonomiske  

 dispositioner, som fx at hæve penge, betale regninger m.v., kan indgå en  

 aftale med kommunen om at overlade disse opgaver til medarbejdere i  

 plejehjem, hjemmepleje m.v.
Pensionslovens § 36 Efter pensionslovens § 36 kan kommunalbestyrelsen træffe afgørelse om,  

 hvordan den sociale pension skal udbetales, når pensionisten ikke kan  

 administrere pensionen.
Bestemmelsen bør administreres med varsomhed, og der  

 bør tages vidtgående hensyn til den enkelte pensionists ønsker og behov.
Det  

 er fx ikke tilstrækkeligt, at pensionisten har en psykisk lidelse, hvis denne  

 ikke giver sig udslag i, at den pågældende er ude af stand til at  

 administrere sin økonomi.
Bistandslovens § 49 Efter bistandslovens § 49 kan kommunalbestyrelsen ligeledes træffe  

 beslutning om, på hvilken måde hjælpen skal udbetales, når en  

 kontanthjælpsmodtager ikke kan administrere kontante beløb.
Umyndiggørelse Hvis en afgørelse om administration af pensionen ikke imødekommer  

 pensionistens behov, kan der evt. være grundlag for at rejse sag om  

 umyndiggørelse.
Folketinget vedtog i juni 1995 en ny værgemålslov (lov nr.  

 388 af 14. juni 1995). Loven træder i kraft den 1. januar 1997 og afløser de  

 gældende regler om umyndiggørelse og værgemål.
Der henvises til kapitel 5 i Socialministeriets Vejledning om social  

 pension for en nærmere vejledning om administrationsaftaler, pensionslovens §  

 36 og umyndiggørelse/værgemål.
Vedrørende bistandslovens § 49 henvises til  

 punkt 32 i Socialministeriets vejledning nr. 45 af 3. april 1995 om  

 kontanthjælp efter bistandsloven.
Frihedsberøvende indgreb Retten til at træffe beslutninger på andres vegne, giver ikke ret til at  

 gennemføre en beslutning ved tvang.
En person kan fx ikke tvinges til at  

 flytte på plejehjem, tvangsmedicineres eller lignende efter de nævnte regler.
 Anvendelse af tvangsforanstaltninger, herunder indgreb i den personlige  

 frihed, forudsætter, at der er fastsat særlige regler herom i lovgivningen.  

 Der er ikke fastsat regler om tvangsmæssige foranstaltninger for personer,  

 der bor i plejehjem (§ 81) eller eget hjem, herunder ældreboliger.
 12.12. Klageregler i bistandsloven.
 231. Reglerne om klageadgang findes i bistandslovens  

 kapitel 4. Hovedreglen er, at kommunalbestyrelsens afgørelser efter  

 bistandsloven kan indbringes for det sociale ankenævn, medmindre andet er  

 bestemt i loven.
 Kommunalbestyrelsens afgørelser om fastsættelse af det generelle  

 serviceniveau - herunder om, hvor mange pladser der skal være til rådighed  

 for kommunens indbyggere - og takstfastsættelse for tilbudene, kan ikke  

 indbringes for anden administrativ klagemyndighed.
Den sociale Ankestyrelse har i en vejledning af 1. juli 1993 beskrevet  

 reglerne om klage på det sociale område.
Der henvises til denne vejledning  

 for en nærmere redegørelse om klagereglerne.
 Her gives alene en kort oversigt over mulighederne for at klage over  

 kommunalbestyrelsens afgørelser i konkrete sager på de vigtigste af de  

 områder, der er nævnt i denne vejledning.
Afgørelser med klagemulighed Det følger af hovedreglen i bistandslovens § 15, at kommunalbestyrelsens  

 afgørelser om følgende kan indbringes for det sociale ankenævn:
- Tildeling af plads i plejehjem eller beskyttet bolig (§ 83) - Ret til plads i plejehjem eller beskyttet bolig i en anden kommune (§  

 83, stk. 2) - Betaling for bolig og øvrige ydelser i plejehjem og beskyttede boliger  

 (§§ 85 og 86), dog ikke takstfastsættelse for tilbud, jf. ovenfor - Krav om, at en beboer i plejehjem eller beskyttet bolig skal flytte (§  

 83, stk. 5) - Betaling for midlertidig hjemmehjælp (§ 54) - Beregning af tilskud til udgifter til hjemmehjælp (§ 56) Betaling for midlertidigt døgnophold (§ 52, stk. 2) Afgørelser uden klagemulighed Det følger af lovens §§ 57, 57 f og 62, at kommunalbestyrelsens afgørelser  

 om følgendeikke kan indbringes for anden administrativ myndighed:
 - Tilbud om hjemmehjælp og øvrige omsorgstilbud, herunder om plads i  

 daghjem, dagcenter m.v. (§§ 50 og 51). Der henvises til kapitel 5.6.5 om  

 mulighederne for at forelægge klager over hjemmehjælp for klagerådet.
- Tilskud til udgifter til hjemmehjælp ( § 56) - Plejevederlag og anden hjælp i forbindelse med pleje af døende (kapitel  

 12 a) - Tilskud til kollektive og individuelle transportmidler (§ 61) Om tilsynsmyndighedernes beføjelser henvises til kapitel 12.13.
12.13. Tilsyn 232. Ansvaret for den kommunale service er placeret  

 hos den politisk ansvarlige myndighed, nemlig kommunalbestyrelse/amtsråd.
En  

 klage fra en borger over serviceniveauet eller sagsbehandlingen i en  

 (amts-)kommune eller en institution skal derfor normalt rettes til  

 kommunalbestyrelsen/amtsrådet som ansvarlig myndighed for (amts)kommunens  

 aktiviteter.
Legalitetstilsyn Tilsynet med kommunerne varetages efter den kommunale styrelseslov af de  

 tilsynsråd, som er nedsat i hvert amt, mens Indenrigsministeriet udøver  

 tilsynet med amtskommunerne samt Københavns og Frederiksberg kommuner.
 Det er tilsynets opgave at kontrollere, at beslutninger, der træffes i  

 (amts-)kommuner, ikke er i strid med lovgivningen.
De kommunale tilsynsmyndigheder kan således tage stilling til, om de  

 retningslinier, som en kommunalbestyrelse fastlægger for behandlingen og  

 afgørelsen af sager om ydelser efter den sociale lovgivning, er i strid med  

 lovgivningen.
Til brug for sin vurdering heraf, kan tilsynsmyndigheden  

 indhente en vejledende udtalelse fra Socialministeriet.
De kommunale tilsynsmyndigheder kan ikke tage stilling til lovligheden af  

 afgørelser, som træffes vedrørende sociale ydelser til enkeltpersoner, idet  

 afgørelserne inden for dette område kan indbringes for de sociale  

 ankeinstanser.
Tilsynet kan således kun vurdere lovligheden af en afgørelse,  

 hvor der ikke er klageadgang til de sociale klageinstanser.
Socialministeriets tilsyn 233. Efter almindelige stats- og forvaltningsretlige  

 principper har den centrale myndighed på de forskellige lovområder en  

 ulovbestemt pligt til at føre et vist tilsyn med det pågældende lovområde.  

 For Socialministeriets vedkommende gælder således et generelt ressorttilsyn.
Bistandsudøvelsen, d.v.s. de dispositioner, som en kommune foretager for  

 at gennemføre en afgørelse om hjælp til en borger, er omfattet af tilsynet,  

 når der i bistandsudøvelsen træffes en afgørelse i forvaltningslovens  

 forstand.
Dette indebærer, at der skal være tale om en afgørelse, som er  

 indgribende og normerende samt af individuel betydning for en borger.  

 Socialministeriets almindelige tilsyn omfatter overholdelsen af de  

 socialretlige regler og almindelige forvaltningsprocessuelle regler, herunder  

 forvaltningslovens bestemmelser.
Dette tilsyn omfatter ikke det kommunale  

 serviceniveau.
 Socialministeriet kan ikke ændre de sociale myndigheders afgørelser, men  

 kan ved formodede ulovligheder rette henvendelse til det almindelige  

 kommunale tilsyn.
--------------------------------------------------------------- Bilag 1 Uddrag af orienteringsskrivelser om, hvorledes den omkostningsafhængige  

 del af betalingen i plejehjem og beskyttede boliger beregnes.
 1. Socialministeriets orientering om nye  

 betalingsregler i plejehjem, særlige plejehjem, institutioner for fysisk og  

 psykisk handicappede samt forsorgshjem m.v.
 (Udsendt den 17. december 1993 i forbindelse med at Folketinget vedtog L  

 112 om udbetaling af pension til beboere i plejehjem m.v.). ....
A.
Betaling for bolig i et plejehjem m.v. ....
 1. Betaling på grundlag af boligens omkostninger og  

 størrelse.
Beregningen af betalingen sker med udgangspunkt i en arealmæssig opdeling  

 af institutionen i en servicedel og en boligdel.
Denne opgørelse danner igen  

 baggrund for en fordeling af udgifter på dels boligdelen og dels  

 servicedelen.
 Institutionens driftsudgifter og 10 pct. af den seneste offentlige  

 vurdering fordeles på henholdsvis boligdelen og servicedelen efter  

 arealfordelingen.
 Institutionens driftsudgifter er de udgifter, som er forbundet med den  

 løbende drift, administration, revision, forsikringer, skatter, vicevært,  

 rengøring af fællesarealer, almindelig vedligeholdelse, fornyelse,  

 henlæggelser, pasning af udenomsarealer m.v.
Ud fra en konkret vurdering vurderes, hvilke rum der må henregnes til  

 serviceareal.
Fra bygningens samlede bruttoetageareal fratrækkes herefter  

 servicearealet.
Det således resterende bruttoetageareal udgør herefter  

 boligarealet.
Bruttoetagearealet kan defineres som bygningens samlede areal medregnet  

 ydervægge og andel i adgangsarealer.
Bruttoetagearealet opgøres som arealet i  

 vandret plan målt til ydersiden af de begrænsende ydervægge, jf.
Bygge- og  

 Boligstyrelsens bekendtgørelse nr. 617 af 8. juli 1992 om beregning af  

 boligens bruttoetageareal i henhold til boligstøtteloven.
En opmåling heraf  

 kan f.eks. finde sted på grundlag af bebyggelsens hovedtegninger i kommunens  

 byggesagsarkiv.
 Opdelingen af et plejehjem i en boligdel og i en servicedel kan som  

 udgangspunkt foretages efter ældreboliglovens regler.
 Vejledende kan følgende liste anvendes til opdelingen i bolig- og  

 servicearealet:
Boligarealer - gangarealer, der forbinder boliger og fælles bolig arealer - fælles opholdsarealer eller -lokaler for beboerne fælles spisekøkken for  

 boligernes beboere - toilet i forbindelse med fælles opholdsareal eller fælles spisekøkken - hobbyrum for beboerne - gæsteværelser for beboerne - tekøkken til beboernes og pårørendes brug Servicearealer - lokaler til genoptræning, herunder fysioterapi, ergoterapi og lignende - lokaler til hjemmesygepleje og hjemmehjælp - personalelokaler (fysioterapeuter, ergoterapeuter, hjemmesygeplejersker,  

 hjemmehjælpere m.v.) - vagtcentral - aflastningsboliger til midlertidigt ophold - centralkøkken med ansat personale - cafeteria - kiosk - hvilerum for f.eks personale/dagcentergæster - særligt indrettede baderum, herunder svømmehal - lokaler til fodpleje - lokaler til frisør - rengøringsrum, servicedepotrum - kontorer til administration af service - gangarealer, der forbinder serviceaktiviteter Der kan i institutionen være en række rum, som ikke entydigt kan henføres  

 til boligdelen eller til servicedelen.
 Vejledende foreslås følgende fordeling:
 - For korridorer o. lign., som benyttes som adgangsveje for boliger som  

 adgangsveje for serviceareal, beregnes 50 pct. til hver kategori.
 - For rum, der benyttes af plejehjemmets beboere af brugere udefra (f.eks.  

 en spisestue som nogle få timer om dagen benyttes til dagcenterfunktioner),  

 fordeles driftsudgifterne og 10 pct. af ejendomsvurderingen forholdsmæssigt  

 mellem plejehjemmet og den alternative anvendelse.
 - Andre rum beregnes efter en konkret vurdering med udgangspunkt i deres  

 anvendelse.
 - Udgifter til drift og pasning af udearealer indgår i institutionens  

 samlede driftsudgifter, der fordeles som ovenfor anført.
De samlede udgifter på henholdsvis bolig- og servicedel fordeles  

 forholdsmæssigt på de to dele.
Den del af udgiften, der påhviler boligdelen,  

 fordeles herefter forholdsmæssigt på de enkelte boliger, svarende til de  

 enkelte boligers størrelse. .....
 For el og varme betales et særskilt beløb, der svarer til den  

 forholdsmæssige andel af de faktiske udgifter for den del af  

 bruttoetagearealet, der vedrører boligdelen. ....
 2. Socialministeriets tillæg til orientering om nye  

 betalingsregler i plejehjem, særlige plejehjem, institutioner for fysisk og  

 psykisk handicappede samt forsorgshjem m.v. (Udsendt den 15. februar 1994).  

 ...
 1. Betaling på grundlag af boligens omkostninger og  

 størrelse ...
Institutionens driftsudgifter skal forstås som institutionens samlede  

 budgetterede driftsudgifter (* 1) hvad angår selve det samlede  

 bygningskompleks.
Udgifter til lønninger og udgifter til pleje (herunder  

 særlige hjælpemidler), forplejning og lignende skal således ikke medtages.  

 Dog skal lønudgiften til f.eks. gartner og rengøring af fællesarealer  

 medtages.
De af institutionens driftsudgifter, der anvendes i beregningen af den  

 »maksimale husleje«, er således de udgifter, som er forbundet med  

 den løbende drift, administration, revision, forsikringer, skatter, vicevært,  

 rengøring af fællesarealer, almindelig vedligeholdelse, fornyelse, pasning af  

 udenomsarealer.
Listen er ikke nødvendigvis udtømmende, ligesom nogle af de  

 nævnte elementer ikke nødvendigvis figurerer som selvstændigt punkt på  

 institutionens budget.
------------------ (* 1) Indgår der i de budgetterede driftsudgifter poster, som der skal  

 betales moms af, medregnes kommunens udgifter til moms, jf. pkt. 121 (kapitel  

 8.1.6. om betaling for bolig i plejehjem og beskyttet bolig).
-------------------- Som eksempel på et plejehjems driftsudgifter kan følgende nævnes:
Kaldeanlæg (faste) Reparation af fyr Maling, boliger Havevedligeholdelse Indvendig og udvendig vedligeholdelse Reparation af ventilation og pumper Vaskemaskine og tumbler Elevator, vedligehold Vandafgift Rengøring af fællesarealer (gangarealer, fælles opholdsarealer, trapper  

 m.v) Institutionens driftsudgifter fordeles på henholdsvis boligarealet og  

 servicearealet, jvf. nedenfor.
Udgør boligarealet f.eks. 55 pct. af  

 institutionens samlede areal, bliver institutionens »maksimale  

 husleje«:
0,55 * (driftssudgifter + 10 pct. af vurderingen) Institutionens »maksimale husleje« fordeles herefter på de  

 enkelte boliger efter en arealfordeling for at finde den enkelte boligs  

 »maksimale husleje«.
De fællesarealer, der tilhører boligdelen,  

 fordeles ligeligt på de enkelte boliger.
Det betyder, at kun forskelle i  

 beboernes egen bolig, kan medføre en forskel i den »maksimale  

 husleje« pr. bolig.
 Beboerens omkostnings- og arealbestemte betaling udgør herefter 10 pct. af  

 den fundne »maksimale husleje« for beboerens egenbolig.
Opdelingen af institutionen i en boligdel og en servicedel tager  

 udgangspunkt i ældreboliglovens regler.
Dvs. institutionens areal opsplittes  

 på henholdsvis en bolig og en servicedel.
Til boligdelen hører beboernes  

 egenboliger samt fælles opholdsarealer, jvf. i øvrigt orienteringsskrivelsen.  

 ....
 3. Regneeksempler Der tages udgangspunkt i et fiktivt  

 plejehjem X med følgende budget for 1994:
 Tabel 1. Budget for plejehjem X for året 1994.
For plejehjem X udgør de budgetterede driftsudgifter (* 2) i 1994 3,2  

 mill. kr.
Driftsudgifterne på plejehjem X figurerer på kontiene 3,4,5 og  

 delvist 6 og 13. På plejehjem X vurderes, at 1/2 af udgifterne på konto 6  

 vedrører særligt inventar, og at 1/5 af udgiften på konto 13 vedrører  

 administration og revision for ejendommen.
 Ved særligt inventar kan forstås f.eks. indkøb af særligt møblement til  

 genoptræning, terapi m.v. ....
 (* 2) Se note 1.
Opvarmning og el medtages ikke i driftsudgifterne, da beboernes betaling  

 fastsættes for eet år ad gangen ud fra institutionens budget og betales  

 særskilt ligesom beboernes betaling for andre ydelser.
Den samlede udgift til  

 opvarmning og el på institutionen ganges således med f.eks. 55 pct., som er  

 boligarealets andel og fordeles på de enkelte boliger.
Afvigelser i arealet  

 af egenboligen kan således give forskelle i beboernes betaling.
Udgiften til  

 opvarmning og el beregnes inklusive moms.
 Den seneste ejendomsvurdering på plejehjem X er 20 mill. kr.
 Idet det antages, at boligarealet på plejehjem X udgør 55 pct. eller 2.000  

 m2 bliver plejehjemmets »maksimale husleje«:
 0,55 * (3,5 + 0,10 * 20) mill. kr. = 3,025 mill. kr.
 Det betyder, at den »maksimale husleje« pr. kvadratmeter på  

 plejehjem X er:
3,025 mill. kr. / 2.000 m2 = 1.512,50 kr./år På plejehjem X er der 50 beboere, som har boliger på 20 m2 og 20 beboere,  

 som har boliger på 25 m2. Desuden er der fællesområder på 500 m2, der  

 fordeles ligeligt på de 70 beboere.
 Den »maksimale husleje« for de enkelte beboere kan herefter  

 beregnes således:
 På plejehjem X vil den omkostnings- og arealbestemte del af  

 boligbetalingen således udgøre henholdsvis 4.105,20 kr./år og 4.861,20 kr./år  

 for de to boligtyper, svarende til 10 pct. af beboernes »maksimale  

 husleje«.
Den indkomstbestemte del af boligbetalingen vil variere med den tildelte  

 pension samt evt. indkomst ud over pensionen.
I nedenstående eksempler vises  

 udregningen af forskellige pensionisters boligbetaling på plejehjem X. ....
6. Institutioner med flere funktioner Såfremt institutionen er beliggende i en bygning, der også har anden  

 anvendelse, er det nødvendigt at foretage nogle flere skøn.
F.eks. kan fællesarealerne være meget store, fordi institutionen om dagen  

 benyttes som dagcenter.
I disse tilfælde medregnes en del af det fælles  

 boligareal, f.eks. tages en andel svarende til andelen af fastboende i  

 forhold til det samlede antal brugere af de fælles boligarealer om dagen.
Det samme gør sig gældende for opgørelsen af beboernes betaling for el og  

 varme, hvis institutionen er en del af en sådan institution.
Udgiften til el  

 og varme i fælles boligarealer bør således også nedsættes, således at  

 beboerne kun betaler en andel (f.eks. andelen af fastboende i forhold til det  

 samlede antal brugere af de fælles boligarealer om dagen).
------------------------------------------------------------- Bilag 2 (* 1) Socialministeriets bekendtgørelse af 24. juni 1996 Bekendtgørelse om tilbud og betaling for bolig m.v. i plejehjem,  

 beskyttede boliger og institutioner efter § 112 i bistandsloven, og om ret  

 til at flytte til sådanne boliger i en anden kommune -------------------------------------------------------------- Bilag 3 Litteraturliste m.v.
Kapitel 2. Ældreråd Medspil og modspil, pjece, Kommunernes Landsforening, 1996.
Kapitel 3. Frivilligt arbejde blandt ældre De frivillige sociale organisationer, Socialforskningsinstituttet, 1995.
 Social Vejviser 1994, Center for frivilligt socialt arbejde, Odense.
 Kommuneprofiler 1995, Center for frivilligt social arbejde, Odense.
 Kapitel 4. Lov om forebyggende hjemmebesøg til ældreOpsøgende og  

 forebyggende arbejde med gamle, SIKON 1992.
Nakskov-undersøgelsen.
Projekt Bedre Alderdom - PROBA, Henning Sturup,  

 Aktive Borgere på Vestlolland 1995.
Rødovre-projektet.
En 3-årig ældreundersøgelse i Rødovre., Rødovre Kommune  

 1985.
Kapitel 5. Hjemmehjælp Man skal love hvad man holder, pjece, Kommunernes Landsforening, juli  

 1995.
Kapitel 6.Tilbud med aktiverende og forebyggende sigte Mellem to stole, temaoplæg, Sundhedsministeriet 1995.
Kapitel 9. Plejevederlag Omsorg for alvorligt syge og døende, Sundhedsstyrelsen, 1996.
Kapitel 10. Demens Socialministeriets rapport om initiativer for gamle med demens,  

 Socialministeriet, 1991. 1).
Information om : Gamle med demens i § 79 plejehjem og hjemmepleje.
Regler  

 og muligheder., Socialministeriet, 1992.1) Rapport fra arbejdsgruppen vedrørende forbedring af senil dementes  

 forhold, arbejdshæfte, Socialministeriet, 1994.1) Efteruddannelse inden for demensområdet, Eva Bonde Nielsen., Danmarks  

 Pædagogiske institut, 1995. ISBN 877416 322 1 Hjemmeboende ældre med demens, Kirsten Schultz-Larsen, Center for  

 forskning og udvikling på Ældreområdet, København, 1995.1) Hvis bare de forstod...: Et bedre netværk for demente i eget hjem, Helle  

 G.
Snell, Center for Gerontopsykologi, Risskov, 1995.2) Sammenhæng i omsorgskæden for demente og deres pårørende - pleje, støtte  

 og aflastning i tiden før plejehjem, Helle G.
Snell (red.), Helle Vibeke Dahl  

 og Lene Jensen, Center for Gerontopsykologi, Risskov, 1995.1) Glimt i øjet, Christiane E.
Swane, Socialministeiet, 1991.1) Film/video Glemmer du .... - en film om demens, med pjece, 1990. 1) Er du senil, mand ?, med pjece, 1995. 1) Demens - rager det os ? et undervisningsprogram for 7.-10. klasse med  

 lærervejledning m.v., 1995. 3) Giv tid, giv tid, en film om hjemmeboende demente, 1995. 3) Demente i bofællesskab, en film om etablering og drift af et bofællesskab  

 med tilknyttet daghjem, 1993. 3) Sikken vi kan, film om skærmet enhed for de sværest demente beboere på et  

 plejehjem, 1991. 3) Noter:
------------------------------------------------------------ Bilag 4 Adresseliste Arbejdsmiljøfondet, Vermundsgade 38, 2100 København 3/4, telefon 39 16 05 55 Arbejdstager-/arbejdsledersekretariatet:
Staunings Plads 1-3, 4. sal, Postboks 22, 1790 København V, telefon 33 11 16 00 Center for frivilligt socialt arbejde, Pantheonsgade 5, 5000 Odense C, telefon 66 14 60 61 Demenslinien: 39 62 29 19 Formidlingscenter Nord, Slotsgade 5, 9000 Aalborg,telefon 98 13 22 11, fax  

 98 13 22 77 Gerontologisk Institut, Aurehøjvej 24, 2900 Hellerup, telefon 39 40 10 10,  

 fax 39 40 40 45 Kommuneinformation, Nyropsgade 37, 1602 København V, telefon 33 11 38 00 Kommunernes Landsforening, Gyldenløvesgade 11, 1600 København V, telefon 33 12 27 88 ---------------------------------------------------------- Bilag 5 Landsdækkende organisationer på ældreområdet A.P.O.
Landsforeningen Aktive Pensionister Frølichsvej 27 2920 Charlottenlund Tlf.: 39 63 33 55 De Samarbejdende Pensionistorganisationer Att.: Paul Carlson Liljevænget 3 5550 Langeskov Tlf.: 65 38 23 86 De Samvirkende Omsorgsklubber i Danmark Allegade 2 2000 Frederiksberg Tlf.: 31 21 40 36 Den Fynske Sammenslutning af Pensionstforeninger Liljevænget 3 5550 Langeskov Tlf.: 65 38 23 86 Den Jyske Sammenslutning af Pensionistforeninger Att.: Gunnar Høgh Rosenvej 13 8240 Risskov Tlf.: 86 17 71 48 Den Selvejende Institution Mariehjemmene Onsgårdsvej 35 2900 Hellerup Tlf.: 39 62 23 33 Foreningen til Udvikling af Alderdommens Muligheder c/o Inger Nygård Ådalsvej 13 B 8240 Risskov Tlf.: 86 17 40 13 Landsforeningen Ældre Sagen Vesterbrogade 97 1620 København V Tlf.: 31 23 44 11 LO Faglige Seniorer Mimersgade 39, 1 2200 København N.
Tlf.: 35 82 40 22 Luthersk Missionsforening Industrivænget 40 3400 Hillerød Tlf.: 48 24 44 76 Omsorgsorganisationernes Samråd Ndr.
Fasanvej 99 2000 Frederiksberg Tlf.: 31 10 82 88 Pensionisternes Fællesråd Kløverprisvej 10B 2650 Hvidovre Tlf.: 36 75 17 77 Pensionisternes Kulturelle Støtteforening Frederiksvej 1 A 2000 Frederiksberg Tlf.: 36 45 59 31 Pensionisternes Samvirke Griffenfeldsgade 58 2200 København N Tlf.: 35 37 24 22 Sammenslutningen af Diakonhjem Islandsvej 5 7100 Vejle Tlf.: 75 72 70 88 Sammenslutningen af Pensionistforeninger i Danmark Kochsgade 31, 1 5000 Odense C Tlf. 65 91 40 99 Ældremobiliseringen Nyropsgade 22 Postboks 1790 1602 København V Tlf.: 33 97 26 00 (Ældremobiliseringen er paraplyorganisation for følgende 6  

 ældreorganisationer:
