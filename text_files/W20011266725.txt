Der blev klaget over, at overlægen ved operationen den 1. oktober  

 1996 beskadigede en nerve.
Der blev videre klaget over, at en patolog den 6.  

 juni 2000 fejlvurderede en finnålsbiopsi.
Endelig blev der klaget over,  

 at det blev besluttet, at der skulle foretages en så omfattende  

 fjernelse af lymfeknuder, som skete ved operationen den 12. juli  

 2000.
Klage over beskadigelse af nerve ved  

 operation For så vidt angik operationen i oktober 1996, oplyste nævnet,  

 at det af retningslinierne for brystkirurgi (Danish Breast Cancer  

 Co-operative Group) fremgår, at de to vigtigste motoriske nerver  

 (nervus thoracalis longus og nervus thoracodorsalis) skal identificeres,  

 så de kan skånes.
Nævnet lagde vægt på, at det  

 ikke af operationsbeskrivelsen fremgik, at overlægen identificerede de  

 to nerver.
Nævnet fandt det godtgjort, at patienten udviklede  

 vingedannelse af skulderbladet i forbindelse med operationen og nævnet  

 lagde til grund, at overlægen ved operationen den 1. oktober 1996 havde  

 læderet nerven thoracalis longus.
Nævnet fandt grundlag for at  

 kritisere overlægens behandling af patienten, idet han ikke ved  

 udskrivelsen den 10. oktober 1996 diagnosticerede den kirurgiske komplikation  

 i form af vingedannelse af skulderbladet, uanset at tilstanden gerne viser  

 sig straks efter operationen og er let at se.
 Nævnet fandt endvidere grundlag for at kritisere overlægens  

 journalføring, idet operationsbeskrivelsen var mangelfuld, da det ikke  

 af den fremgik, om de to nerver var blevet identificeret.
For så vidt angår den patologiske vurdering den 6. juni 2000,  

 lagde nævnet vægt på, at det af den mikroskopiske  

 beskrivelse fremgik, at materialet var blodigt med talrige lymfatiske celler,  

 og at der var spredte grupper af celler, som syntes epiteliale, med noget  

 forstørrede grove kerner.
Cellerne var atypiske med store  

 hyperkromatiske kerner og uregelmæssig kerneform.
Mængden af  

 cytoplasma var sparsom.
En gruppe var anordnet i en kirtel  

 (glandulært). Der var ingen tydelige cellekerner (nukleoler). Det var  

 herefter nævnets vurdering, at der var celleforandringer, der  

 morfologisk kunne være forenelige med spredning af den tidligere  

 brystkræft, og nævnet fandt derfor, at der var handlet i  

 overensstemmelse med almindeligt anerkendt faglig standard ved vurderingen af  

 præparatet.
For så vidt angår beslutningen om operationstype den 12. juni  

 2000, oplyste nævnet, at det, såfremt der er påvist  

 spredning til en lymfekirtel i armhulen, og der ved et mindre indgreb ikke  

 bliver fundet kræftspredning til en af de udtagne lymfekirtler, altid  

 medfører en ny operation for at finde den angrebne lymfekirtel.  

 Såfremt der bliver fundet spredning til en af de udtagne lymfekirtler,  

 medfører dette tillige en ny operation for at fjerne alt  

 kræftvæv i armhulen.
Et mindre indgreb vil således i denne  

 situation altid blive fulgt op af et mere omfattende indgreb.
Nævnet  

 fandt på denne baggrund, at der var handlet i overensstemmelse med  

 almindelig anerkendt faglig standard ved at beslutte, at der skulle foretages  

 en regelret operation af patientens højre armhule med en omfattende  

 udtagning af lymfekirtler.
