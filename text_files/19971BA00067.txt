Nr BSF 67 Forslag til folketingsbeslutning om godkendelse af Aftale om Beskyttelse  

 af Afrikansk-Eurasiske Migrerende Vandfugle Fremsat af miljø- og energiministeren (Svend Auken) den 14. november 1997 Folketinget meddeler sit samtykke til, at Danmark godkender Aftale om  

 Beskyttelse af Afrikansk-Eurasiske Migrerende Vandfugle, underskrevet af  

 Danmark i Haag den 16. juni 1995.
Bemærkninger til forslaget 1. Indledning Aftale om Beskyttelse af Afrikansk-Eurasiske Migrerende Vandfugle er  

 udarbejdet inden for rammerne af konventionen af 23. juni 1979 om beskyttelse  

 af migrerende arter af vilde dyr (CMS), kaldet Bonn-konventionen, der er en  

 global aftale, som har til formål at beskytte bestande af vandrende  

 (migrerende), vilde dyr, der regelmæssigt krydser nationale grænser.
De  

 væsentligste forpligtelser omfatter krav til at indføre strenge  

 beskyttelsesforanstaltninger og indgå regionale aftaler blandt  

 forekomstlandene for de migrerende dyrearter, som er optaget på konventionens  

 to lister.
 Konventionen blev vedtaget i 1979 men trådte først i kraft i 1983. Den har  

 nu ca. 50 parter, der omfatter de fleste europæiske lande og Det Europæiske  

 Fællesskab, en række afrikanske, arabiske, asiatiske og sydamerikanske lande  

 samt Australien.
Danmark ratificerede konventionen ved kgl. resolution af 5. juli 1982, jf.  

 bekendtgørelse nr. 84 af 15. september 1986 (og nr. 88 af 13. september 1990)  

 i Lovtidende C.
Konventionen, som skønnedes at kunne opfyldes på grundlag af  

 den eksisterende lovgivning, blev ratificeret efter en regeringsbeslutning.  

 Den indeholder finansielle forpligtelser, bl. a. med henblik på at dække de  

 sekretariatsmæssige opgaver.
Det danske bidrag, pt. ca. 160.000 kr. årligt,  

 afholdes med hjemmel i Finanslovens § 23.51.01.10.51.
Inden for rammerne af Bonn-konventionen har Danmark den 31. juli 1991  

 indgået en regional aftale med Tyskland og Holland om beskyttelse af sæler i  

 Vadehavet.
Endvidere er der indgået aftale om beskyttelse af flagermus i  

 Europa den 4. december 1991 og om beskyttelse af små hvaler i Østersøen og  

 Nordsøen den 19. august 1992. Aftalerne bygger på konventionens artikel IV,  

 stykke 3 og 4. Efter denne bestemmelse skal parter, som er forekomstlande for  

 arter, hvis status er ugunstig eller i øvrigt af en sådan karakter, at den  

 vil blive væsentligt forbedret gennem internationalt samarbejde, bestræbe sig  

 på at indgå aftaler, når de kan være til gavn for disse arter af vilde dyr.
2. Forhandlingsforløbet Et af formålene med Bonn-konventionen er, at parterne skal bestræbe sig på  

 at indgå aftaler om de migrerende arter, hvis status er ugunstig, og for  

 hvilke der er behov for internationale aftaler vedrørende beskyttelse og  

 forvaltning, samt om de arter, hvis status er af en sådan karakter, at den  

 vil blive væsentligt forbedret gennem det internationale samarbejde, som kan  

 opnås ved en international aftale.
Disse forhold er udgangspunkt for  

 udarbejdelsen af den afrikansk-eurasiske vandfugleaftale.
Efter det første møde mellem Bonn-konventionens parter i 1988 blev det  

 besluttet at udarbejde en aftale om vestpalæarktiske andefugle.
Den  

 nederlandske regering udarbejdede et udkast til en vestpalæarktisk  

 vandfugleaftale og sendte udkastet, inkl. en handlingsplan for ænder, svaner  

 og gæs samt en overordnet forvaltningsplan for alle vandfugle, til  

 Europa-Kommissionen, som tilbød at støtte aftalen.
Der kunne imidlertid ikke  

 gøres særlige fremskridt i Europa-Kommissionens regi.
Derfor tog  

 Konventionssekretariatet i samarbejde med den nederlandske regering i  

 begyndelsen af 1993 initiativ til en revision af udkastet og de tilknyttede  

 dokumenter.
Det afrikanske element fik større vægt og titlen blev ændret til  

 Aftale om Beskyttelse af Afrikansk-Eurasiske Migrerende Vandfugle (AEWA).
Det første konsultationsmøde mellem forekomststaterne under AEWA blev  

 holdt i Nairobi i 1994. Her nåede parterne stort set til enighed om alle  

 væsentlige spørgsmål.
Det afsluttende forhandlingsmøde blev holdt i juni 1995  

 i Haag.
På dette møde var 64 forekomststater og Den Europæiske Union  

 repræsenteret.
Endvidere deltog mange statslige og ikke-statslige  

 organisationer som observatører.
Mødedeltagerne vedtog enstemmigt aftalen og  

 accepterede tilbudet fra Kongeriget Nederlandenes regering om at virke som  

 depositar i de første tre år fra den dato, hvor aftalen åbnedes for  

 undertegnelse, samt tilbudet om i samme tidsrum at stille et midlertidigt  

 sekretariat til rådighed og være vært for det første partsmøde efter aftalens  

 ikrafttræden.
I overensstemmelse hermed etablerede den nederlandske regering 1. januar  

 1996 det midlertidige sekretariat.
Den 15. august 1996 blev vandfugleaftalen  

 åbnet for undertegnelse.
Aftalen træder i kraft tre måneder efter, at mindst  

 14 forekomstlande eller regionale økonomiske samarbejdsorganisationer  

 bestående af mindst 7 lande fra Afrika og 7 fra Eurasien har tilsluttet sig  

 aftalen.
Dette forventes at ske i løbet af 1998.
 Det er herefter hensigten at indkalde til aftalens første ordinære  

 partsmøde i 1999 i forbindelse med partskonference under selve  

 Bonn-Konventionen.
3. Aftalens indhold Formålet med aftalen er at skabe en ramme for fælles beskyttelsespolitik  

 af migrerende vandfuglearter, især dem der er udryddelsestruede eller har en  

 ugunstig bevaringsstatus.
Aftalen dækker et område på ca. 60 mill. km2, som  

 omfatter hele Afrika og Europa, dele af Asien og nogle arktiske områder  

 (Bilag 1). Aftalen dækker således både Danmark, Færøerne og Grønland.
I alt  

 ca. 170 arter af migrerende vandfugle er omfattet af aftalen (Bilag 2).
 Parterne skal navnlig gennemføre følgende beskyttelsesforanstaltninger:
a.
Lade truede, migrerende vandfuglearter i aftaleområdet få samme strenge  

 beskyttelse som i Bonn-konventionens artikel III, stk. 4 og 5, der pålægger  

 parterne at bestræbe sig på at genoprette bestandene ved biotoppleje mv. samt  

 forbud mod fangst, herunder jagt.
b.
Sikre at fangst, herunder jagt på migrerende vandfugle, sker på basis  

 af den bedst tilgængelige viden og på et bæredygtigt grundlag.
c.
Udpege, beskytte, pleje og genoprette levesteder for migrerende  

 vandfugle.
d.
Koordinere med andre lande om at skabe et netværk af passende  

 lokaliteter langs hele trækruten.
e.
Undersøge problemer i relation til menneskelige aktiviteter og  

 iværksætte fornødne afværgeforanstaltninger.
f.
Samarbejde i katastrofesituationer.
g.
Forhindre forsætlig udsætning af fremmede arter i naturen.
h.
Foretage undersøgelser af de migrerende vandfugles biologi og økologi.
i.
Samarbejde om uddannelsesprogrammer vedrørende vandfugle.
j.
Informere om vandfugles beskyttelsesproblemer og indholdet af aftalen.
k.
Udveksle information og resultater vedrørende undersøgelser,  

 overvågning, beskyttelse og uddannelse.
l.
Samarbejde for at hjælpe parterne med at gennemføre denne aftale, især  

 med hensyn til undersøgelser og overvågning.
 Som en del af aftalen indgår Bilag 3, der er en handlingsplan for udvalgte  

 vandfuglearter.
Handlingsplanens punkt 2.1.1 fastsætter, at parterne skal sikre  

 beskyttelsen af de truede arter, der er nævnt i aftalens tabel 1, spalte A,  

 bl.a. ved at forbyde fangst af fugle og indsamling af æg.
De arter, der  

 vedrører Danmark, er sort stork, skestork, pibesvane, bramgås, lysbuget  

 knortegås, rødhovedet and og lille skallesluger.
Alle disse arter er  

 totalfredede i Danmark, og aftalen medfører ikke umiddelbart krav om nye  

 danske initiativer.
Den eneste art, der vedrører Grønland, er grønlandsk  

 blisgås.
I Grønland er der i princippet jagt på grønlandsk blisgås, idet den  

 kun er fredet i yngletiden i perioden 1. maj til 15. august.
Men uden for  

 fredningstiden forekommer arten bogstavelig talt ikke i Grønland, idet den er  

 trukket væk.
For Færøernes vedkommende er der ingen relevante arter.
Handlingsplanens punkt 2.1.2 fastsætter, at parterne skal regulere  

 jagt mv. af de fuglearter, der har en ugunstig bevaringsstatus ifølge tabel  

 1, spalte B, og at reguleringen især skal sikre forbud mod jagt mv. i alle  

 stadier af yngletiden og under træk til ynglestederne.
For de arter, der er  

 relevante for Danmarks vedkommende, er bestemmelserne opfyldt i dansk  

 lovgivning.
Det drejer sig om hvid stork, knopsvane, sangsvane, blisgås,  

 mørkbuget knortegås, kortnæbbet gås, sædgås, gravand, knarand, spidsand,  

 skeand, taffeland, sortand, fløjlsand, toppet skallesluger og stor  

 skallesluger.
Visse af dem er totalfredede, og for de jagtbare arter er der  

 ikke jagttid i yngletiden eller i træktiden.
For Grønlands vedkommende er de  

 relevante arter bramgås og havlit.
I Grønland er der i princippet jagt på  

 bramgås, idet den kun er fredet i yngletiden i perioden 1. maj til 15.  

 august.
Men uden for fredningstiden forekommer den bogstavelig talt ikke i  

 Grønland, idet den er trukket væk.
Havlit er også kun fredet yngletiden i  

 perioden 1. maj til 15. august.
Omfanget af eventuel jagt kendes ikke præcis,  

 men der er formentlig tale om jagt af et vist omfang.
Ifølge aftalen må  

 jagten på disse to arter imidlertid fortsætte på et bæredygtigt grundlag,  

 hvis jagten er baseret på en langvarig, kulturel tradition.
For Færøernes  

 vedkommende er der ingen relevante arter.
Handlingsplanens punkt 2.2.1 fastsætter, at parterne skal udarbejde  

 nationale handlingsplaner for at forbedre bevaringsstatus for de truede  

 arter.
Det vil sige, at Danmark skal udarbejde handlingsplaner for sort  

 stork, skestork, pibesvane, bramgås, lysbuget knortegås, rødhovedet and og  

 lille skallesluger  ,  og at Grønland skal udarbejde  

 handlingsplaner for grønlandsk blisgås og lysbuget knortegås.
4. Opfyldelse af aftalen For Danmarks vedkommende indebærer aftalen ingen væsentlige problemer,  

 idet de fleste bestemmelser og forpligtelser allerede er opfyldt.
Aftalen vil  

 ikke medføre behov for lovændringer.
De arter, som er relevante for Danmarks vedkommende, er beskyttet gennem  

 jagt- og vildtforvaltningsloven enten ved at være totalfredede eller ved, at  

 jagttiden er fastsat, så den lever op til aftalens bestemmelser.
En række  

 levesteder for vandfugle er beskyttet gennem jagt- og vildtforvaltningsloven  

 og naturbeskyttelsesloven.
5. Økonomiske konsekvenser Aftalen indeholder en forpligtelse for parterne til at bidrage til et  

 budget, der fastsættes af aftaleparterne, bl. a. med henblik på at dække de  

 sekretariatsmæssige opgaver.
Det økonomiske bidrag forventes for Danmarks vedkommende at blive i  

 størrelsesordenen 100.000 kr. om året.
Beløbet vil kunne rummes inden for  

 Miljø- og Energiministeriet, Skov- og Naturstyrelsens ordinære bevilling på  

 finansloven, jf.
Finanslovens § 23.51.01.10. I en foreløbig 3-årig  

 interimsperiode afholder den nederlandske stat de udgifter, der er forbundet  

 med aftalen.
 Aftalen skønnes ikke i sig selv at være af væsentlig økonomisk betydning,  

 men da Danmarks tilslutning vil medføre mellemfolkelige forpligtelser af  

 økonomisk karakter, kræves Folketingets samtykke til godkendelse af aftalen.
6. Miljømæssige og erhvervsøkonomiske konsekvenser Aftalen under Bonn-konventionen om afrikansk-eurasiske vandfugle er en  

 væsentlig udbygning af det internationale samarbejde for disse arters  

 beskyttelse, der vil bidrage til beskyttelsen af migrerende vandfugle og  

 deres levesteder og vil have afledte fordele for mange andre arter af dyr og  

 planter.
Den vil medføre en øget koordination og styrkelse af de enkelte  

 landes bestræbelser inden for forskning, uddannelse, overvågning af og  

 oplysning om migrerende vandfuglearter og deres levesteder samt forvaltning  

 af levestederne.
Den skønnes endvidere særligt at kunne bidrage til en bedre  

 beskyttelse af vandfugle og deres levesteder i Afrika, hvor en stor del af de  

 europæiske vandfuglebestande overvintrer.
 Aftalen vurderes ikke at have nævneværdige erhvervsøkonomiske  

 konsekvenser.
7. Forholdet til EU EU er part i Bonn-konventionen.
Aftalen om afrikansk-eurasiske migrerende  

 vandfugle indeholder derfor bestemmelse om EU's adgang til at tiltræde  

 aftalen, hvilket skete i marts 1997. Der er EU-kompetence på området både i  

 medfør af fuglebeskyttelsesdirektivet (Rådets direktiv nr. 79/409/EØF af 2.  

 april 1979 om beskyttelse af vilde fugle med senere ændringer) og i medfør af  

 habitatdirektivet (Rådets direktiv nr. 92/43 af 21. maj 1992 om bevaring af  

 naturtyper samt af vilde dyr og planter).
8. Grønland og Færøerne Da Danmark ratificerede Bonn-konventionen i 1982 skete det med forbehold  

 for Grønland og Færøerne.
Færøerne er nu, jf.
Udenrigsministeriets  

 bekendtgørelse nr. 88 af 13. september 1990, omfattet af Danmarks  

 tiltrædelse, mens der stadig gælder et forbehold for så vidt angår Grønlands  

 tiltrædelse af konventionen.
 Aftalen om afrikansk-eurasiske migrerende vandfugle har været forelagt  

 Grønlands Hjemmestyre og Færøernes Hjemmestyre såvel under forhandlingerne om  

 den som i forbindelse med underskrivelsen af den.
Færøernes Hjemmestyre har ikke haft bemærkninger til aftalen.
Da Grønland  

 ikke formelt er part i Bonn-konventionen, har Danmark - efter indstilling fra  

 Grønlands Hjemmestyre - ved underskrivelsen af vandfugleaftalen taget  

 forbehold for den formelle tilslutning fra Hjemmestyret.
Der vil blive taget  

 initiativ til at få forbeholdet hævet, inden aftalen endeligt ratificeres.
Skriftlig fremsættelse (14. november 1997) Miljø- og energiministeren (Svend Auken):
 Jeg skal herved tillade mig at fremsætte:
 Forslag til folketingsbeslutning om godkendelse af Aftale om  

 Beskyttelse af Afrikansk-Eurasiske Migrerende Vandfugle.
(Beslutningsforslag nr.
B 67).
 Beslutningsforslaget tilsigter at opnå Folketingets samtykke til, at  

 Danmark tiltræder aftalen om beskyttelse af afrikansk-eurasiske migrerende  

 vandfugle.
Aftalen er udarbejdet inden for rammerne af Bonn-konventionen fra 1979 om  

 beskyttelse af migrerende (vandrende) arter af vilde dyr med det formål at  

 skabe en ramme for en fælles beskyttelsespolitik af migrerende  

 vandfuglearter, især dem der er udryddelsestruede eller har en ugunstig  

 bevaringsstatus.
Aftalen dækker et område på ca. 60 mill. km2, som omfatter  

 hele Afrika og Europa, dele af Asien og nogle arktiske områder.
Aftalen pålægger parterne at gennemføre forskellige  

 beskyttelsesforanstaltninger, så som genopretning af bestande ved  

 biotoppleje, regulering af jagt, beskyttelse og pleje af levesteder m.v.
Den  

 er en væsentlig udbygning af det internationale samarbejde om beskyttelse af  

 migrerende vandfuglearter, der vil bidrage til bevarelsen af disse og deres  

 levesteder og vil have afledte fordele for mange andre arter af dyr og  

 planter.
For Danmarks vedkommende indebærer aftalen ingen problemer, idet de fleste  

 bestemmelser og forpligtelser allerede er opfyldt, navnlig ved bestemmelser i  

 jagt- og vildtforvaltningsloven og naturbeskyttelsesloven.
Aftalen medfører  

 ikke behov for lovændringer.
 Da Danmarks tilslutning vil medføre mellemfolkelige forpligtelser af  

 økonomisk karakter, kræves Folketingets samtykke til godkendelse af aftalen.
 Idet der i øvrigt henvises til beslutningsforslaget med bemærkninger,  

 anbefaler jeg Folketingets velvillige behandling af forslaget.
AFTALE OM BESKYTTELSE AF AFRIKANSK-EURASISKE MIGRERENDE VANDFUGLE DE KONTRAHERENDE PARTER, SOM ERINDRER SIG, at konventionen om beskyttelse af migrerende arter af  

 vilde dyr, 1979, opfordrer til international koordineret handling for at  

 bevare migrerende arter, SOM VIDERE ERINDRER SIG, at konventionens første partskonference som blev  

 holdt i Bonn i oktober 1985, pålagde konventionens sekretariat at tage de  

 fornødne skridt til at udarbejde en aftale om andefugle i den vestlige  

 Palearktik, SOM ERKENDER, at migrerende vandfugle bidrager med en vigtig del af den  

 globale biodiversitet som i overensstemmelse med ånden i konventionen om  

 biodiversitet, 1992, og Agenda 21 bør bevares til glæde for nuværende og  

 kommende generationer, SOM ER KLARE OVER den økonomiske, sociale, kulturelle og rekreative værdi  

 som følger af udnyttelse af visse arter af migrerende vandfugle og af den  

 miljømæssige, økologiske, genetiske, videnskabelige, æstetiske, rekreative,  

 kulturelle, uddannelsesmæssige, sociale og økonomiske værdi af vandfugle i  

 almindelighed, SOM ER OVERBEVISTE OM, at enhver udnyttelse af migrerende vandfugle må ske  

 på et bæredygtigt grundlag under iagttagelse af arternes beskyttelsesstatus i  

 hele udbredelsesområdet såvel som deres biologiske karakteristika, SOM ER SIG BEVIDST, at migrerende vandfugle er særligt sårbare, fordi de  

 migrerer over lange afstande og er afhængige af et netværk af vådområder, som  

 mindskes i omfang, og som bliver forringet gennem ikke bæredygtige  

 menneskelige aktiviteter, som det er omtalt i konventionen om internationalt  

 vigtige vådområder særligt som vandfuglehabitater, 1971, SOM ERKENDER NØDVENDIGHEDEN AF, at der umiddelbart tages skridt til at  

 stoppe tilbagegangen af migrerende vandfugle og deres levesteder i det  

 geografiske område hvor de afrikansk-eurasiske migrerende vandfugle er  

 udbredt, SOM ER OVERBEVISTE OM, at indgåelsen af en multilateral aftale og dens  

 gennemførelse ved fælles indsats på den mest effektive måde vil bidrage  

 markant til bevarelsen af migrerende vandfugle og deres levesteder og vil  

 have afledte fordele for mange andre arter af dyr og planter, og SOM ANERKENDER, at den mest effektive gennemførelse af en sådan aftale vil  

 kræve, at der tilvejebringes bistand til visse lande i udbredelsesområdet til  

 forskning, uddannelse og overvågning af migrerende vandfuglearter og deres  

 levesteder samt til forvaltning af disse levesteder såvel som til etablering  

 og forbedring af de videnskablige og administrative institutioner, der skal  

 gennemføre denne aftale, HAR VEDTAGET FØLGENDE:
ARTIKEL 1 Omfang, definitioner og fortolkning 1. Aftalens geografiske omfang er det areal, der dækker de  

 afrikansk-eurasiske vandfugles migrationssystemer, som det er defineret i  

 bilag 1 til denne aftale, herefter omtalt som »aftaleområdet«.
 2. I denne aftale betyder:
(a) »Konventionen« konventionen om beskyttelse af migrerende  

 arter af vilde dyr, 1979, (b) »Konventionssekretariatet« det organ der er etableret i  

 medfør af artikel IX i konventionen, (c) »Vandfugle« betyder de arter af fugle, der økologisk er  

 afhængige af vådområder i det mindste som en del af deres årlige cyklus, og  

 som har et udbredelsesområde, der ligger helt eller delvis indenfor  

 aftaleområdet og er angivet i bilag 2 til denne aftale, (d) Aftalesekretariat' det organ, der er etableret i medfør af artikel VI  

 stk. 7 litra (b) i denne aftale, (e) »Parter«, medmindre sammenhængen angiver noget andet, parter  

 i denne aftale, og (f) »Parter, der er tilstedeværende og stemmeafgivender« de  

 parter, der er tilstedeværende og stemmeafgivende enten for eller imod.
De,  

 der afholder sig fra at stemme, vil ikke blive medregnet blandt de parter,  

 der er tilstedeværende og stemmeafgivende.
 Endvidere har begreberne beskrevet i artikel I stk. 1, litra (a) til (k) i  

 konventionen den samme betydning, mutatis mutandis , i denne aftale.
 3. Denne aftale er en aftale i den betydning, det er nævnt i konventionens  

 artikel IV, stk. 3.
4. Bilagene til denne aftale udgør en integreret del af denne.
Enhver  

 henvisning til aftalen indbefatter henvisning til dens bilag.
ARTIKEL II Grundlæggende principper 1. Parter skal træffe koordinerede foranstaltninger for at opretholde en  

 gunstig status for migrerende vandfuglearter eller for at bringe dem tilbage  

 til en sådan status.
Med henblik herpå skal de inden for deres nationale  

 jurisdiktion anvende de foranstaltninger, der er foreskrevet i artikel IV i  

 denne aftale.
 2. Ved gennemførelse af de foranstaltninger, der er foreskrevet i stk. 1  

 ovenfor, skal parterne tage forsigtighedsprincippet i betragtning.
ARTIKEL III Generelle beskyttelsesforanstaltninger 1. Parterne skal træffe foranstaltninger til beskyttelse af migrerende  

 vandfugle, i særdeleshed truede arter samt arter, der har en ugunstig status.
 2. Med henblik herpå skal parterne :
(a) give truede migrerende vandfuglearter den samme strenge beskyttelse  

 som følger af artikel III, stk. 4, og 5, i konventionen, (b) sikre, at al udnyttelse af migrerende vandfugle sker på grundlag af en  

 vurdering af den bedst tilgængelige viden om deres økologi og er bæredygtig i  

 forhold til arterne såvel som til de økosystemer, der er deres grundlag, (c) udpege områder og levesteder for migrerende vandfugle, der forekommer  

 indenfor deres territorium og fremme beskyttelsen, forvaltningen,  

 rehabiliteringen og genopretningen af disse områder i samarbejde med de  

 organer, der er opregnet i artikel IX, litra (a) og (b) i denne aftale, og  

 som er engageret i beskyttelse af levesteder, (d) koordinere deres bestræbelser på at sikre, at et netværk af egnede  

 levesteder opretholdes, eller hvor det er hensigtsmæssigt, retableres i hele  

 udbredelsesområdet for hver enkelt vandfugleart, særligt hvor vådområder  

 strækker sig over mere end en aftaleparts område, (e) undersøge problemer, der skyldes eller antagelig skyldes menneskelige  

 aktiviteter og bestræbe sig på at gennemføre afhjælpende foranstaltninger,  

 herunder rehabilitering og restaurering af levesteder og kompenserende  

 foranstaltninger for tab af levesteder, (f) samarbejde i katastrofesituationer, der kræver en samlet international  

 indsats, og om at udpege de arter af migrerende vandfugle, som er de mest  

 sårbare i disse situationer, såvel som samarbejde om at udarbejde fornødne  

 katastrofeplaner for at tilvejebringe en forbedret beskyttelse af disse arter  

 i sådanne situationer og om at udarbejde retningslinier til at støtte de  

 enkelte parter i at håndtere disse situationer, (g) forbyde udsætning af ikke-hjemmehørende vandfuglearter i naturen og  

 tage fornødne skridt til at forebygge udslip af sådanne arter, hvis udsætning  

 eller udslip vil kunne skade den vilde flora og fauna.
Hvis  

 ikke-hjemmehørende vandfugle allerede er blevet udsat, skal parterne træffe  

 fornødne foranstaltninger for at forhindre disse arter i at blive en mulig  

 trussel for hjemmehørende arter.
(h) initiere og støtte forskning vedr. migrerende vandfugles biologi og  

 økologi herunder harmonisering af forskning og overvågningsmetoder og i  

 fornødent omfang i fællesskab eller i samarbejde iværksætte forsknings- og  

 overvågningsprogrammer, (i) vurdere deres uddannelsesbehov vedr. bl.a. undersøgelser om migrerende  

 vandfugles udbredelse, overvågning, ringmærkning og vådområdeforvaltning med  

 henblik på at påpege de vigtigste emner og områder for uddannelse og  

 samarbejde i udarbejdelsen og udviklingen af fornødne uddannelsesprogrammer, (j) udarbejde og gennemføre planer for at skabe opmærksomhed om og  

 forståelse for generelle spørgsmål vedr. beskyttelse af migrerende vandfugle  

 og særligt for emnerne og bestemmelserne i denne aftale.
(k) udveksle informationer og resultater vedr. forskning, overvågning,  

 fredning og uddannelsesprogrammer, og (l) samarbejde med henblik på at bistå hinanden med at gennemføre denne  

 aftale særligt inden for områderne forskning og overvågning.
ARTIKEL IV Handlingsplan og retningslinier for beskyttelse 1 En handlingsplan er tilføjet denne aftale som bilag 3. Den fastsætter de  

 tiltag, parterne skal iværksætte i forhold til særlige arter og emner, i  

 overensstemmelse med de generelle beskyttelsesforanstaltninger fastsat i  

 artikel II i denne aftale og i forhold til de følgende emner:
(a) artsbeskyttelse (b) bevaring af levesteder, (c) styring af menneskelige aktiviteter, (d) forskning og overvågning, (e) uddannelse og information samt (f) gennemførelse 2. Handlingsplanen vurderes ved hvert ordinært partsmøde under hensyntagen  

 til retningslinierne for beskyttelse.
 3. Enhver tilføjelse til handlingsplanen skal vedtages af partsmødet under  

 iagttagelse af bestemmelserne i artikel III i denne aftale.
 4. Retningslinierne for beskyttelse skal forelægges til vedtagelse i  

 forbindelse med det første partsmøde og skal vurderes jævnligt.
ARTIKEL V Gennemførelse og finansiering 1. Hver part skal:
(a) udpege den eller de myndigheder, som skal gennemføre denne aftale, og  

 som bl.a. skal overvåge alle de aktiviteter, som kan få indflydelse på  

 beskyttelsen af de migrerende vandfugle, for hvilke den pågældende part er  

 forekomststat, (b) udpege et knudepunkt for de øvrige parter og uden unødigt ophold  

 oplyse dets navn og adresse til aftalesekretariatet med henblik på  

 efterfølgende rundsendelse til de andre parter, og (c) til hvert ordinært partsmøde, første gang ved det andet møde,  

 udarbejde en rapport om gennemførelsen af aftalen med særlig vægt på de  

 beskyttelsesforanstaltninger, der er truffet.
Udformningen af sådanne  

 rapporter skal fastlægges ved det første partsmøde og i det omfang, det  

 findes nødvendigt, vurderes ved ethvert følgende partsmøde.
De enkelte  

 rapporter skal fremsendes til aftalesekretariatet mindst hundredeogtyve dage  

 før det ordinære partsmøde, til hvilket de er udarbejdet.
Kopier skal  

 efterfølgende rundsendes til de øvrige parter af aftalesekretariatet.
2. Hver part skal bidrage til (a) aftalens budget i overensstemmelse med De Forenede Nationers  

 vurdering.
Den enkelte forekomststats bidrag er for alle parter begrænset til  

 maksimalt 25 procent af det totale budget.
Ingen regionale økonomiske  

 samarbejdsorganisationer, som er parter i denne aftale, kan blive pålagt at  

 bidrage med mere end 2,5 procent af de administrative udgifter.
 (b) beslutninger, som findes nødvendige vedrørende budgettet og enhver  

 ændring af skalaen for bidrag, skal vedtages i enighed af partsmødet.
 3. Partsmødet kan oprette en beskyttelsesfond gennem frivillige bidrag fra  

 parterne eller fra enhver anden bidragyder med henblik på at finansiere  

 overvågning, forskning, uddannelse og projekter vedrørende bevaring, herunder  

 beskyttelse og forvaltning af migrerende vandfugle.
 4. Parter opfordres til at sørge for uddannelse og teknisk og finansiel  

 støtte til andre parter på multi- eller bilateral basis for at bistå dem med  

 gennemførelsen af bestemmelserne i denne aftale.
ARTIKEL VI Parternes møde 1. Parternes møde er det besluttende organ for denne aftale.
2. Depositaren skal i samråd med konventionens sekretariat indkalde til  

 partsmøde senest et år efter den dato, hvor denne aftale er trådt i kraft.  

 Derefter skal aftalesekretariatet i samråd med konventionssekretariatet  

 indkalde til ordinære partstmøder med et interval på ikke mindre end tre år,  

 medmindre partsmødet beslutter noget andet.
I tilfælde hvor det er muligt,  

 skal sådanne møder holdes i forbindelse med konventionens ordinære  

 partskonferencer.
 3. Efter skriftlig anmodning fra mindst en tredjedel af parterne, skal  

 aftalesekretariatet indkalde til ekstraordinært partsmøde.
 4. De forenede Nationer, og de dertil knyttede organer, Det internationale  

 Atom Agentur, enhver stat der ikke er part i denne aftale, og sekretariaterne  

 for internationale konventioner, der f. eks beskæftiger sig med  

 naturbeskyttelse, herunder beskyttelse og forvaltning af migrerende  

 vandfugle, kan lade sig repræsentere ved observatører på parternes møder.  

 Ethvert agentur eller organ, der er fagligt kvalificeret i sådanne  

 naturbeskyttelsesspørgsmål eller i forskning vedr. migrerende vandfugle kan  

 også lade sig repræsentere ved observatører på parternes møde, medmindre  

 mindst en tredjedel af de tilstedeværende parter er imod.
5. Kun parter har ret til at stemme.
Enhver part har een stemme, dog kan  

 regionale økonomiske samarbejdsorganisationer, som er parter i denne aftale,  

 i sager indenfor deres kompetenceområde udøve deres stemmeret med det antal  

 stemmer, som svarer til antallet af deres medlemsstater, som er parter i  

 aftalen.
En regional økonomisk samarbejdsorganisation kan ikke bruge sin  

 stemmeret, hvis dens medlemsstater udøver deres stemmeret og vice  

 versa.
 6. Medmindre andet fremgår af denne aftale skal partsmødets beslutninger  

 vedtages i enighed, eller hvis enighed ikke kan opnås ved totredjedels  

 flertal blandt de parter, der er tilstedeværende og stemmeafgivende.
 7. På det første partsmøde skal parterne:
(a) i enighed vedtage dets forretningsorden, (b) oprette et aftalesekretariat som en del af konventionssekretariatet  

 til at udføre de sekretariatsfunktioner, der er opregnet i artikel VIII i  

 denne aftale, (c) oprette den tekniske komite der er nævnt i denne aftales artikel VII, (d) vedtage hvorledes de rapporter, der skal udarbejdes i medfør af denne  

 aftales artikel V, nr. 1 (c), skal udformes, (e) vedtage kriterier, der definerer katastrofesituationer, som kræver  

 hasteindgreb, og fastlægge principperne og ansvaret for, at disse  

 iværksættes.
 8. På hvert ordinært møde skal partsmødet:
(a) vurdere de aktuelle og mulige ændringer i status for migrerende  

 vandfugle og de levesteder, der er vigtige for deres overlevelse, samt de  

 faktorer, der kan påvirke dem, (b) vurdere fremskridt og enhver opstået vanskelighed i forbindelse med  

 gennemførelsen af denne aftale, (c) vedtage et budget og vurdere ethvert spørgsmål i forbindelse med denne  

 aftales økonomiske forhold, (d) behandle ethvert spørgsmål vedrørende aftalesekretariatet og  

 medlemskab af den tekniske komite, (e) vedtage en rapport til udsendelse til aftaleparterne og til  

 konventionens partskonference, og, (f) fastsætte tid og sted for det næste møde.
 9. Ethvert partsmøde kan:
(a) rette rekommandationer til parterne i det omfang, det findes  

 nødvendigt eller fornødent, (b) vedtage særlige tiltag til forbedring af effektiviteten af denne  

 aftale og i givet fald de nødforanstaltninger, der er omhandlet i artikel VII  

 nr. 4 i denne aftale, (c) overveje og vedtage forslag om at ændre denne aftale, (d) ændre handlingsplanen i overensstemmelse med denne aftales artikel IV,  

 stk. 3, (e) nedsætte undergrupper i det omfang, det anses for nødvendigt for at  

 bidrage til gennemførelsen af denne aftale, særligt til at koordinere med  

 andre organer etableret under andre internationale traktater, konventioner og  

 aftaler med overlappende geografisk og taksonomisk dækning, og (f) træffe afgørelse i ethvert spørgsmål om gennemførelsen af denne  

 aftale.
ARTIKEL VII Teknisk komite 1. Den tekniske komite skal bestå af:
 (a) ni eksperter, der repræsenterer aftaleområdets forskellige regioner i  

 overensstemmelse med en afbalanceret geografisk rekruttering.
(b) en repræsentant for henholdsvis IUCN, IWRB og CIC, og (c) en repræsentant fra hvert af følgende områder: landbrugsøkonomi,  

 vildtforvaltning og miljølovgivning.
Proceduren for udpegning af eksperter, perioden for deres udpegning og  

 valg af formand for den tekniske komite fastsættes af partsmødet.
Formanden  

 kan indbyde indtil fire observatører fra specialiserede mellemstatslige eller  

 ikkestatslige organisationer.
 2. Medmindre partsmødet beslutter noget andet, skal den tekniske komites  

 møder indkaldes af aftalsekretariatet i forbindelse med hvert ordinært  

 partsmøde og mindst en gang mellem de ordinære partsmøder.
 3. Den tekniske komite skal:
(a) yde videnskabelig og teknisk rådgivning og information til partsmødet  

 og gennem aftalesekretariatet til parterne, (b) rette rekommandationer til partsmødet vedrørende handlingsplanen,  

 gennemførelse af aftalen, og yderligere forskning, der bør udføres, (c) til hvert ordinært partsmøde udarbejde en rapport om dens aktiviteter,  

 som skal fremsendes til aftalesekretariatet senest hundredeogtyve dage før  

 partsmødet, og kopier skal herefter af aftalesekretariatet rundsendes til  

 parterne og (d) udføre enhver anden opgave, der pålægges den af partsmødet.
4. Hvis der efter den tekniske komites mening er opstået en nødsituation,  

 der kræver iværksættelse af hasteindgreb for at undgå forringelse af status  

 for en eller flere vandfuglearter, kan den tekniske komite anmode  

 aftalesekretariatet om at indkalde de berørte parter til et hastemøde.
Disse  

 parter skal derefter mødes så snart, det er muligt, for hurtigt at udarbejde  

 en plan, der kan yde beskyttelse til de arter, der er udpeget som værende  

 særligt truede i faresituationer.
Når en rekommandation er vedtaget på et  

 sådant møde, skal de berørte parter informere hinanden og aftalesekretariatet  

 om de foranstaltninger, de har iværksat for at gennemføre den, eller om  

 begrundelsen for at rekommandationen ikke kunne gennemføres.
 5. For at behandle særlige emner kan den tekniske komite nedsætte de  

 arbejdsgrupper, den finder påkrævet.
ARTIKEL VIII Aftalesekretariat Aftalesekretariatets opgaver er :
(a) at arrangere og betjene partsmøderne og den tekniske komites møder, (b) at udføre de beslutninger, som det pålægges af partsmødet, (c) at fremme og koordinere aktiviteter under aftalen, herunder  

 handlingsplanen, i overensstemmelse med partsmødets beslutninger, (d) at holde kontakt til forekomstlande, der ikke er parter, og at fremme  

 koordinationen mellem parterne, og internationale og nationale organisationer  

 vedrørende spørgsmål, som direkte eller indirekte er relevante for  

 beskyttelsen, herunder fredning og forvaltning, af migrerende vandfugle.
(e) at indsamle og vurdere viden som kan fremme formålene med og  

 gennemførelsen af aftalen og sørge for fornøden udbredelse af sådan  

 information, (f) at henlede partsmødernes opmærksomhed på spørgsmål, der angår  

 formålene med denne aftale, (g) til alle parter at rundsende rapporter fra de myndigheder, der er  

 omtalt i artikel V stk. 1, (a) i denne aftale, og fra den tekniske komite  

 sammen med de rapporter, som den i overensstemmelse med litra (h) i denne  

 artikel skal udarbejde og udsende senest tres dage før starten på hvert  

 ordinært partsmøde, (h) årligt og til hvert ordinært partsmøde at udarbejde rapporter om  

 sekretariatets arbejde og om gennemførelsen af aftalen, (i) at administrere aftalens budget og, hvis den etableres, dens  

 fredningsfond, (j) at tilvejebringe information til offentligheden vedrørende aftalen og  

 dens formål, og (k) at udføre andre opgaver, som måtte blive givet det i medfør af aftalen  

 eller af partsmødet.
ARTIKEL IX Forholdet til andre internationale organer ,der beskæftiger sig med  

 migrerende vandfugle og deres levesteder Aftalesekretariatet skal rådføre sig med:
(a) Konventionssekretariatet løbende, og når det skønnes formålstjenligt  

 med de organer, der er ansvarlige for sekretariatsfunktionerne i forbindelse  

 med aftaler indgået i medfør af artikel IV, stk. 3, og 4, i konventionen,  

 hvis disse er relevante for migrerende vandfugle, konventionen om vådområder  

 af international betydning, særligt som levesteder for vandfugle, 1971,  

 konventionen om international handel med udryddelsestruede vilde dyr og  

 planter, 1973, den afrikanske konvention om beskyttelse af naturen og  

 naturlige ressourcer, 1968, konventionen om beskyttelse af Europas fauna og  

 dens levesteder, 1979, og konventionen om biodiversitet, 1992 og med henblik  

 på partsmødet samarbejde med parterne i disse konventioner om alle spørgsmål  

 af fælles interesse og særligt vedrørende fremskridt for og gennemførelse af  

 handlingsplanen, (b) sekretariaterne for andre relevante konventioner og internationale  

 aftaler i spørgsmål af fælles interesse, og (c) andre organisationer med kompetence indenfor naturbeskyttelse,  

 herunder fredning og forvaltning af migrerende vandfugle og deres levesteder  

 samt indenfor forskning, uddannelse og holdningspåvirkning.
ARTIKEL X Ændring af aftalen 1. Denne aftale kan ændres på ethvert ordinært eller ekstraordinært  

 partsmøde.
 2. Forslag til ændring kan fremsættes af enhver part.
3. Teksten til enhver foreslået ændring og begrundelserne herfor skal  

 tilsendes aftalesekretariatet ikke mindre end hundredeoghalvtres dage før  

 åbningen af mødet.
Aftalesekretariatet skal straks fremsende kopier til  

 parterne.
Enhver kommentar fra parterne til teksten skal fremsendes til  

 Aftalesekretariatet ikke mindre end tres dage før åbningen af mødet.  

 Sekretariatet skal hurtigst muligt efter den sidste dag for fremsendelse af  

 kommentarer sende alle kommentarer modtaget indtil den dag til parterne.
4. En ændring af aftalen bortset fra ændringer i dens bilag skal vedtages  

 med totredjedels flertal af de tilstedeværende og stemmeafgivende parter og  

 træder i kraft for de parter, som har accepteret det på den tredivte dag  

 efter den dato, hvor totredjedel af aftalens parter har vedtaget ændringen og  

 har deponeret deres instrument om accept af ændringen hos depositaren.
For  

 hver part, som deponerer sit instrument om accept efter datoen, på hvilken  

 totredjedel af parterne har deponeret deres instrument om accept, skal  

 ændringen træde i kraft på den tredivte dag efter den dato, hvor den  

 deponerer sit instrument om accept.
 5. Ethvert nyt bilag og enhver ændring af et bilag skal vedtages af  

 totredjedels flertal af de tilstedeværende og stemmeafgivende parter og  

 træder i kraft for alle parter 90 dage efter den dato, hvor den er vedtaget  

 af partsmødet, bortset for de parter som har taget forbehold i  

 overensstemmelse med stk. 6 i denne artikel.
6. I løbet af den halvfems dages periode, som er nævnt i stk. 5 i denne  

 artikel kan enhver part ved skriftlig meddelelse til depositaren tage  

 forbehold med hensyn til nye bilag eller en tilføjelse til et bilag.
Et  

 sådant forbehold kan trækkes tilbage på et hvilketsomhelst tidspunkt ved  

 skriftlig meddelelse til depositaren, og et nyt bilag eller ændringen af et  

 eksisterende træder herefter i kraft for denne parts vedkommende halvfems  

 dage efter tilbagekaldelsen.
ARTIKEL XI Virkning for internationale konventioner og retsforskrifter 1. Bestemmelserne i denne aftale berører ikke nogen parts rettigheder  

 eller forpligtelser i henhold til nogen gældende internationale traktater,  

 konventioner eller aftaler.
 2. Bestemmelserne i denne aftale skal på ingen måde berøre nogen parts ret  

 til at opretholde eller vedtage strengere foranstaltninger for at beskytte  

 migrerende vandfugle og deres levesteder.
ARTIKEL XII Bilæggelse af tvister 1. Enhver tvist, som måtte opstå mellem to eller flere parter med hensyn  

 til fortolkning eller anvendelse af bestemmelserne i denne aftale skal gøres  

 til genstand for forhandling mellem de i tvisten involverede parter.
 2. Hvis tvisten ikke kan løses i henhold til bestemmelserne i stk. 1, i  

 denne artikel, kan parterne efter indbyrdes aftale forelægge tvisten for en  

 voldgiftsret, navnlig Den faste Voldgiftsret i Haag, og de parter, som  

 forelægger tvisten, er bundet af voldgiftskendelsen.
ARTIKEL XIII Undertegnelse, ratifikation, accept, godkendelse og tiltrædelse 1. Denne aftale skal stå åben for undertegnelse af enhver forekomststat,  

 uanset om arealer under dens jurisdiktion ligger indenfor aftaleområdet eller  

 ikke, eller regionale økonomiske samarbejdsorganisationer med mindst en  

 forekomststat som medlem, enten ved:
(a) undertegnelse uden forbehold med hensyn til ratifikation, accept eller  

 godkendelse, eller (b) undertegnelse med forbehold med hensyn til ratifikation, accept eller  

 godkendelse med efterfølgende ratifikation, accept eller godkendelse.
 2. Denne aftale skal stå åben for undertegnelse i Haag indtil aftalens  

 ikraftræden.
 3. Denne aftale skal være åben for tiltrædelse af enhver forekomststat  

 eller regional økonomisk samarbejdsorganisation nævnt ovenfor i stk. 1, fra  

 og med datoen for denne aftales ikraftrædelse.
 4. Ratifikations-, accept-, godkendelses- eller tiltrædelsesinstrumenter  

 skal deponeres hos depositaren.
ARTIKEL XIV Ikrafttrædelse 1. Denne aftale skal træde i kraft den første dag tre måneder efter, at  

 mindst fjorten forekomstlande eller regionale økonomiske  

 samarbejdsorganisationer, bestående af mindst syv fra Afrika og syv fra  

 Eurasien, har undertegnet uden forbehold med hensyn til ratifikation, accept  

 eller godkendelse eller har deponeret deres ratifikations-, accept- eller  

 godkendelsesinstrument i overensstemmelse med artikel XIII i denne aftale.
 2. For enhver forekomststat eller regional økonomisk  

 samarbejdsorganisation som har:
(a) undertegnet uden forbehold med hensyn til ratifikation, accept eller  

 godkendelse, (b) ratificeret, accepteret eller godkendt, eller (c) tiltrådt denne aftale efter den dato, hvor det antal forekomststater og regionale  

 økonomiske samarbejdsorganisationer, der er nødvendige for ikrafttræden, har  

 undertegnet uden forbehold eller har ratificeret, accepteret eller godkendt  

 den, træder denne aftale i kraft på den første dag i den tredje måned, som  

 følger efter undertegnelsen uden forbehold eller efter deponering af  

 vedkommende stats eller organisations deponering af sit ratifikations-,  

 accept, godkendelses- eller tiltrædelsesinstrument.
ARTIKEL XV Forbehold Bestemmelserne i denne aftale kan ikke gøres til genstand for generelle  

 forbehold.
Særlige forbehold kan dog tages i forhold til enhver art omfattet  

 af aftalen eller enhver bestemmelse i handlingsplanen af enhver stat eller  

 regional økonomisk samarbejdsorganisation i forbindelse med undertegnelse  

 uden forbehold med hensyn til ratifikation, accept, godkendelse eller  

 tiltrædelse eller i givet fald i forbindelse med deponering af  

 ratifikations-, accept-, godkendelses- eller tiltrædelsesinstrument.
Sådanne  

 forbehold kan til enhver tid trækkes tilbage af den stat eller regionale  

 økonomiske samarbejdsorganisation, som har taget det, ved at meddele det  

 skriftligt til depositaren.
En sådan stat eller organisation er ikke bundet  

 af de bestemmelser, som har været genstand for forbeholdet, før tredive dage  

 efter at reservationen er trukket tilbage.
ARTIKEL XVI Opsigelse Enhver part kan når som helst opsige denne aftale ved skriftlig meddelelse  

 til depositaren.
Opsigelsen træder i kraft tolv måneder efter, at depositaren  

 har modtaget meddelelsen.
ARTIKEL XVII Depositaren 1. Originaleksemplaret af denne aftale på det arabiske, engelske, franske  

 og russiske sprog, som alle har samme gyldighed, skal deponeres hos  

 Kongeriget Nederlandenes regering, som skal være depositar.
Depositaren skal  

 fremsende bekræftede kopier af disse versioner til alle stater og regionale  

 økonomiske samarbejdsorganisationer, der er henvist til i artikel XIII stk.,  

 1, i denne aftale og til aftalesekretariatet, efter at det er oprettet.
 2. Så snart denne aftale træder i kraft, skal en bekræftet kopi fremsendes  

 af depositaren til De forenede Nationers sekretariat med henblik på  

 registrering og offentliggørelse i overensstemmelse med artikel 102 i De  

 forenede Nationers pagt.
 3. Depositaren skal underrette alle stater og regionale økonomiske  

 samarbejdsorganisationer, som har undertegnet eller tiltrådt aftalen samt  

 aftalesekretariatet om:
(a) enhver undertegnelse, (b) enhver deponering af ratifikations-, ac-cept-, godkendelses eller  

 tiltrædelsesinstrumenter, (c) ikrafttrædelsesdatoen for denne aftale, for ethvert nyt bilag samt for  

 enhver ændring af dens bilag, (d) enhver reservation i forhold til et nyt bilag eller til en ændring af  

 et bilag, (e) enhver meddelelse om tilbagetrækning af en reservation, og (f) enhver meddelelse om opsigelse af aftalen.
 Depositaren skal til alle stater og regionale økonomiske  

 samarbejdsorganisationer, som har undertegnet eller tiltrådt aftalen, og til  

 aftalesekretariatet fremsende teksten til enhver reservation, yderligere  

 bilag og til enhver ændring af dens bilag.
 Til bekræftelse heraf har undertegnede, der er behørigt bemyndiget dertil,  

 underskrevet denne aftale.
Bilag 1 Fastlæggelse af aftaleområdet Grænsen af aftaleområdet fastlægges som følger:
Fra Nordpolen mod syd langs længdegraden 130 grader V til 75 grader N;  

 derfra mod øst og sydøst gennem Viscount-Melville Strædet, Prince Regent  

 Fjorden, Gulf of Boothia, Foxe Basin, Foxe Channel og Hudson Strædet til  

 punktet 60 grader N, 60 grader V, i Nordvestatlanten; derfra mod sydøst  

 gennem Nordvestatlanten til punktet 50 grader N, 30 grader V; derfra mod syd  

 langs længdegraden 30 grader V til 10xN; derfra mod sydøst til Ækvator ved 20  

 grader V; derfra mod syd langs længdegraden 20 grader V til 40 grader S;  

 derfra mod øst langs breddegraden 40 grader S til 60 grader Ø; derfra mod  

 nord langs længdegraden 60 grader Ø til 35 grader N; derfra mod øst-nordøst  

 langs storcirklen til punktet på 49 grader N, 87 grader, 27'Ø i det vestlige  

 Altai; derfra mod nordøst langs storcirklen til kysten af Ishavet ved 130xØ;  

 derfra mod nord langs længdegraden 130 grader Ø til Nordpolen.
Aftalearealet  

 er illustreret på vedhæftede kort.
 Annex 1 a:
Map of the Agreement Area BILAG 2 Vandfuglearter som er omfattet af denne aftale GAVIIDAE Gavia stellata Rødstrubet lum Gavia arctica Sortstrubet lom Gavia immer Islom Gavia adamsii Hvidstrubet lom PODICIPEDIDAE Podiceps grisegena Gråstrubet lappedykker Podiceps auritus Nordisk lappedykker PELECANIDAE Pelecanus onocrotalus Pelikan Pelecanus crispus Krøltoppet pelikan PHALACROCORACIDAE Phalacrocorax pygmaeus Dværgskarv Phalecrocorax nigrogularis Art af skarv ARDEIDAE Egretta vinaciegula Art af hejre Ardea purpurea Purpurhejre Casmerodius albus Amerikansk sølvhejre Ardeola idae Art af hejre Ardeola rufiventris Art af hejre Ixobrychus minutus Dværghejre Ixobrychus sturmii Art af hejre Botaurus stellaris Rørdrum CICONIIDAE Mycteria ibis Ibis stork Ciconia nigra Sort stork Ciconia episcopus Art af stork Ciconia ciconia Hvid Stork THRESKIORNITHIDAE Plegadis falcinellus Sort ibis Geronticus eremita Erimitibis Threskiornis aethipicus Hellig ibis Platalea leucorodia Skestork Platalea alba Art af skestork PHOENICOPTERIDAE Phoenicopterus ruber Alm. flamingo Phoenicopterus minor Lille flamingo ANATIDAE Dendrocygna bicolor Gul træand Dendrocygna viduata Nonneand/ hvidhovedet træand Thalassornis leuconotus Hvidrygget and Oxyura leucocephala Hvidhovedet and Cygnus olor Knopsvane Cygnus cygnus Sangsvane Cygnus columbianus Pibesvane Anser brachyrhynchus Kortnæbbet gås Anser fabalis Sædgås Anser albifrons Blisgås Anser erythropus Dværggås Anser anser Grågås Branta leucopsis Bramgås Branta bernicla Knortegås Branta ruficollis Rødhalset Gås Alopochen aegyptiacus Nilgås Tadorna ferruginea Rustand Tadorna cana Art af gravand Tadorna tadorna Gravand Plectropterus gambensis Sporegås Sarkidiornis melanotos Art af gravand Nettapusa uritus Art af dværgand Anas penelope Pibeand Anas strepera Knarand Anas crecca Krikand Anas capensis Kapand Anas platyrhynchos Gråand Anas undulata Gulnæbbet and Anas acuta Spidsand ANATIDAE Anas erythrorhyncha Art af svømmeand Anas hottentota Hottentotand Anas querquedula Atlingand Anas clypeata Skeand Marmaronetta angustirostris Marmorand Netta rufina Rødhovedet and Netta erythrophthalma Art af taffeland Aythya ferina Taffeland Aythya nyroca Hvidøjet and Aythya fuligula Troldand Athya marila Bjergand Somateria mollissima Ederfugl Somateria spectabilis Kongeederfugl Polysticta stelleri Stellersand Clangula hyemalis Havlit Melanitta nigra Sortand Melanitta fusca Fløjlsand Bucephala clangula Hvinand Mergellus albellus Lille skallesluger Mergus serrator Toppet skallesluger Mergus merganser Stor skallesluger GRUIDAE Grus leucogeranus Hvid trane Grus virgo Jomfrutrane Grus paradisea Art af trane Grus carunculatus Art af trane Grus grus Trane RALLIDAE Sarothrura boehmi Bøhms dværgrikse Porzana parva Lille rørvagtel Porzana pusilla Dværgrørvagtel Porzana porzana Lille rørvagtel Aenigmatolimnas marginalis Afrikansk stribet rørvagtel Fulica atra (Sorte- havet/Middelhavet) Blishøne DROMADIDAE Dromas ardeola Krabbeæder RECURVIROSTRIDAE Himantopus himantopus Stylteløber Recurvirostra avosetta Klyde GLAREOLIDAE Glareola pratincola Rødvinget braksvale Glareola nordmanni Sortvinget braksvale CHARADRIIDAE Pluvialis apricaria Hjejle Pluvialis squatarola Strandhjejle Charadrius hiaticula Stor præstekrave Charadrius dubius Lille præstekrave Charadrius pecuarius Kittlitz præstekrave Charadrius tricollaris Trebåndet præstekrave Charadrius forbesi Art af præstekrave Charadrius pallidus Art af præstekrave Cahradrius alexandrinus Hvidbrystet præstekrave Charadrius marginatus Art af præstekrave Charadrius mongolus Mongolsk præstekrave Charadrius leschenaultii Ørkenpræstekrave Charadrius asiaticus Kaspisk præstekrave Eudromias morinellus (Charadrius morinellus) Pomeransfugl Vanellus vanellus Vibe Vanellus spinosus Sporevibe Vanellus albiceps Art af vibe Vanellus senegallus Art af vibe Vanellus lugubris Art af vibe Vanellus melanopterus Art af vibe Vanellus coronatus Art af vibe Vanellus superciliosus Art af vibe Vanellus gregarius Steppevibe Vanellus leucurus Art af vibe SCOLOPACIDAE Gallinago media Tredækker Gallinago gallinago Dobbeltbekkasin Lymnocryptes minimus Enkeltbekkasin Limosa limosa Stor kobbersneppe Limosa lapponica Lille kobbersneppe Numenius phaeopus Lille regnspove SCOLOPACIDAE Numenius tenuirostris Tyndnæbbet spove Numenius arquata Stor regnspove Tringa erythropus Sortklire Tringa totanus Rødben Tringa stagnatilis Damklire Tringa nebularia Hvidklire Tringa ochropus Svaleklire Tringa glareola Tinksmed Tringa cinerea Terekklire Tringa hypoleucos Mudderklire Arenaria interpres Stenvender Calidris tenuirostris Art af ryle Calidris canutus Islandsk ryle Calidris alba Sandløber Calidris minuta Dværgryle Calidris temminckii Temmincksryle Calidris maritima Sortgrå ryle Calidris alpina Almindelig ryle Calindris ferruginea Krumnæbbet ryle Limicola falcinellus Kærløber Philomachus pugnax Brushane Phalaropus lobatus Odinshane Phalaropus fulicaria Thorshane LARIDAE Larus leucopthalmus Art af måge Larus hemprichii Art af måge Larus audouinii Audouinsmåge Larus armenicus Art af måge Larus ichthyaetus Stor sorthovedet måge Larus genei Tyndnæbbet måge Larus melanocephalus Sorthovedet måge Sterna nilotica (Gelochelidon nilotica) Sandterne Sterna caspia Rovterne Sterna maxima Kongeterne Sterna bengalensis Bengalsk terne Sterna bergii Bergius terne Sterna sandvicensis Splitterne Sterna dougallii Rosenterne Sterna hirundo Fjordterne LARIDAE Sterna paradisaea Havterne Sterna albifrons Dværgterne Sterna saundersi Art af terne Sterna balaenarum Art af terne Sterna repressa Art af terne Chlidonias leucopterus Hvidvinget terne Chlidonias niger Sortterne Bilag 3 Handlingsplan 1. Anvendelsesområde 1.1 Handlingsplanen finder anvendelse for de bestande af migrerende  

 vandfugle, der er opført i tabel 1 til dette bilag (herefter angivet som  

 »tabel 1«) 1.2 Tabel 1 udgør en integreret del af dette bilag.
Enhver henvisning til  

 denne handlingsplan omfatter en henvisning til tabel 1.
2. Artsbeskyttelse 2.1 Lovgivningsmæssige foranstaltninger 2.1.1 Parter, som har bestande nævnt i spalte A i tabel 1, skal sikre  

 beskyttelse for de nævnte bestande i overensstemmelse med artikel III, stk.  

 2(a) i denne aftale.
Parterne skal særligt og under iagttagelse af pkt. 2.1.3  

 nedenfor:
(a) forbyde fangst af fugle og indsamling af æg af de bestande, der  

 forekommer i deres område, (b) forbyde forsætlig forstyrrelse, i det omfang sådan forstyrrelse vil  

 have væsentlig betydning for beskyttelsen af de pågældende bestande, og (c) forbyde besiddelse og udnyttelse af og handel med fugle eller æg af  

 disse bestande, såfremt de er fanget eller indsamlet i strid med reglerne  

 fastsat i medfør af litra (a) ovenfor, så vel som besiddelse eller udnyttelse  

 af og handel med enhver let genkendelig del eller produkt af disse fugle og  

 deres æg.
Med undtagelse af de bestande, der er nævnt i kategori 2 og 3 i spalte A,  

 og som er mærket med en stjerne, må jagt fortsætte på et bæredygtigt  

 grundlag, hvis jagt på disse bestande er baseret på en langvarig kulturel  

 tradition.
Bæredygtig udnyttelse skal foregå indenfor rammerne af de særlige  

 bestemmelser, der fastsættes i en artshandlingsplan på det fornødne  

 internationale niveau.
2.1.2 Parter, der har bestande nævnt i tabel 1, skal regulere fangsten af  

 fugle og æg af alle bestande nævnt i spalte B i tabel 1. Formålet med sådanne  

 bestemmelser skal være at opretholde og bidrage til retablering af disse  

 bestande til et gunstigt niveau og på baggrund af den bedste tilgængelige  

 viden om populationsdynamik at sikre, at enhver fangst eller anden udnyttelse  

 er bæredygtig.
Bestemmelser fastsat i medfør af pkt. 2.1.3 nedenfor skal  

 særligt:
(a) forbyde fangst af de pågældende bestande i de forskellige faser af  

 yngle- og redetiden og deres træk til redestedet, hvis fangsten har en  

 ugunstig indflydelse på den pågældende bestands niveau, (b) regulere fangstmetoder, (c) begrænse fangst i det omfang, det skønnes fornødent, og iværksætte  

 nødvendig kontrol for at sikre, at begrænsningerne overholdes, og (d) forbyde besiddelse og udnyttelse af og handel med fugle og æg af de  

 pågældende bestande fanget i strid med forbud fastsat i medfør af reglerne i  

 dette stykke samt besiddelse og udnyttelse af og handel med enhver del af  

 disse fugle og deres æg.
 2.1.3 Parter kan af følgende grunde dispensere fra forbud fastsat efter  

 pkt. 2.1.1 og 2.1.2 uanset bestemmelserne i artikel III, stk. 5, i  

 konventionen, såfremt der ikke kan findes en anden tilfredsstillende løsning:
(a) for at forhindre omfattende skader på afgrøder, fiskeri- og  

 vandområder, (b) af hensyn til luftfarten eller andre væsentlige offentlige interesser, (c) i forsknings- og undervisningsøjemed, med henblik på retablering og  

 for at muliggøre opdræt i forbindelse med de nævnte formål, (d) for på strengt kontrollerede betingelser at tillade selektiv  

 indfangning eller anden fornuftig udnyttelse af bestemte fuglearter i  

 begrænset omgang, og (e) for at forbedre ynglesuccesen eller overlevelsen for de berørte  

 bestande.
 De nævnte dispensationer skal være præcise med hensyn til indhold og  

 begrænsning i tid og sted og må ikke have negativ indflydelse på de bestande,  

 der er nævnt i tabel 1. Parterne skal snarest muligt informere  

 aftalesekretariatet om enhver dispensation meddelt efter nærværende  

 bestemmelse.
2.2 Forvaltningsplaner for enkeltarter 2.2.1 Parterne skal samarbejde med henblik på at udarbejde og gennemføre  

 forvaltningsplaner for enkeltarter.
Dette gælder først og fremmest bestande  

 nævnt i kategori 1 i spalte A i tabel 1 og de arter, der er angivet med en  

 stjerne i spalte A i tabel 1. Aftalesekretariatet koordinerer udarbejdelsen,  

 harmoniseringen og gennemførelsen af sådanne planer.
2.2.2 Parterne skal udarbejde og gennemføre nationale forvaltningsplaner  

 for de arter, der er nævnt i spalte A i tabel 1, med henblik på at forbedre  

 deres generelle bestandsniveau.
Sådanne forvaltningsplaner skal indeholde  

 særlige bestemmelser for de bestande, der er markeret med en stjerne.
I det  

 omfang det skønnes nødvendigt, skal problemet med jægeres uforsætlige  

 nedlæggelse af fugle som følge af forkert artsbestemmelse overvejes.
2.3 Nødforanstaltninger Parterne skal i tæt samarbejde i det omfang, det er muligt og relevant,  

 udarbejde og gennemføre nødforanstaltninger for bestande nævnt i tabel 1, når  

 særligt ugunstige og udrydelsestruende forhold gør sig gældende indenfor  

 aftaleområdet.
2.4 Reetablering Parterne skal udvise den størst mulige agtpågivenhed i forbindelse med  

 forsøg på at retablere bestande nævnt i tabel 1 i dele af deres traditionelle  

 udbredelsesområde, hvor de ikke længere findes.
De skal bestræbe sig på at  

 udvikle og følge en detaljeret retableringsplan baseret på de fornødne  

 videnskabelige undersøgelser.
Retableringsplaner skal være indeholdt i  

 nationale og om fornødent i internationale handlingsplaner for enkeltarter.  

 En retableringsplan skal indeholde en vurdering af dens indflydelse på  

 miljøet og skal gøres alment tilgængelig.
Parterne skal på forhånd informere  

 aftalesekretariatet om alle retableringsplaner for arter nævnt i tabel 1.
2.5 Introduktion af nye arter 2.5.1 Parterne skal i det omfang, det skønnes nødvendigt, forbyde  

 introduktion af ikke-hjemmehørende arter af dyr og planter, som kan skade  

 bestandene nævnt i tabel 1.
 2.5.2 Parterne skal, i det omfang det skønnes nødvendigt, sørge for, at  

 der bliver taget de nødvendige forholdsregler for at undgå utilsigtede udslip  

 af arter af fangenskabsfugle, af ikke-hjemmehørende arter.
 2.5.3 Parterne skal, i den udstrækning det findes muligt og fornødent,  

 tage de nødvendige forholdsregler for at sikre, at ikke-hjemmehørende arter  

 eller hybrider heraf, som allerede findes i naturen i deres område, ikke  

 udgør en potentiel fare for bestandene nævnt i tabel 1.
3. Beskyttelse af levesteder 3.1 Fortegnelse over levesteder 3.1.1 Parterne skal evt. i samarbejde med kompetente internationale  

 organisationer udarbejde og udgive nationale fortegnelser over de levesteder  

 indenfor deres område, som er vigtige for de bestande, der er nævnt i tabel  

 1.
 3.1.2 Parterne skal særligt bestræbe sig på at udpege alle områder af  

 international eller national betydning for bestandene nævnt i tabel 1.
3.2 Områdebeskyttelse 3.2.1 Parterne skal bestræbe sig på løbende at etablere fredede områder  

 for at beskytte levesteder, som er vigtige for bestandene nævnt i tabel 1, og  

 udarbejde og gennemføre forvaltningsplaner for disse områder.
 3.2.2 Parterne skal bestræbe sig på at gennemføre en særlig beskyttelse af  

 de vådområder, som opfylder internationalt accepterede kriterier for at være  

 af international betydning.
3.2.3 Parterne skal bestræbe sig på at gøre alle vådområder på deres  

 område til genstand for fornuftig og bæredygtig udnyttelse.
De skal særligt  

 bestræbe sig på at undgå forringelse og tab af levesteder, der giver  

 livsgrundlag for de bestande, der er nævnt i tabel 1, ved indførelse af de  

 fornødne regler, standarder og kontrolforanstaltninger.
De skal særligt  

 bestræbe sig på :
(a) at sikre, at der i det omfang, det er muligt, findes passende  

 lovmæssige kontrolforanstaltninger i forhold til landbrugets brug af  

 kemikalier, fremgangsmåden for regulering af vildt, der volder skade, og  

 bortskaffelse af spildevand i overensstemmelse med internationale normer med  

 henblik på at minimere den negative indvirkning på bestandene nævnt i tabel  

 1, og (b) udarbejde og udsende informationsmateriale på de fornødne sprog, der  

 beskriver de regler, standarder og kontrolforanstaltninger, der er i kraft og  

 deres fordele for mennesker og den vilde flora og fauna.
 3.2.4 Parterne skal med udgangspunkt i økosystemerne bestræbe sig på at  

 udarbejde planer for bevaring af alle levesteder for de bestande, der er  

 nævnt i tabel 1, herunder for de levesteder hvis bestande er forsvundet.
3.3 Rehabilitering og genopretning Parterne skal i det omfang det er muligt og hensigtsmæssigt bestræbe sig  

 på at rehabilitere og genoprette områder, som tidligere var vigtige for de  

 bestande, der er nævnt i tabel 1.
4. Styring af menneskelige aktiviteter 4.1 Jagt 4.1.1 Parterne skal samarbejde for at sikre, at deres jagtlovgivning  

 knæsætter princippet om bæredygtig udnyttelse som forudsat i denne  

 handlingsplan og samtidig tage hensyn til hele det geografiske  

 udbredelsesområde for de pågældende vandfuglebestande og deres livscyklus.
 4.1.2 Aftalesekretariatet skal af parterne holdes orienteret om deres  

 lovgivning vedr. de bestande, der er nævnt i tabel 1.
 4.1.3 Parterne skal samarbejde med henblik på at udarbejde et pålideligt  

 og harmoniseret system til indsamling af udbyttedata for at kunne anslå det  

 årlige udbytte af de bestande, der er nævnt i tabel 1. Parterne skal, når  

 tallene foreligger, forsyne Aftalesekretariatet med vurderinger af det årlige  

 udbytte for hver bestand.
 4.1.4 Parterne skal bestræbe sig på at udfase brugen af blyhaglpatroner i  

 vådområder inden år 2000.
 4.1.5 Parterne skal udarbejde og gennemføre foranstaltninger, der kan  

 reducere og så vidt muligt eliminere brugen af forgiftet lokkemad.
 4.1.6 Parterne skal udarbejde og gennemføre foranstaltninger, der kan  

 reducere og så vidt muligt eliminere ulovlig fangst.
 4.1.7 Hvor det er formålstjenligt, skal parterne støtte jægere på lokalt,  

 nationalt og internationalt niveau til at oprette foreninger eller  

 organisationer med henblik på at koordinere deres aktiviteter og for at  

 bidrage til sikring af bæredygtighed.
 4.1.8 Parterne skal, hvor det er formålstjenligt, påpege behovet for en  

 videntest for jægere, der blandt andet skal indbefatte identifikation af  

 fugle.
4.2 Øko-turisme 4.2.1 Parterne skal, hvor det er formålstjenligt, dog ikke i kerneområder  

 i fredede områder, støtte udarbejdelsen af samarbejdsprogrammer mellem alle  

 berørte parter vedr. skånsom og hensigtsmæssig øko-turisme i områder, der  

 huser koncentrationer af de bestande, der er nævnt i tabel 1.
 4.2.2 Parterne skal, i samarbejde med kompetente, internationale  

 organisationer, bestræbe sig på at opgøre omkostningerne, nytten og andre  

 konsekvenser, som øko-turisme kan medføre i udvalgte vådområder med  

 koncentrationer af de arter, der er nævnt i tabel 1. Resultaterne af disse  

 opgørelser skal meddeles til Aftalesekretariatet.
4.3 Andre menneskelige aktiviteter 4.3.1 Parterne skal vurdere påvirkningen af foreslåede projekter, som  

 sandsynligvis kan føre til konflikter mellem menneskelige interesser i de  

 områder, der er henvist til i pkt. 3.2, og de bestande, der er nævnt i tabel  

 1.
 4.3.2 Parterne skal særligt i forhold til afgrøder tilstræbe at indsamle  

 information om den skade, som forvoldes af bestandene nævnt i tabel 1 og  

 rapportere resultaterne til aftalesekretariatet.
 4.3.3 Parterne skal samarbejde med henblik på at finde egnede metoder til  

 at mindske skader, og til at afbøde effekten af skader særligt på afgrøder,  

 forvoldt af bestande nævnt i tabel 1. Parterne skal i den forbindelse  

 inddrage erfaringer indhøstet andre steder i verden.
4.3.4 Parterne skal samarbejde med henblik på at udarbejde  

 forvaltningsplaner for enkeltarter af bestande, som forvolder væsentlig  

 skade, særligt på afgrøder.
Aftalesekretariatet koordinerer udarbejdelsen og  

 harmoniseringen af sådanne planer.
 4.3.5 Parterne skal i den udstrækning, det er muligt, fremme høj  

 miljømæssig standard i planlægning og udførelse af anlægsarbejder for at  

 mindske disses påvirkning af bestande nævnt i tabel 1. Parterne skal overveje  

 at træffe foranstaltninger til at mindske påvirkningen fra eksisterende  

 anlæg, i tilfælde hvor det er åbenlyst, at deres eksistens udgør en negativ  

 indflydelse på pågældende bestande.
4.3.6 I tilfælde, hvor menneskelig forstyrrelse truer bestandsniveauet af  

 vandfuglebestande nævnt i tabel 1, skal parterne bestræbe sig på at træffe  

 foranstaltninger, der kan begrænse omfanget af truslen.
Passende  

 foranstaltninger kan blandt andet være etablering af forstyrrelsesfri zoner i  

 fredede områder, hvortil offentlighedens adgang ikke er tilladt.
5. Forskning og overvågning 5.1 Parterne skal bestræbe sig på at udforske dårligt kendte områder, som  

 kan huse vigtige koncentrationer af de bestande, der er nævnt i tabel 1.  

 Resultaterne af sådanne undersøgelser skal offentliggøres bredt.
 5.2 Parterne skal bestræbe sig på at overvåge de bestande, der er nævnt i  

 tabel 1. Resultaterne af denne overvågning skal publiceres eller sendes til  

 relevante internationale organisationer for at muliggøre en opdatering af  

 status for bestandene og deres udvikling.
 5.3 Parterne skal samarbejde for at forbedre målingen af fuglebestandes  

 udvikling med henblik på at fastslå status for disse bestande.
 5.4 Parterne skal samarbejde med henblik på at fastlægge trækruterne for  

 alle bestande nævnt i tabel 1 ved at bruge den eksisterende viden om  

 udbredelsen i og udenfor yngletiden og om optællingsresultater samt ved at  

 deltage i koordinerede ringmærkningsprogrammer.
 5.5 Parterne skal bestræbe sig på at iværksætte og støtte fælles  

 forskningsprojekter om de bestandes økologi og populationsdynamik, som er  

 nævnt i tabel 1 med henblik på at påvise deres særlige krav såvel som de  

 bedste måder at beskytte og forvalte dem på.
 5.6 Parterne skal bestræbe sig på at udføre undersøgelser om  

 konsekvenserne af tab eller forringelser af vådområder og forstyrrelser i  

 disse om bæreevnen for vådområder, der udnyttes af bestandene nævnt i tabel  

 1, og om disse bestandes trækmønstre.
 5.7 Parterne skal bestræbe sig på at udføre undersøgelser om påvirkningen  

 af de bestande, der er nævnt i tabel 1, som følge af jagt og handel og  

 betydningen af disse udnyttelsesformer for den lokale og nationale økonomi.
 5.8 Parterne skal bestræbe sig på at samarbejde med relevante  

 internationale organisationer og støtte forsknings- og overvågningsprojekter.
6. Uddannelse og information 6.1 Parterne skal i fornødent omfang arrangere uddannelser for at sikre,  

 at det personale, der har ansvaret for gennemførelsen af handlingsplanen, har  

 den fornødne viden til at føre den effektivt ud i livet.
 6.2 Parterne skal samarbejde med hinanden og med aftalesekretariatet med  

 henblik på at udvikle uddannelser og udveksle undervisningsmaterialer.
6.3 Parterne skal bestræbe sig på at udvikle planer,  

 informationsmaterialer, og redskaber til højnelse af den brede offentligheds  

 kendskab til formålene, bestemmelserne og indholdet af denne handlingsplan.
I  

 den sammenhæng skal særlig opmærksomhed rettes mod de folk, der bor rundt om  

 vigtige vådområder, brugere af disse vådområder (jægere, fiskere, turister  

 osv.) samt lokale myndigheder og andre beslutningstagere.
 6.4 Parterne skal bestræbe sig på at iværksætte særlige kampagner, der  

 henleder offentlighedens opmærksomhed på beskyttelsen af de bestande, der er  

 nævnt i tabel 1.
7. Gennemførelse 7.1 I forbindelse med gennemførelse af denne handlingsplan skal parterne i  

 fornødent omfang give fortrin til de arter, der er nævnt i spalte A i tabel  

 1.
 7.2 I de tilfælde, hvor mere end een bestand af de arter, der er nævnt i  

 tabel 1, forekommer i en parts område, skal parten iværksætte de  

 beskyttelsesforanstaltninger, der findes bedst egnede i forhold til den eller  

 de bestande, som har det dårligste bestandsniveau.
7.3 Aftalesekretariatet skal i samarbejde med den tekniske komite og med  

 assistance fra eksperter fra forekomststater koordinere og udvikle  

 retningslinier for beskyttelse i overensstemmelse med artikel IV, stk. 4, i  

 denne aftale.
Aftalesekretariatet skal i det omfang, det er muligt, sikre  

 overensstemmelse mellem retningslinier vedtaget under andre internationale  

 aftaler.
Retningslinierne for beskyttelse skal tage sigte på at indføre  

 princippet om bæredygtig udnyttelse.
De skal blandt andet omfatte:
(a) handlingsplaner for enkeltarter, (b) nødforanstaltninger, (c) udarbejdelse af oversigter over områder og metoder til forvaltning af  

 levesteder, (d) jagtmetoder, (e) handel med vandfugle, (f) turisme, (g) metoder til at reducere skader på afgrøder og (h) en oversigt over overvågning af vandfugle.
7.4 Aftalesekretariatet skal i samarbejde med den tekniske komite og  

 parterne udarbejde en række internationale vurderinger, som er nødvendige for  

 gennemførelsen af denne handlingsplan.
De skal omhandle:
(a) rapporter om bestandes status og udvikling, (b) mangel på information påvist gennem undersøgelser, (c) det netværk af områder, som hver bestand gør brug af, og herunder  

 vurderinger af hver områdes beskyttelsesstatus samt de forvaltningstiltag,  

 der er iværksat i hvert tilfælde, (d) relevante jagt- og handelsbestemmelser i forhold til de arter, der er  

 nævnt i bilag 2 i denne aftale, (e) hvorledes udarbejdelsen og gennemførelsen af forvaltningsplaner for  

 enkeltarter forløber, (f) genopretningsprojekter og (g) situationen vedr. udsætning af ikke-hjemmehørende vandfugle og  

 hybrider heraf.
 7.5 Aftalesekretariatet skal bestræbe sig på at sikre, at de vurderinger,  

 der er nævnt i pkt. 7.4, opdateres med ikke mere end fire års mellemrum.
 7.6 Den tekniske komite skal udarbejde de retningslinier og vurderinger,  

 der skal fastsættes i henhold til pkt. 7.3 og 7.4 og formulere udkast til  

 rekommendationer og resolutioner med henblik på behandling på partsmøderne.
7.7 Aftalesekretariatet skal med jævne mellemrum foretage en vurdering af  

 mulige tiltag for at skaffe yderligere ressourcer (økonomisk støtte og  

 teknisk assistance) til gennemførelsen af denne handlingsplan.
Det skal lave  

 en rapport herom til hvert ordinært partsmøde.
Tabel 1 STATUS FOR BESTANDE AF MIGRERENDE VANDFUGLE KLASSIFIKATIONSNØGLE Nedenstående nøgle til tabel 1 er grundlaget for gennemførelsen af  

 handlingsplanen:
Spalte A Kategori 1:
(a) Arter, som er optaget på bilag 1 i konventionen, (b) Arter, som er vurderet som truede i rødlisten over truede arter  

 udgivet af IUCN i 1994 (Groombridge 1993) eller (c) Bestande, som omfatter mindre end 10.000 individer.
 Kategori 2:
 Bestande, som omfatter mellem ca. 10.000 og ca. 25.000 individer.
Kategori 3 Bestande, som udgør mellem ca. 25.000 og ca. 100.000 individer, og som  

 anses for at være i fare som følge af:
(a) at de i forbindelse med deres årlige cyklus er koncentreret på få  

 områder, (b) at de er afhængige af typer af levesteder, der er alvorligt truede, (c) at de viser en markant tilbagegang over en længere periode, eller (d) viser en ekstrem fluktuation i bestandsstørrelse eller udvikling.
 For arter i ovennævnte kategori 2 og 3 henvises der til stk. 2.1.1 i dette  

 bilag.
Spalte B Kategori 1:
Bestande, der udgør mellem ca 25.000 og ca.100.00 individer, og som ikke  

 opfylder kriterierne som beskrevet ovenfor i spalte A Kategori 2:
 Bestande, som udgør mere end ca 100.000 individer og som vurderes at have  

 behov for særlig bevågenhed som følge af:
(a) at de i forbindelse med deres årlige cyklus er koncentreret på få  

 områder, (b) at de er afhængige af typer af levesteder, der er alvorligt truede, (c) at de viser en markant tilbagegang over en længere periode, eller (d) viser en ekstrem fluktuation i bestandsstørrelse eller udvikling.
Spalte C Kategori 1:
 Bestande, der udgør mere end ca. 100.000 individer, som vil have betydelig  

 fordel af internationalt samarbejde og som ikke opfylder kriterierne i  

 hverken spalte A eller B ovenfor.
VURDERING AF TABEL 1 Denne tabel skal:
(a) vurderes jævnligt af den tekniske komite i overensstemmelse med  

 artikel VII, stk. 3(b), i denne aftale, og (b) om nødvendigt ændres på partsmøderne i overensstemmelse med artikel  

 VI, stk. 9(d), i denne aftale på baggrund af konklusionerne i forbindelse med  

 sådanne gennemgange.
OVERSIGT OVER FORKORTELSER OG SYMBOLER 1): Bestandsstørrelse ukendt *): Se stk. 2.1.1 BEMÆRKNINGER 1. De data vedrørende bestande, der er brugt til at udarbejde tabel 1, er  

 så vidt muligt sammenfaldende med det antal individer, der udgør den  

 potentielle ynglebestand i aftaleområdet.
Tallene er baseret på de bedste til  

 rådighed værende publicerede bestandsvurderinger.
