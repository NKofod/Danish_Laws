 Klage  

 over afslag på ansøgning om erhvervelse med dispensation fra  

 uddannelseskravet.
 Direktoratet for FødevareErhvervs  

 skrivelse af 17. februar 2006  

  

 , j.nr. 3101-042-05-2698.
»--- I brev af 12. juli 2005 har  

 De for K klaget over, at Jordbrugskommissionen for Fyns Amt den 20. juni 2005  

 har meddelt afslag på en ansøgning om, at hun erhverver landbrugsejendommen  

 matr.nr. - - - Ø By, - - - på 37,6 ha med dispensation fra uddannelseskravet.
 Direktoratets afgørelse:
 Afgørelsen af, hvorvidt der i  

 det foreliggende tilfælde kan dispenseres fra uddannelseskravet, beror på et  

 skøn, der udøves af jordbrugskommissionen.
Efter reglerne i § 16 i  

 bekendtgørelse nr. 863 af 19. august 2004 om regionale jordbrugskommissioner  

 mv. kan Direktoratet for FødevareErhverv kun tage stilling til klager over  

 retlige spørgsmål.
Jordbrugskommissionens afgørelse af skønsmæssige spørgsmål  

 kan der derimod ikke klages over.
 Direktoratet for  

 FødevareErhverv må derfor afvise Deres klage.
 Direktoratets afgørelse kan  

 efter § 16, stk. 3, i nævnte bekendtgørelse ikke påklages til anden  

 administrativ  

 myndighed.
 Redegørelse for sagen:
 I brev af 8. februar 2005 har  

 De for K søgt Jordbrugskommissionen for Fyns Amt om tilladelse til, at hun  

 erhverver landbrugsejendommen matr.nr. - - - Ø By, - - - på 37,6 ha med  

 dispensation fra uddannelseskravet.
 De har vedlagt en erklæring  

 fra konsulent, revisor Søren Jensen, hvor der redegøres for hendes  

 arbejdsopgaver  

 i hendes og ægtefællens fælles landbrugsvirksomhed, der er startet i 1966:
 - Hun er ophørt med at have  

 erhvervsarbejde uden for virksomheden i 1971, da svineproduktionen blev  

 udvidet, og der dermed blev behov for hendes deltagelse i den daglige  

 bedrift.
 - Hendes arbejdsopgaver i  

 virksomheden har indtil omkring 1997 udover bogføring, indkøb og andre  

 administrative opgaver været deltagelse i almindeligt forefaldende  

 arbejdsopgaver både i marken og med pasning af grise, herunder assistance i  

 spidsbelastningsperioder og weekendafløsninger.
 - I perioden 1989 til 2000  

 har hun forestået den daglige drift af virksomheden under hendes ægtefælles  

 bestyrelsesarbejde de fleste af ugens hverdage i flere landbrugsrelaterede  

 virksomheder og foreninger.
 - Efter 1997 har hendes  

 arbejde i virksomheden været mere af administrativ karakter.
- Fra 1989 til 1997 har hun  

 været aflønnet som lønmodtager i den fælles virksomhed.
Den årlige aflønning  

 har været fra 152.000 kr. til 240.000 kr.
Fra 1997 har hun været aflønnet af  

 driftsfællesskabet med 23.000 kr. pr. måned.
 Jordbrugskommissionen har den  

 20. juni 2005 meddelt afslag på det ansøgte efter landbrugslovens § 17, stk.  

 3,  

 jf. § 12.
 Kommissionen finder ikke, at  

 K i væsentlig omfang har deltaget aktivt i den praktiske landbrugsbedrift.
 Jordbrugskommissionen har  

 endvidere oplyst, at K ikke i forvejen er ejer eller medejer af nogen  

 landbrugsejendom.
 I brev af 12. juli 2005 har  

 De klaget over afgørelsen.
 De redegør for følgende  

 faktum:
 - I 1971 opgav K sit arbejde  

 som advokatsekretær for som fuldtidsbeskæftiget at deltage aktivt i driften  

 af  

 ægtefællernes landbrug.
- Hun er født og opvokset på  

 et landbrug med dyr, hvorfor det var naturligt for hende at deltage i det  

 daglige praktiske arbejde i svinestald og mark.
Arbejdets karakter fremgår af  

 en vedlagt erklæring fra J, der har været ansat hos ægtefællerne fra 1.  

 november 1968 til 7. maj 2002.
 - Hun har løbende været  

 medbestemmende ved alle indkøb og salg i landbruget.
 De sammenfatter, at hun  

 gennem mere end 30 år har været fuldtidsbeskæftiget inden for landbruget - i  

 mere end 20 år fortrinsvis med aktiv deltagelse i den praktiske drift og  

 derefter, da bedriften var udvidet, tillige i administrative og  

 ledelsesmæssige  

 opgaver.
 Jordbrugskommissionen har den  

 13. september 2005 fremsendt klagen hertil, idet kommissionen fastholder  

 afgørelsen.
Det anføres, at det ikke er  

 dokumenteret, at K i de senere år i væsentligt omfang har deltaget aktivt i  

 den  

 praktiske landbrugsdrift i denne periode.
Det er ikke tilstrækkeligt, at hun  

 har stået for regnskaber og den administrative side af driften.
Endvidere har  

 hun ikke taget nogen af de kurser, der indgår i landmandsuddannelsen.
Jordbrugskommissionen  

 oplyser, at der på ejendommen er et fredskovsareal på 9.629 m².
Efter fradrag  

 af dette areal er ejendommen på 36,6 ha.
Kommissionen finder ikke, at 6,6 ha  

 er  

 en beskeden overskridelse af arealgrænsen.
Endelig lægger kommissionen  

 vægt på, at K's beskæftigelse i driften især har ligget flere år tilbage.
Hun  

 har således ikke i væsentligt omfang været beskæftiget i ægtefællens  

 landbrugsbedrift  

 i mindst 4 år inden for de sidste 10 år, ligesom hun heller ikke har anden  

 uddannelse, der må anses for velegnet til brug for driften af den pågældende  

 ejendom.
 De har i skrivelse af 7.  

 november 2005 bl.a. oplyst, at ægtefællen P har tinglyst adkomst på  

 ejendommene  

 H (areal 179,3 ha) og E (areal 51,9 ha), ligesom han ejer ½ af ejendommen T  

 af  

 areal 104 ha.
I driften indgår tillige  

 forpagtede arealer, ligesom der er driftsfællesskab med G.
De samlede  

 arealer,  

 der indgår i driften, udgør over 600 ha agerjord samt skov.
Svineproduktionen  

 udgør ca. 20.000 svin pr. år.
 I en bedrift af denne  

 størrelse (12 ansatte inkl. ejerne) er ledelse, administration og  

 tilrettelæggelse af et omfang, der gør, at ledelsen kun i ringe omfang  

 deltager  

 i praktisk arbejde.
 Redegørelse for  

 direktoratets afgørelse:
 Efter reglerne i § 12, stk.  

 2, nr. 1, i lov nr. 435 af 9. juni 2004 om landbrugsejendomme skal den, der i  

 fri handel erhverver adkomst på en landbrugsejendom, hvis areal overstiger 30  

 ha, opfylde et krav om en landmandsuddannelse.
 Det fremgår af lovens § 17,  

 stk. 3, at der kan dispenseres fra uddannelseskravet i særlige tilfælde, hvor  

 erhververen på grundlag af tidligere beskæftigelse eller anden uddannelse må  

 antages at være kvalificeret til at forestå driften af den pågældende  

 ejendom.
 De nærmere retningslinier for  

 administrationen fremgår af § 39 i cirkulære nr. 36 af juni 2005 om lov om  

 landbrugsejendomme.
Ved vurderingen skal der  

 tages hensyn til forholdene i den konkrete situation, herunder såvel  

 erhververens  

 kvalifikationer som ejendommens størrelse og karakter.
Ved vurderingen skal  

 der  

 lægges vægt på om - erhververen har været  

 beskæftiget i væsentligt omfang i ægtefællens bedrift i mindst 4 år inden for  

 de sidste 10 år.
- erhververen har en uddannelse  

 eller erfaring inden for en specialproduktion som pelsdyravl, hjorteavl eller  

 lignende, og den pågældende ejendom er særligt egner til en sådan  

 specialproduktion, - erhververen har en anden  

 uddannelse, der må anses for velegnet til brug for driften af den pågældende  

 ejendom eller - der i øvrigt er særlige  

 forhold hos erhververen og den erhvervede ejendom, der taler for en  

 tilladelse.
 Afgørelsen af, hvorvidt der i  

 det foreliggende tilfælde kan meddeles dispensation fra uddannelseskravet,  

 herunder om de forhold, som De omtaler i klagen, taler for en dispensation,  

 beror på et skøn, der udøves af jordbrugskommissionen.
 Skønnet er i denne sag udøvet  

 inden for retningslinierne i landbrugsloven og cirkulæret til loven.
 Direktoratet for  

 FødevareErhverv må derfor - som nævnt - afvise Deres klage.
Med venlig hilsen ---« 1
  

 Peter Mortensen:  

  

 Landbrugsloven   

 Landbrugets retsforhold II (2005), 146 f.
