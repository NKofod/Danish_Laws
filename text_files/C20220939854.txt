Orientering om ophør af opfordring til at opretholde ordninger om anvendelse af mundbind eller visir på indendørs fællesarealer på plejehjem og på sociale tilbud med sårbare mennesker (Til samtlige kommuner, regioner og andre relevante myndigheder, relevante organisationer samt samtlige plejehjem og sociale tilbud) Social- og Ældreministeriet har den 31. marts 2022 udsendt en orienteringsskrivelse om ophør af opfordring til at fremvise coronapas på plejehjem og på sociale tilbud med sårbare mennesker.
Skrivelsen kan ses her.
Da Sundhedsstyrelsen ikke har anbefalinger om anvendelse af mundbind eller visir på indendørs fællesarealer på plejehjem og på sociale tilbud, opfordrer Social- og Ældreministeriet ikke længere til, at ordninger om anvendelse af mundbind eller visir på plejehjem og på sociale tilbud med sårbare mennesker opretholdes.
Dog er det fortsat en anbefaling, at der anvendes ansigtsværnemidler i omsorgs, pleje- og behandlingslignende situationer, hvor der er tæt kontakt mellem patient/borger og personale.
 Der opfordres fortsat til at have fokus på testindsatsen på plejehjem, i hjemmeplejen og på sociale tilbud med sårbare mennesker.
