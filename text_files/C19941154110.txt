 Ved cirkulæreskrivelse af 27. maj 1969 anmodede Justitsministeriet landets  

 politikredse om i fremtiden at begrænse tilladelser til indførsel eller  

 erhvervelse af ammunition til håndskydevåben, således at de ikke skulle  

 omfatte patroner af typen kaliber .22 Hollow Point (hulspidsprojektil).
 Justitsministeriet har nu fra flere sider modtaget henvendelse vedrørende  

 muligheden for at anvende disse patroner til jagtbrug.
 I den anledning skal man meddele, at cirkulæreskrivelse af 27. maj 1969  

 ophæves med virkning fra den 1. januar 1995, idet der ikke længere synes at  

 være nogen speciel risiko forbundet ved til jagt at tillade brug af disse  

 patroner.
 Politiet kan således fra 1. januar 1995 i henhold til våbenbekendtgørelsen  

 meddele tilladelser til de nævnte patroner med henblik på salg til jægere med  

 gyldig våbentilladelse.
 Justitsministeriet har anmodet Rigspolitichefen, Afdeling C, om at  

 foretage de nødvendige rettelser i teksten i forbindelse med genoptryk af de  

 blanketter, hvor forbudet mod de nævnte patroner er anført (blanket P 704-02  

 Tilladelse til køb af våben/ammunition og blanket P 704-04 tilladelse til  

 indførsel af våben/ammunition).
 Indtil de nye blanketter foreligger, skal de ovennævnte ændringer i  

 tilladelserne ske ved politiets overstregning af blanketternes bestemmelse  

 om, at tilladelsen ikke omfatter patroner af typen kaliber .22 med  

 randtænding, Hollow Point (hulspidsprojektil).
 P.M.V.
 E.B.
