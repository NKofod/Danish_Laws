 I henhold til § 83 a i lov om byfornyelse og boligforbedring, jfr.  

 lovbekendtgørelse nr. 342 af 10. juli 1985, som ændret ved § 2 i lov nr. 299  

 af 4. juni 1986, fastsættes:
§ 1.  Formanden for et byfornyelsesnævn er bemyndiget  

 til, uden deltagelse af nævnets øvrige medlemmer, at træffe afgørelse om  

 afvisning af realitetsbehandling, 1. når en klage er indkommet efter klagefristens  

 udløb, 2. når den, der indgiver klage, ikke er  

 klageberettiget, 3. når der begæres genoptagelse af en sag, der  

 allerede er afgjort.
Stk. 2.  Formandens afgørelse efter stk. 1, kan af  

 parterne, herunder kommunalbestyrelsen, indbringes for boligretten efter  

 reglerne i lov om leje.
Indbringelsen må ske senest 4 uger efter, at  

 underretning om afgørelsen er meddelt parterne.
§ 2.  Nævnets formand kan til enhver tid i embeds  

 medfør eller efter anmodning berigtige skrivefejl samt sådanne fejl og  

 forglemmelser, som alene vedrører udfærdigelsens form.
Den berigtigede  

 afgørelse træder i alle henseender i stedet for den oprindelige.
§ 3.  Nævnet kan afgøre sager, selv om der for nævnet  

 fremkommer nye oplysninger.
Sagen bør dog hjemvises til fornyet behandling i  

 kommunalbestyrelsen, hvis der fremkommer nye oplysninger eller påstande, der  

 på afgørende måde ændrer sagens karakter.
 § 4.  Byfornyelsesnævnets afgørelse tillige med kopi  

 af kommunalbestyrelsens afgørelse sendes til Boligstyrelsen til orientering  

 samtidig med, at sagens parter underrettes.
 § 5.  Bekendtgørelsen træder i kraft ved  

 offentliggørelsen i Lovtidende.
