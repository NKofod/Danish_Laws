Bekendtgørelse om ændring af bekendtgørelse om sundhedsrådgivningsaftaler for kvægbesætninger (Administrative lettelser for erhvervet) § 1 I bekendtgørelse nr. 926 af 21. november 2003 om sundhedsrådgivningsaftaler for kvægbesætninger foretages følgende ændringer:
 1. Indledningen affattes således:
» I medfør af § 14, stk. 1, § 15 og § 38, stk. 4, i lov nr. 433 af 9. juni 2004 om dyrlæger fastsættes:« 2. I § 5, stk. 1, ændres »8« til: »6« og »4« til: »6«.
 3. Efter § 12 indsættes:
»§ 12 a.
I tilfælde af besætningsdyrlægens barselsorlov eller sygefravær med forventet varighed på mindst 3 måneder kan besætningsdyrlægen træffe aftale med en navngiven stedfortræder om varetagelse af sundhedsrådgivningsaftalen i op til 12 måneder.
Stk. 2. Besætningsdyrlægen skal, inden stedfortræderen midlertidigt overtager sundhedsrådgivningsaftalen, give meddelelse herom til besætningsejeren og fødevareregionen.« 4. § 13 affattes således:
 »§ 13. For overtrædelse af § 2, stk. 1, 4 og 5, § 3, stk. 2, §§ 4-12 og § 12 a, stk. 2, straffes med bøde.
Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på menneskers eller dyrs sundhed eller fremkaldt fare herfor eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser.
§ 2 Bekendtgørelsen træder i kraft den 1. januar 2010.
