Erstatningsansvarslovens § 18  overførsel af erstatning/godtgørelse til andre ved arv, nævnets j. nr. 06-520-00642 I n. j.nr. 06-520-00642 var ansøger i september 2004 blevet skudt med et haglgevær på klos hold i ansigtet og på overkroppen.
Endvidere var han blevet ramt på højre tommelfinger, som efterfølgende var blevet amputeret.
Nævnet tilkendte ved afgørelse i juni 2005 ansøger godtgørelse for 25 pct. varigt mén.
I august 2005 blev ansøger fundet død.
Nævnet forelagde i februar 2006 sagen for Arbejdsskadestyrelsen, som vurderede, at ansøgers méngrad var 40 pct.
Nævnet tilkendte derefter boet efter ansøger yderligere 15 pct. i godtgørelse for varigt mén, men reducerede den yderligere godtgørelse med 1/3 på grund af ansøgers dødsfald, som var sket ca. 1 år efter tilskadekomsten.
Nævnet henviste i afgørelsen til forarbejderne til erstatningsansvarsloven samt retspraksis, jf. bl.a. dommene U 1996.618 Ø og U 1988.432 Ø.
