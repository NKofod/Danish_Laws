 Der var rejst spørgsmål om den momsmæssige stilling for andelskapital, der  

 indbetales for at opnå retten til brug af en campingplads.
 Der udstedes et antal andelsbeviser svarende til selskabets formue  

 (herunder campingpladsen og dens faciliteter). Til hver andel er der knyttet  

 en brugsret til en campingplads.
 Nævnet traf afgørelse om, at der ikke skal betales moms af indskud  

 (andelskapital), der indbetales til selskabet af andelshaverne, selv om  

 indskuddet er en betingelse for at opnå løbende brugsret til en campingplads.
 Ministeriet for Skatter og Afgifter bestemte i tilknytning hertil, at  

 lovens § 9, stk 1, skal bringes i anvendelse ved fastsættelsen af den  

 momspligtige årlige lejeværdi for campingpladserne som følge af det  

 økonomiske interessefællesskab mellem leverandøren (selskabet) og modtageren  

 (andelshaveren) af de momspligtige ydelser.
