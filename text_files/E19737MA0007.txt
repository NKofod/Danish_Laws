En virksomhed gennemfører reklamelotterier ved udsendelse af  

 reklametryksager, hvori der er indlagt et gevinstkort.
Samtlige  

 reklametryksager angiver, at modtageren har vundet en gevinst.
Gevinstkortet  

 skal indsendes til virksomheden af den, der ønsker at modtage sin gevinst.
Gevinstkortet er udformet således, at det samtidig indeholder en  

 bestilling på en af virksomhedens varer.
De herefter bestilte varer kan  

 returneres til virksomheden inden for en angivet frist, uden at retten til  

 den vundne præmie fortabes.
 Præmierne kan f eks være en bil, et farve-tv, 25.000 kr skattefrit etc.  

 Resten er småpræmier af ringe værdi, f eks en kunstreproduktion eller en bog.  

 Enkelte af gevinsterne bærer virksomhedens firmabetegnelse, men størstedelen  

 er indkøbt gennem andre firmaer og har disse firmaers varemærke og  

 firmabetegnelse.
 Afgiften af indkøb af præmier til brug i de omhandlede reklamelotterier  

 kan ikke medregnes til den indgående afgift, jf lovens § 16, stk 3, punkt e.
 Se hertil Højesterets dom af 18. december 1975. Se også Mn.191.
