 I henhold til kgl. resolution af 3. marts 1981 har Danmark ratificeret den  

 europæiske rammekonvention, udfærdiget i Madrid den 21. maj 1980, om  

 samarbejde over landegrænser mellem kommuner eller andre lokale myndigheder.
 Konventionen har følgende ordlyd:
Europæisk rammekonvention om samarbejde over landegrænser mellem kommuner  

 eller andre lokale myndigheder Præambel Europarådets medlemsstater, som har underskrevet denne konvention, som tager i betragtning, at Europarådets formål er at knytte sine  

 medlemmer nærmere sammen og at fremme samarbejdet mellem dem, som tager i betragtning, at dette formål ifølge artikel 1 i Europarådets  

 statut især vil blive fremmet gennem aftaler på det administrative område, som tager i betragtning, at Europarådet skal sikre Europas kommuners og  

 lokale myndigheders medvirken til en virkeliggørelse af dets formål, som tager hensyn til den betydning, som grænsekommunalt samarbejde kan  

 have for forfølgelsen af dette mål på sådanne områder som regional og  

 bymæssig udvikling samt udvikling i landdistrikter, miljøbeskyttelse,  

 forbedring af offentlige faciliteter og tjenester samt gensidig hjælp i  

 nødsituationer, som tager hensyn til tidligere erfaringer, der viser, at samarbejdet  

 mellem lokale og regionale myndigheder i Europa gør det lettere for dem at  

 udføre deres opgaver effektivt og i særdeleshed bidrager til at opnå  

 fremskridt og udvikling i grænseområder, som er fast besluttede på i videst muligt omfang at fremme et sådant  

 samarbejde og på denne måde bidrage til økonomiske og sociale fremskridt i  

 grænseområderne og til den følelse af samhørighed, som forener Europas folk, er blevet enige om følgende:
Artikel 1 Hver kontraherende part forpligter sig til at lette og fremme samarbejdet  

 over grænserne mellem kommuner eller andre lokale myndigheder inden for sin  

 jurisdiktion og kommuner eller andre lokale myndigheder inden for andre  

 kontraherende parters jurisdiktion.
Den skal søge at fremme, at der træffes  

 aftaler eller dispositioner, som kan vise sig nødvendige til dette formål med  

 behørig hensyntagen til hver parts særlige forfatningsmæssige regler.
Artikel 2 1. I denne konvention betyder samarbejde over  

 grænserne enhver fælles aktivitet, som har til formål at styrke og fremme  

 naboforbindelserne mellem kommuner eller andre lokale myndigheder inden for  

 to eller flere kontraherende parters jurisdiktion og at træffe sådanne  

 aftaler og dispositioner, som er nødvendige til dette formål.
Samarbejde over  

 grænserne skal finde sted inden for rammerne af kommuners eller andre lokale  

 myndigheders beføjelser ifølge national lovgivning.
Sådanne beføjelsers  

 omfang og karakter påvirkes ikke af denne konvention.
2. I denne konvention forstås ved udtrykket  

 »kommuner eller andre lokale myndigheder« kommuner, myndigheder  

 eller organer, der løser opgaver på lokalt og regionalt plan og anses som  

 sådanne ifølge den enkelte stats nationale lovgivning.
Imidlertid kan hver  

 kontraherende part ved undertegnelsen af denne konvention eller ved senere  

 underretning til Europarådets generalsekretær angive de kommuner, lokale  

 myndigheder eller organer, emner og samarbejdsformer, til hvilke de har til  

 hensigt at begrænse konventionens anvendelse, eller som de har til hensigt at  

 udelukke fra dens anvendelsesområde.
Artikel 3 1. Ved anvendelsen af denne konvention skal de  

 kontraherende parter med forbehold af bestemmelserne i artikel 2, stk. 2,  

 søge at fremme ethvert initiativ fra kommuner eller andre lokale myndigheder,  

 som er inspireret af de forslag til aftaler mellem kommuner eller andre  

 lokale myndigheder, som er udarbejdet i Europarådet.
Hvis de finder det  

 nødvendigt, kan de tage hensyn til de i Europarådet udarbejdede modeller til  

 bilaterale eller multilaterale mellemstatlige aftaler, som har til formål at  

 lette samarbejdet mellem kommuner og andre lokale myndigheder.
 De aftaler og dispositioner, der træffes, kan som grundlag have de til  

 denne konvention føjede modeller og forslag til aftaler, statutter og  

 kontrakter med numrene 1.1 - 1.5 og 2.1 - 2.6 med de ændringer, som er  

 fornødne under hensyntagen til hver kontraherende parts særlige forhold.  

 Disse modeller og forslag til aftaler, statutter og kontrakter er udelukkende  

 vejledende og har ikke traktats kraft.
2. Såfremt de kontraherende parter finder det  

 nødvendigt at indgå mellemstatlige aftaler, kan disse bl.a. fastlægge de  

 områder, former og begrænsninger, inden for hvilke kommuner eller andre  

 lokale myndigheder, som beskæftiger sig med samarbejde over grænserne, må  

 handle.
Den enkelte aftale kan også fastsætte de myndigheder eller organer,  

 på hvilke den finder anvendelse.
3. Ovenstående bestemmelser forhindrer ikke de  

 kontraherende parter i efter indbyrdes aftale at udøve samarbejde over  

 grænserne i andre former.
Denne konventions bestemmelser skal heller ikke  

 forstås således, at de ophæver eksisterende aftaler om samarbejde.
 4. Aftaler og dispositioner skal træffes med passende  

 hensyntagen til hver kontraherende parts beføjelser ifølge national  

 lovgivning for så vidt angår internationale forbindelser og almindelige  

 politiske hensyn og til de kontrol- og tilsynsbestemmelser, som kommuner  

 eller andre lokale myndigheder er undergivet.
 5. Enhver kontraherende part kan derfor ved  

 undertegnelsen af denne konvention eller ved senere underretning til  

 Europarådets generalsekretær anføre de myndigheder, som ifølge national  

 lovgivning har beføjelser til at udøve kontrol eller tilsyn for så vidt angår  

 vedkommende kommuner eller andre lokale myndigheder.
Artikel 4 Hver kontraherende part skal søge at løse alle juridiske, administrative  

 eller tekniske problemer, som kan tænkes at vanskeliggøre udbygningen og en  

 smidig gennemførelse af samarbejdet over grænserne, og skal rådføre sig med  

 den eller de andre berørte parter i nødvendigt omfang.
Artikel 5 De kontraherende parter skal overveje, om det er tilrådeligt at give de  

 kommuner eller andre lokale myndigheder, som deltager i samarbejdet over  

 grænserne ifølge denne konvention, samme beføjelser, som hvis de samarbejdede  

 på nationalt plan.
Artikel 6 Hver kontraherende part skal i størst muligt omfang meddele alle  

 oplysninger, som ønskes af en anden kontraherende part, for at gøre det  

 lettere for denne at opfylde sine forpligtelser ifølge denne konvention.
Artikel 7 Hver kontraherende part skal drage omsorg for, at vedkommende kommuner  

 eller andre lokale myndigheder gøres bekendt med de aktionsmuligheder, som er  

 tilgængelige for dem i medfør af denne konvention.
Artikel 8 1. De kontraherende parter skal til Europarådets  

 generalsekretær fremsende alle relevante oplysninger vedrørende aftaler og  

 dispositioner, som træffes i medfør af artikel 3.
2. Ethvert forslag, som er fremsat af een eller flere  

 kontraherende parter med henblik på tilføjelse til eller udvidelse af denne  

 konvention eller af modellerne til aftaler og dispositoner, skal fremsendes  

 til Europarådets generalsekretær.
Generalsekretæren skal derefter forelægge  

 forslaget for Europarådets ministerkomitee, som træffer beslutning om, hvilke  

 foranstaltninger der skal træffes.
Artikel 9 1. Denne konvention er åben for undertegnelse af  

 Europarådets medlemsstater.
Den skal ratificeres, accepteres eller godkendes.  

 Ratifikations-, accept- eller godkendelsesinstrumenterne skal deponeres hos  

 Europarådets generalsekretær.
 2. Konventionen træder i kraft tre måneder efter  

 datoen for deponering af det fjerde ratifikations-, accept- eller  

 godkendelsesinstrument, under forudsætning af, at mindst to af de stater, som  

 har opfyldt denne formalitet, har fælles grænse.
 3. For enhver signatarstat, som senere ratificerer,  

 accepterer eller godkender konventionen, træder den i kraft tre måneder efter  

 datoen for deponering af ratifikations-, accept- eller  

 godkendelsesinstrumentet.
Artikel 10 1. Efter denne konventions ikrafttræden kan  

 Europarådets ministerkomitee enstemmigt beslutte at opfordre enhver europæisk  

 ikke-medlemsstat til at tiltræde den.
Denne opfordring skal være udtrykkeligt  

 godkendt af hver af de stater, som har ratificeret konventionen.
 2. En sådan tiltrædelse sker ved deponering af et  

 tiltrædelsesinstrument hos Europarådets generalsekretær og får virkning tre  

 måneder efter datoen for deponeringen.
Artikel 11 1. Enhver kontraherende part kan for sit vedkommende  

 opsige denne konvention ved en meddelelse stilet til Europarådets  

 generalsekretær.
 2. En sådan opsigelse træder i kraft seks måneder  

 efter den dato, på hvilken generalsekretæren har modtaget sådan underretning.
Artikel 12 Europarådets generalsekretær skal underrette Europarådets medlemsstater og  

 enhver stat, som har tiltrådt denne konvention, om:
a. enhver undertegnelse, b. enhver deponering af et ratifikations-, accept-, godkendelses- eller  

 tiltrædelsesinstrument, c. enhver dato for denne konventions ikrafttræden i overensstemmelse med  

 artikel 9, d. enhver underretning modtaget i medfør af bestemmelserne i artikel 2,  

 stk. 2, eller artikel 3, stk. 5, e. enhver meddelelse modtaget i henhold til bestemmelserne i artikel 11 og  

 den dato, på hvilken opsigelsen får virkning.
 Til bekræftelse heraf har undertegnede, som er behørigt bemyndigede  

 dertil, underskrevet denne konvention.
Udfærdiget i Madrid den 21. maj 1980 på engelsk og fransk, idet begge  

 tekster har samme gyldighed, i eet eksemplar, som skal deponeres i  

 Europarådets arkiv.
Europarådets generalsekretær skal sende bekræftede  

 genparter til hver af Europarådets medlemsstater og til enhver stat, som er  

 opfordret til at tiltræde denne konvention.
