Investeringsprojekt - Dispensation efter anpartsreglerne i PSL § 4, stk. 1,  

 nr. 12 Selskabet påtænkte at sælge to  

 erhvervsejendomme.
Formålet med salget var at frigøre kapital  

 til nye byggeopgaver.
Selskabet rettede henvendelse til H-Finans A/S, der  

 bl.a. har som forretningsområde at formidle salg af ejendomme.
H-Finans  

 A/S vil som formidler søge at sælge hver ejendom til et  

 kommanditselskab ejet af højst 10 personer/selskaber.
De to ejendomme  

 sælges som enkeltstående, konkrete investeringsobjekter.
 Entreprenørselskabet søgte herefter  

 dispensation, fordi selskabet, der i forvejen administrerede ejendomme for  

 flere end 10 personer, fortsat skulle administrere ejendommene og udlejning  

 af disse efter salget.
Selskabet oplyste, at ejendomskøbet ikke  

 primært var båret af skattemæssige hensyn, idet der er tale  

 om en langsigtet økonomisk investering.
Købet er forbundet med  

 reel risiko, og afkastet afhænger i høj grad af rent  

 økonomiske faktorer som muligheden for fortsat at få ejendommen  

 udlejet, lejernes betalingsevne og ejendommens værdi.
Der er ikke tale  

 om sale and lease back, og de to ejendomme er udlejet til uafhængige  

 lejere.
Ligningsrådet lagde til grund, at der ikke  

 forelå fælles udlejning, men bemærkede, at de to ejendomme  

 udbydes som investeringsobjekter til på forhånd ukendte  

 investorer.
Ligningsrådet antog derfor, at skattemæssige  

 overvejelser vil være af væsentlig betydning for  

 anskaffelsen.
 Ligningsrådet imødekom herefter ikke  

 anmodningen om dispensation fra anpartsreglerne.
