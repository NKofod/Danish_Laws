Vejledning om servicelovens regler om  

 godkendelse af og tilsyn med visse private botilbud for voksne Kapitel 1 Indledning Med en ny bestemmelse i serviceloven (SEL), § 94 a,  

 som er vedtaget i forbindelse med lov nr. 344 af 17. maj 2000 om  

 ændring af lov om social service (Merudgiftsydelse, godkendelse af  

 private botilbud for voksne, revision af støtte- og  

 kontaktpersonordning og revision af reglerne om særlige personlige  

 hjælpemidler) har amtskommunen fået kompetence til at godkende og  

 føre tilsyn med private botilbud efter SEL § 40, stk. 2, nr. 4,  

 samt §§ 91 og 93.
Efter bestemmelsen skal pågældende tilbud  

 være godkendt som generelt egnede af den stedlige amtskommune.
Dette  

 gælder dog ikke for sådanne tilbud, med hvilke en kommune eller  

 en amtskommune har indgået en aftale om anvendelse af samtlige pladser  

 i botilbudet, herunder om tilsyn.
Med bestemmelsen er der skabt hjemmel til, at en  

 anbringende kommune/amtskommune kan nøjes med at træffe aftale  

 med det private tilbud om tilbudets individuelle indsats vedrørende  

 den enkelte brugers ophold på stedet og om varigheden af opholdet samt  

 med at føre tilsyn med forløbet af anbringelsen.
I de  

 situationer, hvor der er flere kommuner/amtskommuner, der bruger samme sted,  

 undgår man, at flere myndigheder skal føre tilsyn med stedets  

 overordnede driftsmæssige forhold.
Fordelen ved forhåndsgodkendelse og løbende  

 generelt tilsyn med tilbudene er, at der opnås kendskab til, hvilke  

 tilbud, der eksisterer og hvilke rammer, de arbejder indenfor.
Inden kommuner  

 og amtskommuner kan bruge pladser på stederne, er der foretaget en  

 egnethedsvurdering af tilbudet.
 Godkendelses- og tilsynsordningen træder i kraft den  

 1. juli 2000.
Kapitel 2 Baggrund og formål Op gennem 90 erne har der udviklet sig en række  

 mindre private tilbud i form af familieplejer og især opholdssteder til  

 en række forskellige grupper af over 18-årige med forskellige  

 sociale og personlige problemer.
Der foreligger ikke i dag nærmere  

 opgørelser over omfanget af de tilbud, som i dag grupperer sig om de  

 forskellige boformer, der drives efter SEL § 40, stk. 2, nr. 4,  

samt §§ 91 og 93, men noget tyder på, at de er i stigning.  

 Karakteristisk for både disse mindre tilbud og de noget større  

 behandlingstilbud, fx for stofmisbrugere, er den udbredte brug af køb  

 af enkeltpladser.
Da retssikkerhedsloven (RTL §§ 16 og 39) hidtil har  

 forudsat, at tilsynsforpligtelsen har omfattet både et sagsrelateret og  

 et mere generel driftsrelateret tilsyn, har det betydet, at kommuner og  

 amtskommuner har skullet føre et sådant dobbelt tilsyn på  

 hvert privat tilbud, der anvendes, uanset om tilbudet er beliggende i  

 kommunen eller i amtskommunen.
Det har i praksis vist sig vanskeligt at leve  

 op til den gældende tilsynsforpligtelse, når kommuner og  

 amtskommuner anvender private tilbud til voksne, idet disse tilbud  

 overvejende skaffes ved køb af enkeltpladser og undertiden i andre  

 kommuner eller amtskommuner.
 Loven har til formål at rette op på kommuners  

 og amtskommuners mulighed for at opfylde formålet med det kommunale og  

 amtskommunale tilsyn specielt under hensyn til målgruppen for  

 sådanne enkeltpladser ofte er personer med meget væsentlige  

 sociale, psykiske eller udviklingsmæssige problemer.
 Administrationen af ordningen bør ske med  

 bibeholdelse af de private tilbuds fortsatte mulighed for at fungere som  

 fleksible alternativer til offentlige tilbud, både hvad angår  

 personalesammensætning og det socialpædagogiske indhold.
Reglerne om den anbringende kommunes eller amtskommunes  

 tilsyn med den konkrete anbringelse fortsat er gældende, herunder om at  

 sikre, at botilbudets indhold og kvalitet svarer til prisen.
Den anbringende  

 myndighed skal derfor fortsat varetage tilsynsforpligtelsen overfor den af  

 myndigheden anbragte person, jf.
RTL §§ 16 og 39. Det vil således  

 være hensigtsmæssigt, at en potentiel anbringende  

 kommune/amtskommune retter henvendelse til den stedlige amtskommune forud for  

 eventuel anbringelse.
Der henvises i øvrigt til kap. 11 i  

 Socialministeriets vejledning af 7. juni 2000 om lov om retssikkerhed og  

 administration på det sociale område.
Kapitel 3 Hvilke botilbud er omfattet? 3.1. Udvikling af administrativ praksis Botilbud dækker over en række - indbyrdes  

 forskellige - visitationsmuligheder fra de traditionelle familieplejer og  

 opholdssteder til de egentlige døgnbehandlingstilbud af  

 institutionslignende karakter.
Det er vigtigt at fastholde denne bredde i  

 botilbudsmulighederne.
 Det er derfor afgørende, at den administrative  

 praksis, der udvikles i forbindelse med forvaltningen af godkendelses- og  

 tilsynsforpligtelsen, er medvirkende til i overensstemmelse med lovgivningens  

 intentioner at sikre disse tilbuds særlige styrke, herunder bl.a.  

 afprøvning af nye metoder og hurtig omstilling til konkrete  

 målgrupper og enkeltpersoner med særlige behov.
Amtskommunen - evt. i samarbejde med kommunerne - vil  

 udfra lokale behov i fællesskab kunne udarbejde en samlet oversigt over  

 alle botilbud i hele amtskommunen.
Hensigten med en sådan oversigt er  

 bl.a. at skabe en samlet oversigt over viften af visitationsmuligheder, at  

 få et bedre grundlag for den amtskommunale planlægning af  

 botilbudsområdet mv. både med hensyn til det nødvendige  

 antal pladser og med hensyn til indhold i og særlige opgaver for  

 især de private botilbud, samt at bidrage til varetagelsen af de  

 nødvendige tilsyns- og godkendelsesforpligtelser.
3.2. Uden for godkendelsesordning Det er kun private botilbud, der er omfattet af  

 godkendelsesbeføjelsen.
Det antages, at det ikke er nødvendigt  

 at godkende botilbud oprettet og drevet af en offentlig myndighed, idet disse  

 må forudsættes mindst at opfylde de samme godkendelseskrav som  

 private botilbud.
 Af tilsvarende grunde er botilbud, hvor en offentlig  

 myndighed har indgået en aftale om anvendelse af samtlige pladser i  

 botilbudet, herunder om tilsyn, ikke omfattet af bestemmelsen.
 Boformer, der er ikke falder under servicelovens botilbud  

 og andre servicetilbud, som eksempelvis højskoler og opholdssteder,  

 der hovedsageligt er etableret med henblik erhvervsmæssig og  

 uddannelsesmæssig optræning, og som ikke - eller kun i  

 begrænset omfang - suppleres med socialpædagogisk bistand - er  

 ligeledes ikke omfattet af bestemmelsen.
3.3. Omfattet af godkendelsesordning Botilbud efter servicelovens § 40, stk. 2, nr. 4 Efter SEL § 40, stk. 2, nr. 4, kan kommunen beslutte,  

 at der etableres døgnophold for både forældremyndighedens  

 indehaver, barnet eller den unge og andre medlemmer af familien på en  

 døgninstitution, i en plejefamilie, på andet godkendt  

 opholdssted eller i et botilbud godkendt af amtskommunen efter reglerne i  

 § 94 a.
Bestemmelsen er uddybet i Socialministeriets vejledning nr. 57  

 af 5. marts 1998 om særlig støtte til børn og unge,  

 kapitel 3, pkt. 41, hvortil henvises.
Botilbud efter servicelovens § 91 Efter SEL § 91 kan kommunen tilbyde midlertidige  

 ophold i boformer til personer, som på grund af betydelig nedsat fysisk  

 eller psykisk funktionsevne eller særlige sociale problemer har behov  

 herfor.
Med hensyn til en nærmere uddybning af bestemmelsen henvises  

 til Socialministeriets vejledning nr. 45 af 10. marts 1998 om den sociale  

 indsats for de mest udsatte voksne, pkt. 13.2, og Socialministeriets  

 vejledning nr. 58 af 10. marts 1998 om den sociale indsats for voksne med  

 handicap, pkt. 13.1.1.
Botilbud efter servicelovens § 93 Amtskommunen sørger efter SEL § 93, stk. 1, nr. 1  

 og 2, for, at der er det nødvendige antal pladser til midlertidigt  

 ophold i boformer til henholdsvis personer med betydelig nedsat fysisk eller  

 psykisk funktionsevne, der har behov for omfattende hjælp i almindelige  

 daglige funktioner eller for pleje, eller som i en periode har behov for  

 særlig behandlingsmæssig støtte, og til personer med  

 nedsat psykisk funktionsevne eller med særlige sociale problemer, der  

 har behov for pleje eller behandling, og som på grund af disse  

 vanskeligheder ikke kan klare sig uden støtte.
Der henvises til  

 Socialministeriets vejledning nr. 45 af 10. marts 1998 om den sociale indsats  

 for de mest udsatte voksne, pkt. 13. 3. 1, og Socialministeriets vejledning  

 nr. 58 af 10. marts 1998 om den sociale indsats for voksne med handicap, pkt.  

 13.1.3.
Kapitel 4 Indholdet af godkendelse og tilsyn 4.1. Samlet vurdering Grundlæggende for godkendelses- og tilsynsordningen  

 er at sikre, at det private botilbud lever op til standarder for god  

 behandling af brugerne, som bl.a. er beskrevet i Socialministeriets  

 vejledninger for de forskellige målgrupper, samt at botilbudet  

 efterlever gældende forskrifter og praksis for god forvaltning.
 I overvejelserne om godkendelse skal der fra amtskommunens  

 side foretages en samlet vurdering af bl.a. de organisatoriske og  

 økonomiske forhold, de fysiske rammer, det pædagogisk indhold  

 samt medarbejdergruppens personlige og faglige kvalifikationer, alt  

 sammenholdt med den målgruppe man ønsker at arbejde med.
Som væsentlige elementer i vurderingen af, om et  

 opholdssted kan godkendes som egnet, indgår således ·  

 	om de økonomiske og organisatoriske forhold ligger inden for  

 rimelige rammer, ·  

 	om medarbejdersammensætningen og medarbejdernes kvalifikationer er  

 rimelige i forhold til den målgruppen, ·  

 	om de fysiske rammer er tilfredsstillende, herunder om der foreligger  

 nødvendige godkendelser fra andre myndigheder i relation til  

 myndighedskrav samt ·  

 	om der er sikret rimelig faglig støtte, og om botilbudet er  

 indstillet på at modtage vejledning og supervision.
4.2. Krav til organisation Ved godkendelse af botilbudet efter serviceloven er selve  

 organisationsformen ikke afgørende, men tilbudet skal dog være  

 en selvstændig juridisk enhed med særskilt økonomi.
Der  

 skal være regler om beslutningskompetence, hæftelse, regnskab,  

 revision og budgettering.
Endvidere må der være bestemmelser om  

 anvendelse af et eventuelt overskud, såfremt opholdsstedet som  

 sådant nedlægges.
Botilbud kan med fordel organiseres som fonde/selvejende  

 institutioner og skal, for at der er tale om en fond, opfylde betingelserne  

 som en gyldigt oprettet fond.
Det er amtskommunens opgave som led i  

 undersøgelsen af botilbudet at tilse, at organisationsforholdene er  

 afklaret korrekt.
 Botilbudet bør have en vedtægt, hvoraf  

 fremgår navn og hjemsted, formål, egenkapital, udpegning af  

 ledelse og ledelsens opgaver og dispositionsret over for trediemand,  

 hæftelse for gældsforpligtelser, hvorledes der skal forholdes med  

 budgetlægning, regnskabsførelse og revision,  

 vedtægtsændring og anvendelse af kapitalen i tilfælde af  

 nedlæggelse.
Der bør forefindes en tilgængelig  

 målsætning for botilbudets arbejde.
Af denne skal det  

 fremgå, hvilke pædagogiske/teoretiske overvejelser, der ligger  

 til grund for behandlingsarbejdet.
 Af målsætningen skal det desuden fremgå,  

 hvorledes den bagvedliggende metode udmøntes i daglig  

 behandlingspraksis.
 Ledelsen drager omsorg for, at institutionen lever op til  

 sin målsætning, ligesom det bør sikres, at institutionen  

 har indbygget en selvkritisk/selvevaluerende metode, der sikrer en  

 kontinuerlig kvalitets- og metodeudvikling, der til enhver tid matcher  

 brugergruppen.
 Endelig skal der oplyses om eventuelle tilknytninger til  

 religiøse, politiske, ideologiske eller tilsvarende grupperinger.
4.3. Krav til økonomi Ved vurderingen af det private botilbuds økonomiske  

 forhold indgår godkendelse af tilbudets samlede budget og stillingtagen  

 til regnskabet.
Der bør ikke stilles krav om konteringsform svarende  

 til de for amtskommunen gældende   men budgetrammen bør vurderes  

 som en helhed.
Budgetgodkendelsen er ikke tænkt som en  

 minutiøs gennemgang af hver enkelt post på budgettet, men som en  

 samlet vurdering af, om budgettet er realistisk og hænger sammen.
Det  

 vil sige, om det afspejler aktiviteterne på stedet og giver mulighed  

 for den fornødne kvalitet i tilbudet i forhold til prisen og den kreds  

 af brugere, som stedet ønsker at modtage, og om der er en acceptabel  

 sammenhæng mellem pris og indhold.
Pladsprisen fastsættes af botilbudet med  

 udgangspunkt i det godkendte budget.
Den anbringende myndighed bestemmer,  

 hvad den vil betale for anbringelsen.
 Prisen kan i særlige tilfælde suppleres med  

 ekstrabevilling til fx særlig støtte, helt særlig  

 aktivitet eller lignende for bestemte brugere.
Ved vurderingen af privatejede botilbud skal  

 godkendelsesmyndigheden særskilt være opmærksom på,  

 at der ikke for offentlige midler foretages en formueopsamling i forbindelse  

 med den socialpædagogiske virksomhed.
For at sikre en  

 hensigtsmæssig drift og undgå uønskede lukninger skal der  

 dog gennem aftale mellem godkendelsesmyndigheden og det privatejede botilbud  

 sikres mulighed for anvendelse/hensættelse af overskud til  

 konsolidering og udvikling.
 Et privat opholdssted skal revideres af en registreret  

 eller statsautoriseret revisor.
4.4. Krav til medarbejderne Amtskommunen kan - under hensyn til lovgivningen i  

 øvrigt - som godkendende myndighed indhente alle oplysninger om fx  

 medarbejderne, som skønnes relevante, herunder uddannelsesbaggrund,  

 helbredsforhold og evt. straffeattest.
Den amtskommunale godkendelse  

 vedrører imidlertid alene botilbudet som sådant og angår  

 derfor kun indirekte den enkelte medarbejder.
Ansættelses- og  

 ledelseskompetencen ligger således hos botilbudets ledelse.
 Botilbudet skal have en fastlagt personalenormering, som  

 til enhver tid kan sættes i relation til antallet af pladser og  

 målgruppen for botilbudets arbejde.
 Der bør foreligge funktionsbeskrivelser for de  

 enkelte medarbejdere, som kan sættes i relation til deres  

 uddannelsesniveau og faglige kompetence i øvrigt.
 Derudover skal der foreligge en vagtplan, som  

 synliggør personaledækningen i døgnets timer i forhold  

 til de opgaver, der skal løses.
 Det bør sikres, at botilbudet har formuleret - og  

 efterlever - hvilke uddannelsesmæssige og andre krav, der stilles til  

 det fastansatte personale, fx i forbindelse med ansættelse af  

 ex-misbrugere bør der foreligge en generel beslutning om, hvor  

 længe disse skal have været ude af misbrug inden  

 ansættelsen.
Amtskommunen indhenter med botilbudets ansattes samtykke  

 oplysninger om straffeattest fra Kriminalregisteret.
De nærmere regler  

 herom er fastsat af Justitsministeriet ved skrivelse af 28. december 1979,  

 som senest ændret den 25. november 1988. I begæringen skal  

 angives, at straffeattesterne skal benyttes i forbindelse med en  

 ansøgning om godkendelse af et botilbud efter § 94 a.
Ansøgerne bør i en helbredserklæring  

 stå inde for, at de helbredsmæssigt er i stand til at  

 påtage sig opgaven.
Egentlige helbredsattester for ansøgerne  

 indhentes, hvis amtskommunen finder behov herfor.
Den amtskommune, der  

 forlanger helbredsattest, afholder udgiften dertil.
4.5. Krav til fysiske rammer Der bør fx ikke stilles så strenge krav til  

 de fysiske rammer og faciliteter, men de myndighedskrav, der i øvrigt  

 måtte være, må selvfølgelig overholdes (fx bygnings-  

 og sundhedsmæssige forhold). En godkendelse indebærer ikke, at  

 amtskommunen har taget stilling til andre myndigheders krav.
 Botilbudet må forinden selv sikre sig de  

 fornødne tilladelser fra andre relevante myndigheder samt sikre sig,  

 at regler i anden lovgivning kan opfyldes.
Der bør i alle forhold sikres fysiske rammer, der  

 udover at opfylde myndighedskrav, er repræsentative for god dansk  

 standard.
Der lægges især vægt på køkken,  

 toilet- og badeforhold.
Som udgangspunkt bør der kunne tilbydes  

 enkeltværelse, medmindre institutionens behandlingskoncept tilsiger  

 andet.
4.6. Tilsyn Til opgaven med at godkende knytter sig samtidig et tilsyn  

 med stedets udvikling og en støtte og vurdering af indholdet for at  

 sikre det indhold, stedet har fået godkendelsen på.
Det er  

 amtskommunens ansvar at tilrettelægge varetagelsen af det  

 løbende tilsyn med private opholdssteder for voksne.
 Formålet med tilsynet er at påse, at  

 forudsætningerne for den givne godkendelse fortsat er til stede.  

 Endvidere skal amtskommunen som en del af tilsynet i det omfang stedet  

 ønsker at indgå i samarbejde herom bidrage til at sikre  

 kvaliteten i tilbudet samt udvikle og støtte tilbudet.
 Tilsynets indholdsmæssige del vil således  

 være at sikre, at botilbudet fungerer efter hensigten i relation til  

 ledelse, personale, pædagogik, organisatoriske og økonomiske  

 forhold, fysiske rammer m.v.
 Amtskommunen kan ud over faste regelmæssige  

 tilsynsbesøg foretage uanmeldte besøg på botilbudet.
Kapitel 5 Fremgangsmåde ved godkendelse og ophør af  

 godkendelse 5.1. Vurdering af botilbudet Da der er tale om så bredt et spektrum af  

 anbringelsesmuligheder, vil den undersøgelse, der skal lægges  

 til grund, forinden der kan udstedes en generel godkendelse af amtskommunen  

 kunne variere afhængig af botilbudets karakter.
 Baggrunden for netop at vælge amtskommunen som  

 godkendelsesmyndighed har været, at amtskommunen må antages at  

 råde over fornøden ekspertise i relation til  

 spørgsmålet om et bestemt botilbud kan leve op til den opgave,  

 som botilbudet ønsker at løse.
 Amtskommunen kan ikke på forhånd afvise at  

 foretage en generel egnethedsvurdering, selv om der ikke lokalt er brug for  

 de pågældende pladser, men det private tilbud skal dog kunne  

 sandsynliggøre, at det vil blive anvendt af en anden amtskommune eller  

 kommune.
Det private botilbud er forpligtet til at fremkomne med de  

 oplysninger, der er nødvendige for at amtskommunen kan træffe  

 afgørelse i sagen.
Amtskommunen skal i forbindelse med sin vurdering  

 af det enkelte botilbud sikre at sagen er belyst i det omfang, det er  

 nødvendigt for at kunne træffe afgørelse i sagen.
 Amtskommunen kan vælge at indkalde ansøgeren  

 til en samtale om ansøgningen om godkendelse med henblik på en  

 gensidig orientering om sagens videre forløb og få et overblik  

 over de foreliggende oplysninger herunder om fx pædagogik, metoder,  

 normering, personaleforhold, bygningsmæssige forhold mv.
Den godkendende amtskommune har ikke umiddelbart efter SEL  

 § 94 a pligt til at høre repræsentanter fra brugerside i  

 forbindelse med en ansøgning om godkendelse og i det løbende  

 tilsyn, men amtskommunen kan inddrage evt. erfaringer fra brugerside, bl.a.  

 som en følge af de retningslinier om brugerinddragelse, som  

 amtskommune fastsætter efter SEL § 112. Videre vil amtskommunen  

 kunne tage godkendelses- og tilsynsproblematikken op i sådanne  

 rådgivende organer, der måtte være etableret efter SEL  

 § 114 eller i amtslige brugerråd efter RTL § 41 Endelig vil amtskommunen kunne inddrage oplysninger om  

 ansøgeren fra andre myndigheder, der har anvendt botilbudet  

 tidligere.
Med godkendelsen udtrykker amtskommunen, at den anser  

 botilbudet for egnet til, at det kan benyttes som botilbud for en bestemt  

 målgruppe.
Foruden angivelse af pladstal skal der i godkendelsen derfor  

 være en nærmere beskrivelse de målgrupper, som tilbudet er  

 fundet egnet til at modtage.
Resultatet af amtskommunens vurdering bør munde ud  

 i en begrundet, skriftlig afgørelse.
Kan ansøgning om generel  

 godkendelse ikke imødekommes, bør amtskommunen således  

 nærmere begrunde afslaget.
Amtskommunen skal ved godkendelse af botilbudet  

 følge udviklingen i tilbudet og påse, at der ikke modtages flere  

 personer eller at der optages andre kategorier af brugere, end botilbudet er  

 godkendt til.
Amtskommune skal ikke vurdere, om konkrete anbringelser er i  

 overensstemmelse med en generel godkendelse, medmindre der sker anbringelser,  

 der klart falder uden for den målgruppe, tilbudet er godkendt til at  

 modtage.
Amtskommunen påser i øvrigt at andre af de  

 forudsætninger, godkendelsen er givet under, fortsat er opfyldt.
Forholdene i botilbudene kan ændre sig, fx ved  

 udskiftning af medarbejdere, hvorved stedets pædagogiske ressourcer  

 forøges eller formindskes, hvilket kan få konsekvenser for det  

 antal eller den type personer, der kan modtages.
Hvis der sker  

 ændringer i godkendelsesgrundlaget skal dette meddeles til  

 amtskommunen.
Et allerede godkendt botilbud kan søge om  

 godkendelse med henblik på en udvidelse af den kreds af brugere, som  

 stedet er godkendt til at modtage.
Der er her tale om en ny ansøgning  

 om godkendelse.
 Det kan i særlige tilfælde være rimeligt  

 at godkende et privat botilbud på foreløbig basis, fx ved  

 ændring af målgruppen eller inden fuld udbygning af  

 medarbejderstaben.
5.2. Ophør af godkendelsen En godkendelse kan og bør bringes til ophør,  

 når amtskommunen finder, at forholdene i botilbudet er så  

 væsentlig ændret, at de ikke længere er acceptable.
Dette  

 bør i givet fald ske efter en genvurdering som udgangspunkt i en  

 forhandling med det private tilbud.
De anbringende myndigheder bør i  

 en sådan situation underrettes herom, således at de kan  

 sørge for, at personerne forlader stedet og får tilbudt andet  

 botilbud.
Dette bør foregå på en måde og over en  

 periode, der tager fornødent hensyn til dem, der har ophold på  

 stedet.
Kapitel 6 Klageadgang og ikrafttræden 6.1. Ingen ankemulighed Den amtskommunale vurdering af botilbudet som generelt  

 egnet til at modtage et bestemt antal af en bestemt målgruppe er ikke  

 egnet til efterprøvning ved en ankebehandling.
I vurderingen  

 indgår en lang række elementer, som forudsætter et grundigt  

 kendskab til en lang række lokale forhold.
 Et eventuelt afslag på godkendelse som egnet  

 botilbud kan således ikke indbringes for anden administrativ myndighed,  

 jf. § 94 a, stk. 2, svarende til, hvad der er gældende for  

 opholdssteder for børn og unge efter SEL § 49, stk. 3. Det  

 forudsættes imidlertid som nævnt under pkt. 6.1, at resultatet af  

 amtskommunens vurdering fremgår af en begrundet, skriftlig  

 afgørelse.
 Socialministeriet vil følge udviklingen på  

 området med henblik på at sikre en fortsat bredde i  

 tilbudene.
6.2. Ikrafttræden og virkning Godkendelses- og tilsynsordningen træder i kraft den 1. juli 2000 og  

 har virkning ved godkendelse af botilbud efter denne dato.
Det vil sige, at  

 botilbud, som etableres og tages i brug efter denne dato skal være  

 godkendt.
 Botilbud, der er etableret og taget i brug før den  

 1. juli 2000, er amtskommunen forpligtet til at foretage godkendelse af inden  

 udgangen af 2001. Amtskommunen kan dog beslutte at tage stilling til  

 godkendelse af sådanne botilbud inden dette tidspunkt, hvis det findes  

 hensigtsmæssigt.
