Hjælpemidler til handicappet i  

 erhverv Deres sag om hjælp til besøg af XXX ved  

 ergoterapeut XXX med henblik på kortlægning af arbejdsgang og  

 eventuel instruktion i alternativer, samt kortlægning af behovet for  

 hjælpemidler/arbejdsredskaber eventuel automatisk udkobling har  

 været behandlet på ankenævnets møde den 1. marts  

 2001.
Der blev truffet følgende A F G Ø R E L S E Ankenævnet finder, at der ikke kan bevilges  

 besøg af ergoterapeut med henblik på vurdering af  

 hjælpemiddelbehovet, samt eventuelle hjælpemidler  i. h. t. lov  

 om kompensation til handicappede i erhverv § 16 og bekendtgørelse om  

 kompensation til handicappede i erhverv m.v. nr. 825 af 8. november 1999, §  

 49.
 Ankenævnet har lagt vægt på, at det af  

 bemærkningerne til lov nr. 293 af 14. maj 1998 , hvor § 16 blev indsat,  

  fremgår, at satspuljen, "Støtte til handicappede" fra  

 1996, blev benyttet til "straksanskaffelser" af hjælpemidler,  

 således at ansættelse af en person med et handicap ikke kom til  

 at bero på de kommunale myndigheders stillingtagen til  anskaffelse af  

 hjælpemidler.
 Ankenævnet har videre lagt vægt på, at  

 der efter bekendtgørelse nr. 825 af 8. november 1999 om kompensation  

 til handicappede i erhverv, § 49, kan ydes tilskud fra puljen til anskaffelse  

 af hjælpemidler, f. eks. arbejdsredskaber, værktøj og  

 mindre omfattende arbejdspladsindretninger, der er nødvendige for at  

 fastholde eller indsluse personer med handicap på arbejdsmarkedet.
 Ankenævnet har lagt vægt på, at XXX  

 på ansøgningstidspunktet var raskmeldt og havde søgt om  

 personlig assistance til sin beskæftigelse som landmand.
 Ankenævnet finder,  at XXX ikke havde et hastende  

 behov for hjælpemidler, arbejdsredskaber eller mindre  

 arbejdspladsindretninger,  der var nødvendige for at fastholde ham  

 på arbejdsmarkedet.
 Ankenævnet tiltræder således  

 Arbejdsformidlingen XX afgørelse af 7. august 2000.
 På de følgende sider kan De læse om det  

 faktiske grundlag og retsgrundlaget, som sagen er afgjort efter.
 Kopi til:
XXX XXX 1. Sagsforløb Det fremgår af sagens akter, at XXX er landmand og lider af  

 følgerne af en discusprolaps.
XXX landbrug er på 80 ha. med planteafgrøder.
Derudover har  

 han en svineproduktion med 100 søer og 500 slagtesvin.
XXX har søgt om personlig assistance til handicappet i erhverv.
Der  

 er søgt 20 timer forår/efterår og 5 timer sommer og  

 vinter.
 Derudover søgte XXX kommunen om hjælp efter aktivloven til  

 besøg af XXX ved ergoterapeut XXX med henblik på  

 kortlægning af arbejdsgang og eventuel instruktion i alternativer, samt  

 kortlægning af behovet for hjælpemidler/arbejdsredskaber evt.  

 automatisk udkobling.
 Kommunen henviste XXX til at rette henvendelse til Arbejdsformidlingen med  

 henblik på afklaring af, om dette kunne bevilges via den særlige  

 pulje for en særlig fastholdelse - og indslusningsindsats for personer  

 med handicap.
 Kommunen henviste til SM A-24-00 af 15. juni 2000 vedrørende lov om  

 aktiv socialpolitik § 78, stk. 1 og 2.
 Af SM resumeet fremgår:
 "Det var ikke udelukket at der kunne ydes hjælp til store og  

 dyre værktøjer og arbejdsredskaber, herunder  

 arbejdspladsindretninger.
 Ankestyrelsen fandt dog, at der burde foretages en konkret vurdering af om  

 den nødvendige kompensation for ansøgers handicap kunne  

 opnås på anden og billigere måde.
 Ved hver ansøgning burde der endvidere foretages en konkret  

 vurdering af, om den ansøgte hjælp havde afgørende  

 betydning for, at ansøgeren kunne fastholde eller opnå  

 beskæftigelse, ligesom det konkret måtte vurderes, om  

 værktøjet eller arbejdsredskabet ville kunne kompensere for  

 ansøgers begrænsning i arbejdsevnen.
Ankestyrelsen henledte endelig opmærksomheden på, at  

 hjælp efter aktivlovens bestemmelser forudsætter, at hjælp  

 efter anden lovgivning - herunder lov om kompensation til handicappet i  

 erhverv - ikke var tilstrækkelig til at kompensere for ansøgers  

 begrænsede arbejdsevne." I afgørelsen havde ankestyrelsen udtalt, at kommunen i forbindelse  

 med en ansøgning som den foreliggende burde have henvist  

 ansøgeren til at rette henvendelse til arbejdsformidlingen med henblik  

 på afklaring af mulighederne for at opnå den nødvendige  

 hjælp efter lov om kompensation til handicappede i erhverv m.v.
 Ankestyrelsen henviste til, at ansøgeren havde fået bevilget  

 personlig assistance efter denne lovgivning samt til, at der i henhold til §  

 16 i nævnte lov var mulighed for at opnå støtte til  

 anskaffelse af hjælpemidler, som var nødvendige for at fastholde  

 eller indsluse handicappede personer på arbejdsmarkedet.
 Herefter blev ansøgningen indgivet til Arbejdsformidlingen.
2. Arbejdsformidlingens afgørelse Arbejdsformidlingen XXX traf den 7. august 2000 afgørelse om at  

 give afslag på anmodning om støtte til besøg af  

 ergoterapeut fra XXX samt eventuelt efterfølgende hjælpemidler  

 m.v.
Arbejdsformidlingen henviste til, at XXX ansøgning om personlig  

 assistance i op til 20 timer om ugen var under behandling i AF.
Med en  

 bevilling af personlig assistance skønnedes det, at XXX umiddelbart  

 ville få kompensation for den nedsatte erhvervsevne i et sådant  

 omfang, at han ville være i stand til at bibeholde sit erhverv.
AF  

 fandt derfor ikke at der var et så akut behov for bevilling af  

 hjælpemidler, at AF skal bekoste et konsulentbesøg fra en  

 freelance - ergoterapeut, samt de eventuelt efterfølgende  

 hjælpemidler.
 AF fandt at konsulentbesøget ikke kunne omfattes af begrebet  

 "hastende karakter". AF fandt endvidere, at bevilling af automatisk  

 udkobling på traktor som kunne komme på tale for XXX, ikke  

 umiddelbart var den type omkostning som var omfattet af handicappuljens  

 målgruppe:"hjælpemidler/arbejdspladsindretning af mindre  

 karakter.
3. Klagen til ankenævnet Socialkonsulent XXX har på XXX vegne den 11. august 2000 klaget  

 over Arbejdsformidlingens afslag.
 Det er anført, at det er uklart hvem en ansøgning som den  

 omhandlede skal rettes til, idet bopælskommunen har henvist til SM A  

 24-00 af 15. juni 2000.
4. Arbejdsformidlingens  bemærkninger til klagen AF har ved oversendelse af sagens akter til ankenævnet den 14.  

 september 2000 henvist til, at AF ikke har modtaget en ansøgning om  

 bevilling af konkrete relevante hjælpemidler, men er blevet anmodet om  

 en en overordnet forudgående udtalelse om, hvorvidt AF ville kunne  

 bevilge f. eks. en automatisk udkobling på XXX traktor.
 AF har behandlet ansøgningen i henhold til bekendtgørelsen  

 om kompensation til handicappede i erhverv nr. 825 af 8. november 1999,  

 herunder særlig kapitel 6. som omhandler puljen til særlig  

 fastholdelse - og indslusningsindsats.
 Midlerne i puljen er afsat som en del af en forsøgsordning til  

 2002. AF XXX har 600.000 kr. til rådighed.
 Hensigten med midlerne er, at de skal bruges til anskaffelser af hastende  

 karakter og af mindre omfang.
 Der er ikke taget stilling til i bekendtgørelsen om 825 af 8.  

 november 1999 om handicappuljen er sekundær i forhold til lov om aktiv  

 socialpolitik.
 Arbejdsformidlingen fastholder sit afslag af 7. august 2000.
5. Nyt efter klagen Arbejdsformidlingen, XXX har den 12. januar 2001 oplyst, at der  er  

 bevilget personlig assistance til XXX, som ansøgt.
 Bevillingen er gældende fra den 3. maj 2000. XXX har oplyst, at XXX  

 har haft udgifter til personlig assistance i år 2000.
