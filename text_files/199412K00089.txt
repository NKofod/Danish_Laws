Nr LSF 89 Forslag til Lov om ændring af lov om beskatningen af pensionsordninger  

 m.v. (Invalideforsikringer) Fremsat af skatteministeren (Carsten Koch) den 30. november 1994 Vedtaget ved tredjebehandling den 16. december 1994 Lov nr. 1122 af 21/12/1994 § 1 I lov om beskatningen af pensionsordninger m.v., jf. lovbekendtgørelse nr.  

 836 af 28. september 1994, foretages følgende ændring:
 I § 4, stk. 1, ændres »forsikringsselskaber« til:  

 »livsforsikringsselskaber«, og »forsikringsvirksomhed«  

 ændres to steder til: »livsforsikringsvirksomhed«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning for forsikringer, der oprettes den 1.  

 januar 1996 eller senere.
 Stk. 3. De hidtil gældende regler i pensionsbeskatningsloven  

 finder fortsat anvendelse for forsikringer, der er oprettet før den 1. januar  

 1996, jf. dog stk. 4-7.
 Stk. 4. Fra og med indkomståret 1996 finder  

 pensionsbeskatningslovens §§ 18 og 19 ikke anvendelse for forsikringer i  

 skadesforsikringsselskaber, der er oprettet før den 1. januar 1996. For  

 indkomståret 1995 finder pensionsbeskatningslovens §§ 18 og 19 alene  

 anvendelse på forfaldne præmier, som højst må dække risikoen for et år frem i  

 tiden, og kun når præmierne betales til en ordning i et  

 skadesforsikringsselskab, som ikke umiddelbart kan etableres i et  

 livsforsikringsselskab eller en pensionskasse.
 Stk. 5. Stk. 4 finder ikke anvendelse, hvis forsikringstagerens  

 invaliditet er indtrådt inden den 1. januar 1996.
Stk. 6. Fra og med den 30. november 1994 finder bestemmelserne i  

 pensionsbeskatningslovens § 41 ikke anvendelse ved overførsel til en  

 forsikring i et skadesforsikringsselskab.
Indtil den 1. januar 1996 finder  

 pensionsbeskatningslovens § 41, stk. 3, nr. 3, dog fortsat anvendelse ved  

 overførsel af forfaldne præmier, som højst må dække risikoen for et år frem i  

 tiden, og kun når præmierne overføres til en ordning i et  

 skadesforsikringsselskab, som ikke umiddelbart kan etableres i et  

 livsforsikringsselskab eller en pensionskasse.
 Stk. 7. Fra og med den 13. december 1994 finder  

 pensionsbeskatningslovens §§ 18 og 19 ikke anvendelse for forsikringer i  

 skadesforsikringsselskaber, hvis indbetalingen til skadesforsikringsselskabet  

 må anses for at hidrøre fra en udbetaling fra en tilsvarende ordning i et  

 livsforsikringsselskab eller en pensionskasse.
Oprindeligt fremsat forslag § 1 I lov om beskatningen af pensionsordninger m.v., jf. lovbekendtgørelse nr.  

 836 af 28. september 1994, foretages følgende ændring:
 1. I § 4, stk. 1, ændres »forsikringsselskaber«  

 til: »livsforsikringsselskaber« og  

 »forsikringsvirksomhed« ændres to steder til:  

 »livsforsikringsvirksomhed«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning for forsikringer, der oprettes den 30.  

 november 1994 eller senere.
 Stk. 3. De hidtil gældende regler i pensionsbeskatningsloven  

 finder fortsat anvendelse for forsikringer, der er oprettet før den 30.  

 november 1994, jf. dog stk. 4 og 5.
 Stk. 4. Fra og med indkomståret 1995 finder  

 pensionsbeskatningslovens §§ 18 og 19 ikke anvendelse for forsikringer i  

 skadesforsikringsselskaber, der er oprettet før den 30. november 1994.
 Stk. 5. Fra og med den 30. november 1994 finder bestemmelserne i  

 pensionsbeskatningslovens § 41 ikke anvendelse ved overførsel til en  

 forsikring i et skadesforsikringsselskab, der er oprettet før den 30.  

 november 1994.
Bemærkninger til lovforslaget Almindelige bemærkninger Formålet med lovforslaget er at forhindre, at der kan ske  

 realrenteafgiftsbesparelse ved skattefri overførsel af invalideforsikringer  

 til skadesforsikringselskaber.
 Invalideforsikring kan være en del af en fradragsberettiget  

 pensionsordning i et livsforsikringsselskab eller en pensionskasse.  

 Invalideforsikring kan også udgøre en selvstændig ordning i et  

 livsforsikringsselskab.
 Forsikringsmæssigt er det endvidere muligt at etablere invalideforsikring  

 som en selvstændig ordning i et skadesforsikringsselskab, ligesom det er  

 muligt under visse betingelser at overføre invalideforsikringen i en  

 pensionsordning til et skadesforsikringsselskab.
I de gældende skattemæssige regler er der ikke noget til hinder for, at en  

 invalideforsikring med fradragsret kan etableres i et  

 skadesforsikringsselskab, eller at invalideforsikringen skattefrit overføres  

 til et skadesforsikringsselskab.
Herved er det muligt at placere  

 fradragsberettigede pensionsbidrag i et skadesforsikringsselskab, der ikke er  

 undergivet realrenteafgift.
Efter regeringens opfattelse må en overførsel af invalidedækningen til  

 skadesforsikringsselskaber udelukkende anses for at være begrundet i  

 realrenteafgiftsbesparelsen.
Der ses ikke at være hensyn, der taler for, at  

 invalideforsikringer med fradragsadgang kan placeres i  

 skadesforsikringsselskaber.
Tværtimod må det anses for at være en  

 forudsætning for fradragsretten for pensionsordninger, at de pågældende  

 pensionsordninger er undergivet realrenteafgift.
På denne baggrund foreslår regeringen at afskaffe muligheden for at  

 oprette fradragsberettigede pensionsordninger med løbende udbetalinger i  

 skadesforsikringsselskaber.
Det foreslås endvidere at ophæve muligheden for  

 skattefrit at kunne overføre invalideforsikringer til  

 skadesforsikringsselskaber.
Disse ændringer skal efter forslaget have  

 virkning fra og med fremsættelsesdatoen den 30. november 1994.
For så vidt angår ordninger, der inden lovens virkningstidspunkt er  

 oprettet i eller overført til et skadesforsikringsselskab, foreslås det  

 ligeledes at ophæve fradragsadgangen for indbetalingerne.
Ophævelsen skal  

 efter forslaget have virkning fra og med indkomståret 1995.
Provenumæssige konsekvenser Mindreprovenuet på realrenteafgiften vedrørende de invalideforsikringer,  

 der allerede er overført til eller oprettet i skadesforsikringsselskaber, kan  

 - såfremt ordningerne ikke tilbageføres - skønsmæssigt anslås til i  

 størrelsesordenen 150 mill.kr. årligt.
Stop for fremtidige skattefri overførsler af invalideforsikringer til  

 realrenteafgiftsfri skadesforsikringsselskaber vil forhindre et fremtidigt  

 provenutab på realrenteafgiften.
Størrelsen heraf vil afhænge af, hvor mange  

 pensionsinstitutter der i givet fald ville foretage en sådan overførsel, hvor  

 store reserver der ville blive overflyttet og deres fordeling på  

 afgiftspligtige og afgiftsfri aktiver.
 Der foreligger ikke holdepunkter for et nærmere skøn herover, men antages  

 det - som det har været nævnt af pensionsinstitutter i forbindelse med  

 overflytningen - at pensionskasser og livsforsikringsselskaber ville kunne  

 spare ca. 10 pct. af realrenteafgiften, kan det potentielle provenutab  

 skønnes til i størrelsesordenen 1 mia. kr. årligt for eksisterende  

 invalideforsikringer.
 Præciseringen af at der ikke er fradragsret for indbetalinger til  

 skadesforsikringsselskaber, hindrer endvidere et provenutab på  

 realrenteafgiften vedrørende fremtidige indbetalinger til invalidedækning.
Administrative konsekvenser Lovforslaget har ingen administrative konsekvenser.
Bemærkninger til de enkelte bestemmelser Til § 1 I § 4, stk. 1, er fastsat regler for, i hvilke forsikringsselskaber der  

 kan oprettes pensionsordninger med løbende udbetalinger omfattet af  

 pensionsbeskatningslovens § 2.
 Ved den foreslåede ændring i pensionsbeskatningslovens § 4, stk. 1, sikres  

 det, at der ikke fremover kan oprettes fradragsberettigede pensionsordninger  

 med løbende udbetalinger i et skadesforsikringsselskab.
Det sikres endvidere, at invalideforsikringer, der med fradragsret er  

 indbetalt til et livsforsikringsselskab, ikke skattefrit kan overføres til en  

 ny ordning i et skadesforsikringsselskab.
I medfør af de gældende  

 bestemmelser i pensionsbeskatningslovens § 41, stk. 1 og 3, kan der således  

 kun ske skattefri overførsel eller deloverførsel til pensionsordninger  

 omfattet af kapitel 1 i pensionsbeskatningsloven.
Efter den foreslåede  

 ændring i pensionsbeskatningslovens § 4, stk. 1, kan der ikke fremover  

 oprettes nye ordninger i skadesforsikringsselskaber, der kan anses for at  

 udgøre en pensionsordning med løbende udbetalinger omfattet af kapitel 1.
 For så vidt angår allerede oprettede eller overførte ordninger i  

 skadesforsikringsselskaber, kan der henvises til bemærkningerne til  

 lovforslagets § 2, stk. 3 - 5.
Til § 2 I lovforslagets § 2, stk. 1 , er det foreslået, at loven skal træde  

 i kraft dagen efter bekendtgørelsen i Lovtidende.
 I lovforslagets § 2, stk. 2 , foreslås, at loven skal have virkning  

 for ordninger, der oprettes fra og med fremsættelsesdatoen den 30. november  

 1994.
Den nye affattelse af pensionsbeskatningslovens § 4, stk. 1, gælder  

 således for alle ordninger, der oprettes efter den 30. november 1994. Det vil  

 sige, at der efter den 30. november 1994 ikke kan oprettes  

 fradragsberettigede ordninger i et skadesforsikringsselskab.
Endvidere vil  

 fradragsberettigede ordninger i et livsforsikringsselskab ikke kunne  

 overføres skattefrit til ordninger i et skadesforsikringsselskab, der er  

 oprettet efter den 30. november 1994.
 I lovforslagets § 2, stk. 3, fastslås, at de hidtil gældende regler  

 i pensionsbeskatningsloven fortsat finder anvendelse for forsikringer, der er  

 oprettet inden den 30. november 1994. Dette modificeres dog af bestemmelserne  

 i § 2, stk. 4 og 5, jf. nedenfor.
 Bestemmelsen i § 2, stk. 3, indebærer, at der fortsat skal ske beskatning  

 efter pensionsbeskatningslovens bestemmelser, såfremt der sker ophævelse  

 eller udbetaling fra ordninger i skadesforsikringsselskaber, der er oprettet  

 før den 30. november 1994.
 Herudover kan det bemærkes, at pensionsbeskatningslovens § 41 også fortsat  

 finder anvendelse for så vidt angår overførsler til livsforsikringsselskaber.  

 Ordninger i skadesforsikringsselskaber vil derfor skattefrit kunne føres  

 tilbage til livsforsikringsselskabet eller pensionskassen.  

 Livsforsikringsselskabet eller pensionskassen kan dog også vælge at lade  

 beløbene stå i skadesforsikringsselskabet.
 Der vil dog ikke være fradragsret for indbetalinger, der foretages fra og  

 med indkomståret 1995, jf. nedenfor.
 I lovforslagets § 2, stk. 4, foreslås det at fastsætte, at  

 bestemmelserne i pensionsbeskatningslovens §§ 18 og 19 ikke finder anvendelse  

 fra og med indkomståret 1995 for forsikringer i skadesforsikringsselskaber,  

 der er oprettet før den 30. november 1994. Det vil sige, at der fra og med  

 indkomståret 1995 ikke længere vil være fradragsadgang for indbetalinger til  

 forsikringer i skadesforsikringsselskaber, der er oprettet eller overført før  

 den 30. november 1994.
 I lovforslagets § 2, stk. 5, foreslås, at bestemmelserne i  

 pensionsbeskatningslovens § 41 om skattefri overførsel fra og med den 30.  

 november 1994 ikke finder anvendelse ved overførsel til en forsikring i et  

 skadesforsikringsselskab, der er oprettet før den 30. november 1994.
 Herved forhindres det, at der efter den 30. november 1994 kan ske  

 skattefri overførsel til en ordning i et skadesforsikringsselskab, der er  

 oprettet inden den 30. november 1994.
Det er anset for vigtigt hurtigst muligt at stoppe den  

 realrenteafgiftstænkning, som den skattefri overførsel af  

 invalideforsikringer til skadesforsikringsselskaber udgør.
På denne baggrund  

 er det valgt, at lovforslagets bestemmelser skal have virkning fra og med  

 fremsættelsesdatoen den 30. november 1994.
 Ophævelsen af fradragsadgangen for allerede oprettede eller overførte  

 ordninger skal dog først have virkning fra og med indkomståret 1995.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 1. I § 4, stk. 1, ændres »forsikringsselskaber«  

 til : »livsforsikringsselskaber« og  

 »forsikringsvirksomhed« ændres to gange til:  

 »livsforsikringsvirksomhed«.
 § 4. Forsikringer, som nævnt i § 2, nr. 4, skal være oprettet i  

 forsikringsselskaber, der har hjemsted her i landet eller udøver  

 forsikringsvirksomhed her i landet gennem et fast driftssted, og som har  

 Finanstilsynets tilladelse til at drive forsikringsvirksomhed her i landet.
Stk. 2. - - - § 41. Overførsel af en hel ordning eller en delvis overførsel af  

 en forsikring eller pensionsaftale eller lignende, der ikke var i kraft ved  

 udgangen af 1982, jf. realrenteafgiftslovens § 8, eller en opsparingsordning,  

 der ikke er omfattet af realrenteafgiftslovens § 8, stk. 9, til en anden  

 bestående eller nyoprettet ordning for samme person behandles ikke som ud-  

 eller indbetaling, hvis overførslen sker:
1. mellem pensionsordninger med løbende udbetalinger, 2. fra en rateforsikring eller rateopsparing i pensionsøjemed til en  

 pensionsordning med løbende udbetalinger, 3. fra en rateforsikring eller rateopsparing i pensionsøjemed til en anden  

 rateforsikring eller rateopsparing i pensionsøjemed, som er oprettet efter  

 lovens ikrafttræden, medmindre overførslen sker efter det tidspunkt, der i  

 nogen af ordningerne er aftalt som tidspunktet for første udbetaling, jf. §  

 30, stk. 1, 2. pkt., 4. fra en kapitalforsikring eller opsparing i pensionsøjemed til en  

 pensionsordning med løbende udbetalinger, 5. fra en kapitalforsikring eller opsparing i pensionsøjemed til en anden  

 kapitalforsikring eller opsparing i pensionsøjemed, som er oprettet efter  

 lovens ikrafttræden, 6. fra en kapitalforsikring eller opsparing i pensionsøjemed til en  

 rateforsikring eller rateopsparing i pensionsøjemed, såfremt overførsel  

 finder sted inden det fyldte 55. år.
 Stk. 2. Det samme gælder overførsel af en indeksordning fra et  

 forsikringsselskab til et andet eller fra et pengeinstitut m.v. til et andet,  

 i det omfang sådan overførsel kan ske efter de regler, som finansministeren  

 har fastsat herom.
Stk. 3. Deloverførsel af beløb fra en ordning til en anden ordning  

 behandles uanset stk. 1 ikke som en ud- og indbetaling, hvis overførslen sker 1. til forsikringer, der alene kommer til udbetaling i tilfælde af den  

 forsikredes død eller invaliditet, 2. til en pensionsordning ved et nyt ansættelsesforhold, når der efter  

 lov, vedtægter eller lignende regler kun er hjemmel til at overføre en del af  

 en ordning, 3. fra en ordning af en del af årets bidrag, præmier og indbetalinger til  

 en anden ordning efter stk. 1, 4. mellem ordninger som nævnt i stk. 1, nr. 2, 4 eller 6, i det  

 indkomstår, hvori ordningerne påbegyndes udbetalt.
Det er en betingelse, at  

 kapitalforsikring eller opsparing i pensionsøjemed udbetales fuldt ud i det  

 nævnte indkomstår, og at rateforsikring eller rateopsparing i pensionsøjemed  

 samt pensionsordninger med løbende udbetalinger påbegyndes udbetalt i det  

 nævnte indkomstår.
Stk. 4. - - - Efter 2. behandling den 14. december 1994 § 1 I lov om beskatningen af pensionsordninger m.v., jf. lovbekendtgørelse nr.  

 836 af 28. september 1994, foretages følgende ændring:
 I § 4, stk. 1, ændres »forsikringsselskaber« til:  

 »livsforsikringsselskaber«, og »forsikringsvirksomhed«  

 ændres to steder til: »livsforsikringsvirksomhed«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning for forsikringer, der oprettes den 1.  

 januar 1996 eller senere.
 Stk. 3. De hidtil gældende regler i pensionsbeskatningsloven  

 finder fortsat anvendelse for forsikringer, der er oprettet før den 1. januar  

 1996, jf. dog stk. 4-6.
 Stk. 4. Fra og med indkomståret 1996 finder  

 pensionsbeskatningslovens §§ 18 og 19 ikke anvendelse for forsikringer i  

 skadesforsikringsselskaber, der er oprettet før den 1. januar 1996. For  

 forsikringer, som efter de pr. 1. januar 1995 gældende forsikringsretlige  

 regler kan etableres i et livsforsikringsselskab eller en pensionskasse,  

 finder pensionsbeskatningslovens §§ 18 og 19 heller ikke anvendelse for  

 indkomståret 1995.
 Stk. 5. Stk. 4 finder ikke anvendelse, hvis forsikringstageren har  

 anmeldt invaliditeten inden den 1. januar 1996.
Stk. 6. Fra og med den 30. november 1994 finder bestemmelserne i  

 pensionsbeskatningslovens § 41 ikke anvendelse ved overførsel til en  

 forsikring i et skadesforsikringsselskab.
Indtil den 1. januar 1996 finder  

 pensionsbeskatningslovens § 41, stk. 3, nr. 3, dog fortsat anvendelse ved  

 overførsel fra en ordning, der er oprettet inden den 30. november 1994, til  

 en ordning, der efter de pr. 1. januar 1995 gældende forsikringsretlige  

 regler ikke kan etableres i et livsforsikringsselskab eller en pensionskasse.
 Stk. 7. Fra og med den 13. december 1994 finder  

 pensionsbeskatningslovens §§ 18 og 19 ikke anvendelse for forsikringer i  

 skadesforsikringsselskaber, hvis indbetalingen til skadesforsikringsselskabet  

 må anses for at hidrøre fra en udbetaling fra en tilsvarende ordning i et  

 livsforsikringsselskab eller en pensionskasse.
