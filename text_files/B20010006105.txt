Bekendtgørelse om træfagenes  

 byggeuddannelse I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence inden  

 for et af følgende specialer:
 1)	Tømrer.
 2)	Gulvlægger.
 3)	Alutømrer.
 4)	Tækkemand.
Uddannelsens mål § 2. Uddannelsens mål er, at eleven gennem  

 teoretisk og praktisk helhedsorienteret skoleundervisning og  

 opfølgende uddannelse i praktikvirksomheden opnår sociale,  

 almene, personlige og faglige erhvervsrettede kvalifikationer og kompetencer  

 inden for det af eleven valgte speciale, således at eleven  

 kan 1)	planlægge og udføre de af samfundet til  

 fagområdet stillede opgaver i den forventede kvalitet og i henhold til  

 love, regler og traditioner, 2)	udføre almindeligt forekommende arbejdsopgaver samt deltage i  

 planlægning og udførelse af specialopgaver på specialets  

 fagområde, 3)	søge information og træffe valg med hensyn til  

 materialer og konstruktions- og montagemetoder, samt foretage  

 planlægning, tilrettelægning og udførelse af  

 arbejdsopgaver i samarbejde med de øvrige faggrupper på  

 arbejdspladsen, 4)	orientere sig om love og regler vedrørende byggeri, herunder  

 brandsikring, arbejdsmiljø, licitation, tilbudsgivning og  

 kvalitetssikring, 5)	planlægge og udføre opgaverne i respekt for det  

 nære, omliggende og globale miljø og 6)	søge kompetencegivende efteruddannelse og optagelse på  

 videregående kompetencegivende uddannelser.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Bygge og anlæg, jf. § 14,  

 stk. 2, i lov om erhvervsuddannelser.
 Stk. 2. Det faglige udvalg for uddannelsen er Det faglige  

 Udvalg for Træfagenes Byggeuddannelse.
 § 4. Uddannelsen varer mindst 3 år og 5  

 måneder og højst 3 år og 10 måneder og afsluttes med  

 svendeprøve fredag i uge 13 eller fredag i uge 38, jf. dog  

 § 7.
Stk. 2. Uddannelsen omfatter et obligatorisk  

 grundforløb på 20 uger, jf. grundforløbs-  

 bekendtgørelsen, og et obligatorisk hovedforløb, der omfatter  

 praktikuddannelse og 25 ugers obligatorisk skoleundervisning for specialerne  

 tømrer, alutømrer og tækkemand, og 24 ugers  

 skoleundervisning for specialet gulvlægger.
Eleven kan indlede  

 uddannelsen på skole med et grundforløb eller i en  

 praktikvirksomhed med uddannelsesaftale.
Stk. 3. Den obligatoriske skoleundervisning i  

 hovedforløbet er opbygget af skoleperioder med grundfag,  

 områdefag, bundne specialefag og valgfag på 5, 5, 4, 4 og 5 uger  

 for specialerne tømrer, alutømrer og tækkemand og  

 på 5, 6, 5 og 6 uger for specialet gulvlægger.
Undervisningen  

 omfatter desuden 2 ugers valgfri specialefag, der kan ligge i tilknytning til  

 skoleperioderne eller på et andet tidspunkt under  

 hovedforløbet.
 Stk. 4. I grundforløbet har eleven mulighed for valgfri  

 undervisning, jf. bekendtgørelse om grundforløb.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-4 kan  

 fraviges ved voksenuddannelsesforløb, jf. § 7.
 § 5. Speciale, jf. § 1, stk. 1,  

 vælges ved indgåelse af uddannelsesaftale eller ved optagelse til  

 skolepraktik.
 § 6. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 10.
Voksenuddannelsesforløb § 7. Personer, der er fyldt 25 år, og som  

 har anden relevant erhvervsuddannelse eller mindst 24 måneders relevant  

 erhvervserfaring som fuldtidsbeskæftigelse eller tilsvarende  

 deltidsbeskæftigelse, kan gennemføre uddannelsen med den  

 afkortning, som fremgår af vejledningen til  

 bekendtgørelsen.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 8. Det i § 7 nævnte  

 forløb kan indledes med et supplerende kursus efter  

 erhvervsuddannelseslovens § 16 på indtil 20 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan i forbindelse hermed foretage afklaring af  

 elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger, jf. hovedbekendtgørelsens § 20,  

 stk. 2. Suppleringskurset og afklaringen kan gennemføres uden  

 uddannelsesaftale.
Fritagelse for dele af uddannelsen § 9. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser m.v. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 10. Grundforløbet omfatter  

 følgende områdefag, der er særlige for  

 hovedforløbet:
1)	Tegningslære 1, begynderniveau Målet er, at eleven kan a)	udføre målfaste arbejdstegninger af  

 tømmerkonstruktioner, tømmersamlinger og gulvkonstruktioner i  

 flere målestoksforhold og anvende tegningerne ved udførelsen af  

 praktiske opgaver og b)	læse de i byggebranchen almindeligt anvendte bygnings- og  

 konstruktionstegninger, herunder beregne og udskrive materialelister samt  

 planlægge arbejdets udførelse.
2)	Gulvbelægning, begynderniveau Målet er, at eleven kan a)	orientere sig om mulige gulvkonstruktioner og gulvmaterialer,  

 herunder materialernes anvendelsesmulighed, b)	udvælge og sammensætte materialer og planlægge  

 gulvkonstruktionernes udførelse og c)	udføre almindeligt forekommende gulvkonstruktioner, herunder  

 opklodsede konstruktioner og mindre gulvbelægningsopgaver.
3)	Tømmerkonstruktioner 1, begynderniveau Målet er, at eleven kan a)	udføre tømmersamlinger, der anvendes i traditionelle  

 og almindeligt forekommende bygningskonstruktioner, herunder i  

 ydervægge, etageadskillelser og tagkonstruktioner, og b)	udføre traditionelle og almindeligt forekommende inder- og  

 ydervægskonstruktioner og etageadskillelses- og  

 tagkonstruktioner.
4)	Værktøjs- og maskinlære, begynderniveau Målet er, at eleven a)	kender og kan orientere sig om gældende normer, standarder,  

 love, regler, anvisninger og sikkerheds- og kvalitetskrav for hånd-,  

 el- og luftværktøj samt stationære maskiner, der i  

 almindelighed anvendes i uddannelsens specialer, b)	kan vælge, anvende og vedligeholde almindeligt forekommende  

 hånd-, el- og luftværktøj til en given opgave og c)	kan vælge, anvende, opstille og vedligeholde almindeligt  

 forekommende stationære bearbejdningsmaskiner.
Stk. 2. De områdefag, der er nævnt i stk. 1,  

 varer i alt 5 uger.
Hvert fag varer mindst en uge, medmindre  

 andet er særligt angivet.
 § 11. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Matematik, niveau F, 1,0 uge.
 2)	Produktudvikling, produktion og service, 1,0 uge.
 3)	Materialeforståelse, 1,5 uge.
 4)	Samfundsfag, niveau F, 1,5 uge.
 5)	Virksomhedslære og innovation, 1,0 uge.
 6)	Fremmedsprog, niveau F, 2,0 uger.
 Stk. 2. Det i stk. 1, nr. 1 nævnte grundfag  

 påbegyndes i grundforløbet.
 § 12. Undervisningen i hovedforløbet  

 omfatter følgende områdefag:
1)	Tegningslære 2, rutineniveau Målet er, at eleven kan a)	anvende konstruktive og kreative evner til at bearbejde visuelle  

 indtryk i plan og rum i tegnings- og arbejdsprocesser, b)	udføre konstruktionstegninger, herunder afbildning i flere  

 planer, c)	aflæse tegninger i forbindelse med opmåling og beregning  

 samt udskrive materiale- og styklister manuelt og ved brug af teknologiske  

 hjælpemidler, d)	bearbejde visuelle indtryk i bl.a. plan og rum konstruktivt og  

 kreativt, e)	kommunikere ved hjælp af skitser og arbejdstegninger og  

 anvende arbejdstegninger udført af byggeriets  

 rådgivere.
2)	Konstruktionslære 1, rutineniveau Målet er, at eleven kan a)	søge information om byggematerialers hensigtsmæssige  

 anvendelse i bygningskonstruktioner, herunder facade- og  

 indervægskonstruktioner, tag-, loft-, gulv- og trappekonstruktioner  

 samt dør- og vindueskomponenter og fastnaglet inventar, b)	udvælge, kvalitetsvurdere, sammensætte og anvende  

 byggematerialer under hensyn til klimatiske, termiske og  

 miljømæssige forhold, herunder foretage valg og montage af  

 membraner, isolering og klimaskærme, c)	planlægge og udføre de i faget almindeligt forekommende  

 bygningskomponenter og bygningskonstruktioner, d)	vælge beslag, overfladebehandling, lim- og fugematerialer i  

 forbindelse med udførelse, samling og montage af bygningskomponenter  

 og bygningskonstruktioner, e)	vurdere anvendelsen af kemisk og konstruktiv  

 træbeskyttelse, f)	anvende faglig regning og matematik, opmålingsteknik,  

 kalkulation samt informationsteknologisk værktøj i forbindelse  

 med løsning og udførelse af en bygningskonstruktionsopgave  

 og g)	planlægge og udføre arbejde i værksted og  

 på byggeplads miljø- og sikkerhedsmæssigt forsvarligt med  

 særligt hensyn til omgang med sundhedsfarlige stoffer og materialer  

 samt stiger og stilladser.
3)	Værktøjslære 1, rutineniveau Målet er, at eleven kan a)	søge information om og vælge hensigtsmæssigt  

 håndværktøj, motordrevet værktøj og  

 specialværktøj til brug ved udførelse af forelagt  

 arbejdsopgave, b)	anvende de på byggeplads eller værksted almindeligt  

 forekommende el- og luftdrevne, stationære og håndbårne  

 maskiner samt håndværktøj ved udførelsen af  

 konstruktionerne, c)	anvende de på byggeplads almindeligt forekommende  

 værktøjer til skud- og boremontage, herunder gas- og luftdrevne  

 værktøjer, d)	foretage simpel vedligeholdelse af de anvendte  

 værktøjer og maskiner i overensstemmelse med producentens  

 medfølgende brugeranvisning, e)	betjene værktøjer og maskiner under iagttagelse af  

 gældende sikkerhedsforskrifter og f)	vurdere behov for indlevering af defekt maskin- og luftdrevet  

 værktøj hos autoriseret reparatør.
Stk. 2. Undervisningen i områdefag i  

 hovedforløbet varer i alt 5 uger.
Hvert fag varer mindst en uge,  

 medmindre andet er særligt angivet.
 § 13. Til specialet tømrer er knyttet  

 følgende bundne specialefag:
1)	Værktøjslære, tømrer, avanceret  

 niveau Målet er, at eleven kan a)	søge information om og vælge hensigtsmæssigt  

 håndværktøj, motordrevet værktøj og  

 specialværktøj til brug ved udførelse af arbejdsopgaver  

 knyttet til elevens speciale, b)	anvende de på byggeplads eller værksted for  

 tømrere almindeligt forekommende eldrevne og luftdrevne,  

 stationære og håndbårne maskiner samt  

 håndværktøj ved udførelsen af konstruktionerne, c)	anvende de på byggeplads for specialet almindeligt  

 forekommende værktøjer til skud- og boremontage, herunder gas-  

 og luftdrevne værktøjer, d)	foretage simpel vedligeholdelse af de i specialet anvendte  

 værktøjer og maskiner i overensstemmelse med producentens  

 medfølgende brugsanvisning, e)	betjene værktøjer og maskiner anvendt i specialet under  

 iagttagelse af gældende sikkerhedsforskrifter og f)	vurdere behov for indlevering af defekt maskin- og luftdrevet  

 tømrerværktøj hos autoriseret reparatør.
2)	Tømmerkonstruktioner, tømrer, avanceret niveau Målet er, at eleven kan a)	anvende uddannelsens afbildningsprincipper ved udførelse af  

 egne arbejdstegninger og aflæsning af tegninger fra byggeriets  

 rådgivere, b)	planlægge og udføre opsnøring, afbinding og  

 montage af tagværker efter traditionelle og nye konstruktionsformer og  

 -metoder, c)	planlægge og udføre opsnøring, afbinding og  

 montage af konstruktioner ved sammenskærende tagflader, herunder grat-,  

 kel-, plankekel- og kvistkonstruktioner efter traditionelle og nye  

 konstruktionsformer og  metoder, d)	anvende beregnede længde- og vinkelmål til kontrol af  

 tegningsmål og til afskrivning på tømmeret ved afbindingen  

 og e)	anvende stationære bearbejdningsmaskiner,  

 håndværktøj samt el- og luftdrevne håndbårne  

 maskiner, som forekommer på byggepladsen ved udførelsen af  

 tømmerkonstruktioner.
3)	Konstruktionslære, tømrer, avanceret niveau Målet er, at eleven kan a)	søge information om byggematerialers hensigtsmæssige  

 anvendelse i bygningskonstruktioner, herunder facade- og  

 indervægskonstruktioner, tag-, loft-, gulv- og trappekonstruktioner  

 samt dør- og vindueskomponenter og fastnaglet inventar, b)	udvælge, kvalitetsvurdere, sammensætte og anvende  

 byggematerialer under hensyn til klimatiske, termiske og  

 miljømæssige forhold, herunder foretage valg og montage af  

 membraner, isolering og klimaskærme, c)	planlægge og udføre de i specialet almindeligt  

 forekommende bygningskomponenter og bygningskonstruktioner, d)	vælge beslag, overfladebehandling og lim- og fugematerialer i  

 forbindelse med udførelse, samling og montage af bygningskomponenter  

 og bygningskonstruktioner, e)	vurdere anvendelsen af kemisk og konstruktiv  

 træbeskyttelse, f)	anvende faglig regning og matematik, opmålingsteknik,  

 kalkulation samt informationsteknologisk værktøj i forbindelse  

 med løsning og udførelse af en bygningskonstruktionsopgave  

 og g)	planlægge og udføre arbejde i værksted og  

 på byggeplads miljø- og sikkerhedsmæssigt forsvarligt med  

 særligt hensyn til omgang med sundhedsfarlige stoffer og materialer  

 samt stiger og stilladser.
4)	Anlægsarbejde, tømrer, rutineniveau Målet er, at eleven kan a)	anvende principper og regler fra geometri og faglig regning og  

 matematik ved opmåling til og afsætning af byggegrund, b)	afsætte højder med nivelleringsinstrument, føre  

 målebog og beregne koter og c)	foretage funktionel planlægning og indretning af en mindre  

 byggeplads.
Stk. 2. Undervisningen i de i stk. 1 nævnte  

 specialefag varer i alt 7 uger.
Hvert fag varer mindst en uge, medmindre  

 andet er særligt angivet.
 § 14. Til specialet gulvlægger er knyttet  

 følgende bundne specialefag:
1)	Belægning på gulve og trapper, avanceret niveau Målet er, at eleven kan a)	orientere sig om alle former for underlag, herunder trapper, for  

 montage af gulvbelægninger samt udføre fugtmåling og  

 udspartling, b)	orientere sig om alle former for gulvbelægninger og  

 vælge belægning i forhold til forekommende underlag og  

 konstruktioner, herunder trapper, c)	beregne materialeforbrug samt udføre korrekt montering og d)	vælge, anvende og vedligeholde håndværktøj  

 og maskiner.
2)	Vådrumsarbejde, rutineniveau Målet er, at eleven kan a)	orientere sig om alle former for vægbeklædninger og  

 gulvbelægninger i vådrum og vælge beklædning og  

 belægning i forhold til forekommende underlag og konstruktioner og b)	udføre monterings- og renoveringsarbejde af  

 vægbeklædning og gulvbelægning i vådrum samt  

 udføre kvalitetskontrol.
3)	Gulvrenovering, rutineniveau Målet er, at eleven kan a)	vurdere såvel gamle som nyere gulves muligheder for renovering  

 og b)	afslibe trægulve og udføre efterbehandling.
4)	Specielle gulve, rutineniveau Målet er, at eleven kan a)	udføre specielle gulvkonstruktioner, herunder konstruktioner  

 med specielle tæppebelægninger, samt ledende eller antistatiske  

 gulvkonstruktioner, b)	udføre specialsvejsning, specialspartling og  

 tæppemontering med specialværktøj og maskiner og c)	udføre montage af stavparketgulve samt udføre  

 klargøring og efterbehandling af stavparketgulve.
Stk. 2. Undervisningen i de i stk. 1 nævnte  

 specialefag varer i alt 6 uger.
Hvert fag varer mindst en  

 uge, medmindre andet er særligt angivet.
 § 15. Til specialet alutømrer er knyttet  

 følgende bundne specialefag:
1)	Værktøjslære, alutømrer, avanceret  

 niveau Målet er, at eleven kan a)	søge information om og vælge hensigtsmæssigt  

 håndværktøj, motordrevet værktøj og  

 specialværktøj til brug ved udførelse af arbejdsopgaver  

 knyttet til elevens speciale, b)	anvende specialets almindeligt forekommende el- og luftdrevne,  

 stationære og håndbårne maskiner samt  

 håndværktøj på byggeplads og værksted ved  

 udførelsen af konstruktioner, c)	anvende de på byggeplads for specialet almindeligt  

 forekommende værktøjer til skud- og boremontage, herunder gas-  

 og luftdrevne værktøjer, d)	foretage simpel vedligeholdelse af de i specialet anvendte  

 værktøjer og maskiner i overensstemmelse med producentens  

 medfølgende brugsanvisning, e)	betjene specialets værktøj og maskiner under  

 iagttagelse af gældende sikkerhedsforskrifter og f)	vurdere behov for indlevering af defekt maskin- og luftdrevet  

 værktøj hos autoriseret reparatør.
2)	Aluminiumskonstruktioner, alutømrer, avanceret niveau Målet er, at eleven kan a)	anvende uddannelsens afbildningsprincipper ved udførelse af  

 egne arbejdstegninger og aflæsning af tegninger fra byggeriets  

 rådgivere, b)	planlægge og udføre opsnøring, afbildning og  

 montage af aluminiumskonstruktioner ved sammenskærende tagflader,  

 herunder grat-, kel-, plankekel- og kvistkonstruktioner, c)	anvende beregnede længde- og vinkelmål, dels til kontrol  

 af tegningsmål og dels til afskrivning på aluprofiler ved  

 afbindingen, og d)	anvende stationære bearbejdningsmaskiner,  

 håndværktøj samt el- og luftdrevne, håndbårne  

 maskiner, som almindeligt forekommer på byggepladser ved  

 udførelse af alukonstruktioner.
3)	Konstruktionslære, alutømrer, avanceret niveau Målet er, at eleven kan a)	søge information om byggematerialers hensigtsmæssige  

 anvendelse i bygningskonstruktioner, herunder væg-, facade-, tag-,  

 loft- samt dør- og vindueskonstruktioner, b)	udvælge, kvalitetsvurdere, sammensætte og anvende  

 byggematerialer og aluminiumsprofiler under hensyn til klimatiske, termiske  

 og miljømæssige forhold, herunder foretage valg og montage af  

 membraner, isolering og klimaskærme, c)	planlægge og udføre de i specialet almindeligt  

 forekommende bygningskomponenter og bygningskonstruktioner, d)	vælge beslag, overfladebehandling og lim- og fugematerialer i  

 forbindelse med udførelse, samling og montage af bygningskomponenter  

 og bygningskonstruktioner i aluminium, e)	anvende faglig regning og matematik, opmålingsteknik,  

 kalkulation samt informationsteknologisk værktøj i forbindelse  

 med løsning og udførelse af en bygningskonstruktionsopgave  

 og f)	planlægge og udføre miljø- og  

 sikkerhedsmæssigt forsvarligt arbejde i værksted og på  

 byggeplads med særligt hensyn til omgang med sundhedsfarlige stoffer,  

 materialer samt stiger og stilladser.
4)	Anlægsarbejde, alutømrer, rutineniveau Målet er, at eleven kan a)	anvende principper og regler fra geometri og faglig regning og  

 matematik ved opmåling til og afsætning af byggegrund, b)	afsætte højder med nivelleringsinstrument, føre  

 målebog og beregne koter og c)	foretage funktionel planlægning og indretning af en mindre  

 byggeplads.
Stk. 2. Undervisningen i de i stk. 1 nævnte  

 specialefag varer i alt 7 uger.
Hvert fag varer mindst en uge, medmindre  

 andet er særligt angivet.
 § 16. Til specialet tækkemand er knyttet  

 følgende bundne specialefag:
1)	Værktøjslære, tækkemand, avanceret  

 niveau Målet er, at eleven kan a)	søge information om og vælge hensigtsmæssigt  

 håndværktøj og motordrevet værktøj og  

 specialværktøj til brug ved udførelse af arbejdsopgaver  

 knyttet til elevens speciale, b)	anvende de på byggeplads eller værksted i specialet  

 almindeligt forekommende eldrevne, luftdrevne, stationære og  

 håndbårne maskiner samt håndværktøj ved  

 udførelsen af konstruktionerne, c)	anvende de på byggeplads i specialet almindeligt forekommende  

 værktøjer til skud- og boremontage, herunder, gas- og luftdrevne  

 værktøjer, d)	foretage vedligeholdelse af fagets værktøjer og  

 maskiner i overensstemmelse med producentens medfølgende  

 brugsanvisning, e)	betjene fagets værktøjer og maskiner under iagttagelse  

 af gældende sikkerhedsforskrifter og f)	vurdere behov for indlevering af defekt maskin- og luftdrevet  

 værktøj hos autoriseret reparatør.
2)	Tømmerkonstruktioner, tækkemand, rutineniveau Målet er, at eleven kan a)	anvende uddannelsens afbildningsprincipper ved udførelse af  

 egne arbejdstegninger og aflæsning af tegninger fra byggeriets  

 rådgivere, b)	planlægge og udføre opsnøring, afbinding og  

 montage af tagværker efter traditionelle og nye konstruktionsformer og  

 -metoder, c)	planlægge og udføre opsnøring, afbinding og  

 montage af konstruktioner ved sammenskærende tagflader, herunder grat-,  

 kel-, plankekel- og kvistkonstruktioner efter traditionelle og nye  

 konstruktionsformer, d)	anvende beregnede længde- og vinkelmål til kontrol af  

 tegningsmål og til afskrivning på tømmeret ved afbindingen  

 og e)	anvende stationære bearbejdningsmaskiner,  

 håndværktøj samt el- og luftdrevne håndbårne  

 maskiner, som forekommer på byggepladsen ved udførelsen af  

 tømmerkonstruktioner.
3)	Konstruktionslære, tækkemand, avanceret niveau Målet er, at eleven kan a)	søge information om byggematerialers hensigtsmæssige  

 anvendelse i tagkonstruktioner, herunder væg-, facade-, tag-, loft-,  

 gulv- og lette indervægskonstruktioner samt dør- og  

 vindueskonstruktioner, b)	udvælge, kvalitetsvurdere, sammensætte og anvende  

 byggematerialer under hensyn til klimatiske, termiske og  

 miljømæssige forhold, herunder foretage valg og montage af  

 membraner, isolering, brandisolering og klimaskærme, c)	planlægge og udføre de i specialet almindeligt  

 forekommende tagkonstruktioner og bygningskomponenter, d)	vælge beslag, overfladebehandling og lim- og fugematerialer i  

 forbindelse med udførelse, samling og montage af de i specialet  

 almindeligt forekommende tagkonstruktioner og bygningskomponenter, e)	vurdere anvendelsen af kemisk og konstruktiv  

 træbeskyttelse, f)	anvende faglig regning og matematik, opmålingsteknik,  

 kalkulation samt informationsteknologisk værktøj i forbindelse  

 med løsning og udførelse af tagkonstruktionsopgaver og g)	planlægge og udføre miljø- og  

 sikkerhedsmæssigt forsvarligt arbejde i værksted og på  

 byggeplads med særligt hensyn til omgang med sundhedsfarlige stoffer,  

 materialer samt stiger og stilladser.
4)	Tækning, tækkemand, avanceret niveau Målet er, at eleven kan a)	søge information om tagtækningens egnstraditioner,  

 stråets geografiske placering og om stråets kvalitet og  

 anvendelsesmuligheder under hensyn til de klimatiske og termiske forhold, b)	planlægge og udføre almindelig og speciel  

 stråtækning og mønning på sadeltag, herunder  

 udføre stråtækning på tagkonstruktioner indeholdende  

 kvist, valm, grat, skotrende og skorsten samt udføre reparationer, c)	udføre afsluttende tækning ved forskellige typer  

 vindskeder, byggekomponenter og andre bygninger samt ved tagskæg under  

 hensyn til egnsbestemte detaljer og traditioner og d)	udføre tækningsarbejde sikkerhedsmæssigt og  

 sundhedsmæssigt forsvarligt i henhold til arbejdsmiljølovens  

 bestemmelser.
Stk. 2. Undervisningen i de i stk. 1 nævnte  

 specialefag varer i alt 7 uger.
Hvert fag varer mindst en  

 uge, medmindre andet er særligt angivet.
§ 17. Undervisningen i hovedforløbet  

 omfatter desuden 2 ugers valgfri specialefag.
Det overordnede mål for  

 de valgfri specialefag er, at eleven kan fordybe sig i fagområder og  

 opnå yderligere faglige kvalifikationer og kompetencer, som eleven ikke  

 har mulighed for at opnå på avanceret niveau i  

 praktikvirksomheden.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 18. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 3 uger.
Praktikuddannelsen § 19. Praktikuddannelsen omfatter varierende  

 arbejdsområder inden for nybyggeri, reparation, renovering og  

 vedligeholdelse.
 § 20. Målene med praktikuddannelsen er, at  

 eleven opnår faglige, erhvervsrettede, almene, personlige og sociale  

 kvalifikationer og kompetencer og kan:
1)	udføre de almindeligt forekommende arbejdsopgaver indenfor  

 fagområdet i en tilfredsstillende kvalitet, 2)	foretage opmåling, kalkulation, kvalitetsvurdering og bestille  

 materialer hos leverandør samt 3)	samarbejde med alle internt i virksomheden eller på  

 byggepladsen, herunder med andre faggrupper på byggepladsen, og  

 repræsentativt betjene fagets kunder.
 Stk. 2. Uddannelsen i praktikvirksomheden tilrettelægges  

 således, at eleven, så vidt det er muligt, opnår praktiske  

 rutiner i de uddannelsesdiscipliner, der er gennemgået i de  

 forudgående skoleperioder.
 § 21. I voksenuddannelsesforløb tages  

 udgangspunkt i elevens forudgående erhvervserfaring, således at  

 praktikuddannelsen kan nås inden for den fastsatte uddannelsestid.
 Uddannelsesbog m.v.
 § 22. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 23. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
I valgfri specialefag, der er fælles  

 for arbejdsmarkedsuddannelser og erhvervsuddannelser, anvendes alene  

 »Godkendt« eller »Ikke godkendt«.
 Stk. 2. Resultatet af svendeprøven angives uden tal ved  

 en af følgende betegnelser, idet alene den laveste af de af eleven  

 opnåede betegnelser anvendes:
1)	Under 6,0 i en af prøverne:
Ikke bestået 2)	  6,0 -   8,5 i teoretisk prøve:
Bestået 3)	  6,0 -   9,0 i praktisk prøve:
Bestået 4)	  9,0 -   9,5 i teoretisk prøve:
Bestået med ros 5)	  9,5 - 10,0 i praktisk prøve:
Bestået med ros 6)	10,0 - 11,5 i teoretisk prøve:
Bestået med bronze 7)	10,5 - 11,5 i praktisk prøve:
Bestået med bronze 8)	12,0 - 13 i teoretisk prøve:
Bestået med sølv 9)	12,0 - 13 i praktisk prøve:
Bestået med sølv Skolens bedømmelse § 24. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren, i modsat fald er det en  

 standpunktskarakter.
Afsluttende eksamen (svendeprøve) § 25. Den afsluttende eksamen, der samtidig  

 udgør en svendeprøve for elever i specialerne gulvlægger  

 og alutømrer og en del af svendeprøven for elever i specialet  

 tækkemand, finder sted i sidste skoleperiode.
Bekendtgørelse om  

 eksamensordning ved erhvervsskolerne finder anvendelse.
Eksamen består  

 af et projekt, der varer 2 uger for elever i specialerne gulvlægger og  

 alutømrer og 1 uge for elever i specialet tækkemand, og en  

 mundtlig prøve, der varer 30 minutter og tager udgangspunkt i elevens  

 projekt.
Stk. 2. Der gives på grundlag af en samlet vurdering af  

 projektet og den mundtlige prøve 1)	en karakter i teori for tegning og opmåling og fagteoretisk  

 viden, samt 2)	en karakter i praktik for det praktiske produkt og arbejdets  

 tilrettelæggelse.
 Stk. 3. Opgaverne til eksamen stilles af skolen efter  

 samråd med det faglige udvalg.
 Stk. 4. Elevernes løsning af opgaverne bedømmes  

 af en lærer udpeget af skolen og to censorer  

 udpeget af det faglige udvalg.
§ 26. Projektet, der afslutter skoleundervisningen  

 i områdefag og bundne specialefag, omfatter udførelse af  

 tegninger, opmåling, materialeliste med begrundet materialevalg, valg  

 af maskiner og værktøj, arbejds- og tidsplan og et praktisk  

 produkt.
Ved den mundtlige prøve fremlægger eleven sit projekt  

 og drøfter produktet og den valgte løsning med eksaminator.  

 Eleven kan under den mundtlige prøve anvende rids og demonstrere  

 teknikker, værktøjer m.v.
 § 27. Eleven har bestået eksamen, når  

 hver karakter er mindst 6. Karakteren i teori er karakteren for elevens  

 teoretiske svendeprøve og omregnes efter skalaen i § 23,  

 stk. 2. Karakteren i praktik er for elever i specialerne  

 gulvlægger og alutømrer karakteren for elevens praktiske  

 svendeprøve og omregnes efter skalaen i § 23, stk. 2.
Sygeeksamen og ny eksamen § 28. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne m.v.
 Stk. 2. Hvis der er flere delprøver i et fag,  

 aflægges kun ny prøve i de delprøver, hvor karakteren i  

 den første prøve er under 6, henholdsvis » Ikke bestået« eller »Ikke godkendt«.
Det faglige udvalgs svendeprøve for specialerne  

 tækkemand og tømrer § 29. Efter sidste skoleophold og så  

 nær uddannelsens afslutning som muligt afholder det faglige udvalg som  

 den resterende del af svendeprøven i specialet tækkemand en  

 praktisk prøve af indtil 2 ugers varighed.
Oplysning om  

 bedømmelsesresultat og udlevering af svendebrev foregår under en  

 elevsamling, som er sammenfaldende med elevens udlæringsdato, jf.  

 § 4, stk. 1.
Stk. 2. Samtidig med tilmeldingen til svendeprøve skal  

 praktikvirksomheden i samarbejde med eleven til fagkomiteen, jf. § 31,  

 oplyse adresse på den bygning, hvor svendeprøven ønskes  

 udført, og vedlægge en beskrivelse af opgaven, der mindst skal  

 indeholde 40 m² tækning med opstart, afslutning, tagskæg og  

 rygning, samt mindst 2 af følgende 3 sværhedselementer i  

 tækning: valm, skotrende eller kvist.
Praktikvirksomheden og eleven  

 foreslår samtidig perioden for prøvens udførelse.  

 På grundlag af praktikvirksomhedens forslag fastsætter  

 fagkomiteen tid og sted for prøvens afholdelse og sørger for,  

 at prøven foregår under betryggende forhold.
Kan  

 praktikvirksomhedens forslag til opgave ikke godkendes til  

 svendeprøven, kan det faglige udvalg supplere opgaven eller stille en  

 anden opgave.
Senest 14 dage før prøvens afholdelse modtager  

 eleven og praktikvirksomheden fra fagkomiteen meddelelse om, hvorvidt opgaven  

 til prøven og tidspunktet er godkendt, om eventuel anden opgave eller  

 tid og om regler for prøvens afholdelse.
Stk. 3. Ved bedømmelse af prøven giver hver af  

 de 4 censorer en karakter.
Censorernes karakterer sammentælles og  

 divideres med 4. Resultatet heraf udtrykkes med en decimal, idet der afrundes  

 til hele eller halve tal.
Karakteren er karakteren for elevens praktiske  

 svendeprøve og omregnes til skalaen i § 23, stk. 2.
§ 30. Efter sidste skoleophold afholder det  

 faglige udvalg en svendeprøve af indtil 2 ugers varighed for specialet  

 tømrer.
Svendeprøve afholdes 2 gange årligt i henholdsvis  

 ugerne 12-13 og ugerne 37-38. Afslutningen er sammenfaldende med elevens  

 udlæringsdato.
Det faglige udvalg tilvejebringer og stiller opgaverne  

 og fastsætter nærmere regler og forskrifter vedrørende  

 prøvens afholdelse, herunder om svendestykkets opbevaring indtil  

 bedømmelse kan finde sted.
Fagkomiteen, jf. § 31,  

 fastsætter stedet for prøvens afholdelse og sørger for,  

 at prøven foregår under betryggende forhold.
Senest 8 dage  

 før prøven modtager elev og praktikvirksomhed meddelelse om  

 tid, sted og regler for prøvens afholdelse.
Stk. 2. Den teoretiske del af svendeprøven i specialet  

 tømrer består af en tegneopgave, en skriftlig teoriopgave og en  

 opmålingsopgave, som indeholder emner fra grundfag, områdefag og  

 bundne specialefag.
Prøven varer en dag og gennemføres på  

 samme dag og tid over hele landet.
Skriftligt og elektronisk  

 opslagsmateriale, herunder elevens egne notater, og regnemaskine må  

 anvendes under løsningen af opgaverne.
 Stk. 3. Karakteren for den teoretiske del af  

 svendeprøven skal være mindst 6, for at eleven har adgang til at  

 udføre den praktiske del af svendeprøven.
Stk. 4. Den praktiske del af svendeprøven består  

 af opgaver i discipliner fra områdefag og bundne specialefag og  

 eventuelt elevens valgfrie specialefag.
Prøven gennemføres  

 på de samme dage over hele landet.
Stk. 5. Ved bedømmelse af prøven giver hver af  

 de 4 censorer en karakter for den teoretiske del af svendeprøven og en  

 karakter for den praktiske del af svendeprøven.
Censorernes karakterer  

 for henholdsvis teori og praktik sammentælles og divideres med 4.  

 Resultatet heraf udtrykkes med en decimal, idet der afrundes til hele eller  

 halve tal og omregnes til skalaen i § 23, stk. 3.
§ 31. Det faglige udvalg nedsætter en  

 fagkomite for hver skole, med afsluttende skoleophold.
Fagkomiteen  

 forestår svendeprøven og fører tilsyn med  

 aflæggelsen af prøven i overensstemmelse med reglerne herom.  

 Komiteens medlemmer skal være fagkyndige, og arbejdsgiversiden skal  

 fortrinsvis udpeges blandt arbejdsgivere, der beskæftiger elever i  

 praktik.
Stk. 2. Svendeprøve afholdes, når skolebevis er  

 udstedt, jf. § 33. Det påhviler praktikvirksomheden senest 1  

 måned før prøvens afholdelse til fagkomiteens formand at  

 sende den afsluttende praktikerklæring, der samtidig gælder som  

 tilmelding til svendeprøve.
Virksomheden indbetaler samtidig til det  

 faglige udvalg det beløb, der er fastsat i henhold til § 34,  

 stk. 4, i erhvervsuddannelsesloven.
 Stk. 3. Til bedømmelse af svendeprøven udpeger  

 fagkomiteen paritetisk 4 censorer og suppleanter.
 Stk. 4. En censor kan ikke deltage i bedømmelse af  

 svendeprøven, hvis censoren er eller har været elevens  

 læremester, er beslægtet med eleven eller på anden  

 måde er personligt interesseret i prøvens resultat eller i  

 øvrigt er inhabil ved tilsvarende anvendelse af reglerne i  

 eksamensbekendtgørelsen.
Stk. 5. Udgifter til materialer, redskaber, lokaleleje,  

 velfærdsforanstaltninger m.v. samt elevens løn og eventuelle  

 rejseomkostninger afholdes af praktikvirksomheden.
Udgiften til censorernes  

 eventuelle honorar, fortæring og rejseomkostninger afholdes af det  

 faglige udvalg.
Stk. 6. Fagkomiteen foretager beregningen af karaktererne.  

 Eleven kan indgive klage over karakterer til det faglige udvalg.
Reglerne i  

 eksamensbekendtgørelsen finder tilsvarende anvendelse.
Ny svendeprøve og svendeprøve ved  

 sygdom § 32. Det faglige udvalg tilbyder elever, der ikke  

 består svendeprøven, en ny prøve efter supplerende  

 praktikuddannelse og evt. skoleundervisning.
Stk. 2. Elever kan normalt tilbydes at gå til  

 svendeprøve 2 gange.
I særlige tilfælde kan det faglige  

 udvalg tilbyde en elev en 3. prøve.
 Stk. 3. Elever, som har været forhindret i at  

 fuldføre svendeprøven på grund af dokumenteret sygdom  

 eller af anden væsentlig årsag, tilbydes en ny prøve efter  

 det faglige udvalgs nærmere bestemmelse.
Skolebevis og afsluttende praktikerklæring § 33. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, og eleven har opnået mindst  

 karakteren 6 i hvert  områdefag i hovedforløbet og  

 i hvert af de bundne specialefag.
I specialerne gulvlægger,  

 alutømrer og tækkemand skal den afsluttende eksamen være  

 bestået, jf. § 27.
 § 34. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 35. Ved uddannelsens afslutning udsteder det  

 faglige udvalg uddannelsesbevis (svendebrev) til eleven som dokumentation  

 for, at eleven har opnået kompetence inden for uddannelsen, jf.  

 § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 33, og afsluttende  

 praktikerklæring(er) for praktikuddannelsen er udstedt, jf. § 34.  

 I specialet tækkemand skal desuden den praktiske del af  

 svendeprøven være bestået, og i specialet tømrer  

 skal svendeprøven være bestået.
 Stk. 3. Uddannelsesbeviset angiver uddannelsens betegnelse og  

 speciale, jf. § 1, samt elevens opnåede verbale betegnelse ved  

 svendeprøven, jf. § 23, stk. 2.
Kapitel 5 Ikrafttrædelses- og overgangsbestemmelser § 36. Bekendtgørelsen træder i kraft  

 den 10. februar 2001.
 Stk. 2. Samtidig ophæves bekendtgørelse nr. 276  

 af 26. april 1995 om træfagenes byggeuddannelse.
 Stk. 3. Den i stk. 2 nævnte bekendtgørelse  

 finder dog anvendelse for de elever, der før 1. januar 2001 er begyndt  

 på uddannelsens 3. skoleperiode.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
