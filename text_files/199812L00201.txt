Fremsat den 17. marts 1999 af arbejdsministeren (Ove  

 Hygum) Forslag til Lov om ændring af lov om  

 Arbejdsmarkedets Tillægspension og lov om  

 arbejdsløshedsforsikring m.v.
(frivillig indbetaling af ATP for selvstændige  

 på efterløn) § 1 I lov om Arbejdsmarkedets Tillægspension, jf.  

 lovbekendtgørelse nr. 752 af 20. oktober 1998, som ændret ved §  

 4 i lov nr. 1033 af 23. december 1998 og § 2 i lov nr. 1055 af 23. december  

 1998, foretages følgende ændring:
 1. I § 2 b indsættes som stk. 2:
» § 2 I lov om arbejdsløshedsforsikring m.v., jf.  

 lovbekendtgørelse nr. 587 af 10. august 1998, som ændret ved lov  

 nr. 897 af 16. december 1998 og ved § 1 i lov nr. 1000 af 23. december  

 1998, foretages følgende ændringer:
 1. I § 85 d indsættes efter stk.1 som nyt  

 stykke:
» Stk. 2 - 7 bliver herefter stk. 3 - 8.
 2. I § 85 d, stk. 3, der bliver stk. 4, ændres  

»stk. 4 og 5« til: »stk. 5 og 6 «.
 3. I § 85 d, stk. 6, der bliver stk. 7, ændres  

»stk. 3-5« til: »stk. 4-6  

«.
§ 3 Loven træder i kraft den 1. juli 1999.
Bemærkninger til lovforslaget Almindelige bemærkninger Der er i denne Folketingssamling (den 5. februar 1999)  

 fremsat lovforslag om ændring af lov om Arbejdsmarkedets  

 Tillægspension (L 176) og lov om arbejdsløshedsforsikring m.v.  

 (L 174). I begge disse lovforslag foreslås der ændringer i  

 bestemmelser, der også indgår i det foreliggende lovforslag.
Det  

 foreliggende lovforslag forholder sig alene til bestemmelserne i den  

 gældende lov.
Da lovforslagene alle har samme  

 ikrafttrædelsesdato, medtages konsekvenser af de allerede fremsatte  

 lovforslag dog i det foreliggende lovforslag.
Lovforslagene har i  

 øvrigt ingen sammenhæng.
Som led i aftalen om fordeling af midlerne i satspuljen  

 for 1999, er der afsat midler til, at medlemmer af a-kasser for  

 selvstændige erhvervsdrivende, der modtager efterløn,  

 overgangsydelse eller seniorydelse, kan foretage frivillig indbetaling til  

 ATP på samme måde, som medlemmer af lønmodtagerkasserne i  

 dag kan.
I modsætning til hvad der gælder for  

 lønmodtagere, kan der blive tale om personer, der i øvrigt ikke  

 tidligere har været medlem af ATP, fx de der har været  

 selvstændige hele livet.
 Indbetaling af frivilligt ATP-bidrag betyder, at denne  

 gruppe får mulighed for at opnå en (højere) ATP-pension  

 som tillæg til folkepensionen.
 Det er aftalt, at den frivillige indbetaling for  

 selvstændige skal kunne ske i en forsøgsperiode fra 1999 til  

 2001.
Økonomiske konsekvenser Der er i satspuljeaftalen afsat 10 mio. kr. for hvert af  

 årene 1999 til 2001 til dækning af forslaget om frivillig  

 ATP-indbetaling for selvstændige erhvervsdrivende.
Det  

 forudsættes, at forslaget kan gennemføres inden for en samlet  

 ramme på 10 mio. kr. om året i en periode fra 1999 til og med  

 2001.
 Ordningen finansieres som ordningen for  

 lønmodtagere med 50% indbetaling fra staten og 50% indbetaling fra  

 medlemmet (ydelsesmodtageren). Der indbetales 1,42 kr. pr. time som for  

 lønmodtagere.
 Udgifterne for staten skønnes i 1999 at ville  

 udgøre 1,3 mio. kr. voksende til 4,7 mio. kr. i 2000, og 6,9 mio. kr.  

 i 2001.
 Udgiftsskønnet er foretaget på baggrund af  

 oplysninger om, at der den 1. november 1998 var 18.615 medlemmer af kasser  

 for selvstændige erhvervsdrivende, der modtager efterløn eller  

 overgangsydelse.
 Det antages, at ca 10 % af medlemmerne i  

 arbejdsløshedskasserne for selvstændige, der modtager  

 efterløn eller overgangsydelse, ønsker at indbetale bidrag til  

 ATP i 1999. Andelen antages at stige til 27 % i år 2000 og 2001.
Tilslutningsprocenten er skønnet udfra, hvor mange  

 efterlønsmodtagere i arbejdsløshedskasser for  

 lønmodtagere, der har valgt at tilslutte sig.
Det må i den  

 forbindelse forventes, at tilslutningsprocenten vokser i takt med at  

 kendskabet til ordningen udbredes yderligere, og udgifterne vil derfor  

 øges tilsvarende.
Administrative konsekvenser for det offentlige Forslaget antages ikke at have særlige  

 administrative konsekvenser for ATP.
Der vil skulle ske administrative tilpasninger i de to  

 arbejdsløshedskasser for selvstændige erhvervsdrivende og i  

 Direktoratet for Arbejdsløshedsforsikringen.
Det vurderes dog, at de  

 administrative konsekvenser er begrænsede.
Øvrige konsekvenser Forslaget har ingen administrative eller økonomiske  

 konsekvenser for erhvervslivet, ligesom lovforslaget ikke har  

 miljømæssige eller ligestillingsmæssige konsekvenser.  

 Lovforslaget indeholder heller ikke EU-retlige aspekter.
Sammenfatning af økonomiske og administrative  

 konsekvenser Positive konsekvenser/  

 mindreudgifter Negative konsekvenser/ merudgifter Økonomiske konsekvenser for stat, kommuner og amtskommuner Ingen Udgifter for staten: 1.3 mill. kr. i 1999, 4.7 mill. kr. i  

 2000, og 6.9 mill. kr. i 2001.
Administrative konsekvenser for stat, kommuner og amtskommuner Ingen Lille meradministration for DfA og de to kasser for  

 selvstændige Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 I en periode fra 1. juli 1999 til 31. december 2001 kan  

 medlemmer af de to kasser for selvstændige erhvervsdrivende, der  

 modtager efterløn, overgangsydelse eller seniorydelse, vælge at  

 indbetale frivilligt bidrag til ATP på linie med medlemmer af  

 lønmodtagerkasserne.
 Med den frivillige indbetaling af ATP-bidrag opnås  

 der ret til ATP-pension efter de almindelige regler i lov om Arbejdsmarkedets  

 Tillægspension.
Til § 2 Til nr. 1-3 Lige som for lønmodtagere foreslås det, at  

 selvstændige erhvervsdrivende kan indbetale det almindelige, fulde  

 ATP-bidrag.
Bidraget finansieres ved at medlemmet betaler halvdelen, og  

 staten betaler den anden halvdel.
Selvstændige, der modtager seniorydelse efter lov om  

 seniorydelse, er også omfattet af ordningen.
Dette er sikret ved, at  

 der i lov om seniorydelse (§ 14) er henvist til  

 arbejdsløshedsforsikringslovens § 85 d.
Til § 3 Det foreslås, at lovforslaget træder i kraft  

 den 1. juli 1999. Derved sikres det bl.a. at de to  

 arbejdsløshedskasser for selvstændige erhvervsdrivende kan  

 nå at informere deres medlemmer og at foretage en administrativ og  

 edb-mæssig implementering af de nye regler.
Bilag 1 Lovforslaget sammenholdt med gældende lov Gældende formulering Lovforslaget § 1 § 2 b.
Følgende personer kan efter eget ønske  

 betale bidrag til ATP for perioder, hvor de modtager de nævnte  

 ydelser:
1)	Personer, der er medlem af en arbejdsløshedskasse for  

 lønmodtagere og som modtager overgangsydelse, efterløn eller  

 delefterløn efter lov om arbejdsløshedsforsikring m.v., 2)	Personer, der er medlem af en arbejdsløshedskasse for  

 lønmodtagere, og som modtager seniorydelse efter lov om seniorydelse,  

 og 3)	Personer, der er omfattet af lov om social pension § 14, jf.  

 § 13, eller lov om delpension.
 1.
» § 2 § 85 d.
For medlemmer af arbejdsløshedskasser for  

 lønmodtagere, som modtager overgangsydelse, efterløn eller  

 delefterløn, og som ønsker at betale bidrag til ATP, indbetales  

 det bidrag, der er fastsat efter § 15, stk. 1, sammenholdt med  

 § 2 b, i lov om Arbejdsmarkedets Tillægspension, jf. dog  

 stk. 3.
 1. I § 85 d indsættes efter stk. 1 som nyt  

 stykke:
» Stk. 2 - 7 bliver herefter stk. 3 - 8.
Stk. 2. - - - Stk. 3. Modtageren af overgangsydelse,  

 efterløn eller delefterløn betaler halvdelen af bidraget, og  

 staten betaler den anden halvdel.
Hver bidragsandel for en uge eller en  

 måned nedrundes til nærmeste hele kronebeløb.
Bidragene  

 finansieres i overensstemmelse med de i stk. 4 og 5 fastsatte regler.
Stk. 4. - - - Stk. 5. - - - 2. I § 85 d, stk. 3, der bliver stk. 4, ændres  

»stk. 4 og 5« til: »stk. 5 og 6 «.
 Stk. 6. Arbejdsministeren fastsætter efter  

 indstilling fra direktøren for arbejdsløshedsforsikringen og  

 bestyrelsen for Arbejdsmarkedets Tillægspension nærmere regler om  

 indbetaling af bidrag efter stk. 3-5 samt om indberetning herom til  

 Arbejdsmarkedets Tillægspension.
Stk. 7. - - - 3. I § 85 d, stk. 6, der bliver stk. 7, ændres  

»stk. 3-5« til: »stk. 4-6  

«.
