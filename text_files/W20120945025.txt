Pressenævnets kendelse i sag nr. 12-70-00302 Resumé Klager  en person  klagede over artiklen Brøndby-fans overfaldt AGF-vagter i Ekstra Bladet.
 Pressenævnets begrundelse og afgørelse:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have en generel interesse i det emne, der er behandlet.
Da [Klager] ikke selv er direkte eller indirekte nævnt, har klageren ikke en sådan interesse i sagen, at der er grundlag for at behandle klagen.
Det forhold, at klager efter det oplyste var blandt de 50-100 personer, der forcerede banden for at komme ind på banen, kan ikke føre til andet resultat.
 Klagen afvises herefter, jf. medieansvarsloven § 43, stk. 2, nr. 2.
 [Klager] har klaget til Pressenævnet over artiklen Brøndby-fans overfaldt AGF-vagter bragt i Ekstra Bladet bragt den 5. august 2012, idet han mener, at god presseskik er tilsidesat.
 [Klager] har til støtte for klagen bl.a. anført, at han var blandt 50-100 Brøndby-tilhængere, som hoppede over baneafskærmningen for at hilse på Brøndbys spillere, ikke for at angribe vagterne, som der står i artiklen.
 Pressenævnets begrundelse og afgørelse:
 I sagens behandling har følgende nævnsmedlemmer deltaget:
 Jesper Rothe, Hans Peter Blicher, Lene Sarup og Marianne Druedahl.
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have en generel interesse i det emne, der er behandlet.
Da [Klager] ikke selv er direkte eller indirekte nævnt, har klageren ikke en sådan interesse i sagen, at der er grundlag for at behandle klagen.
Det forhold, at klager efter det oplyste var blandt de 50-100 personer, der forcerede banden for at komme ind på banen, kan ikke føre til andet resultat.
 Klagen afvises herefter, jf. medieansvarsloven § 43, stk. 2, nr. 2.
