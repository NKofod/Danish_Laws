Forord Folketinget vedtog i december 1987 at omlægge arbejdsgiverafgifterne fra  

 1. januar 1988.
 Ved omlægningen bortfaldt visse arbejdsgiverafgifter, og der blev indført  

 et nyt arbejdsmarkedsbidrag (ambi), som - med enkelte undtagelser - skal  

 betales af alle virksomheder, foreninger mv.
 Som et led i omlægningen blev det besluttet, at private arbejdsgivere skal  

 have en kompensation for deres udgifter til ATP og arbejdsskadeforsikring.
 Ambisatsen er på 2,5% af virksomhedens ambigrundlag.
Ambigrundlaget er virksomhedens indenlandske salg minus det indenlandske  

 køb, der er momsbelagt.
For visse virksomheder (forsikringsselskaber, banker  

 mv,) er ambigrundlaget virksomhedens lønsum + 90%.
Hvis De er momsregistreret, skal De betale ambi hvert kvartal.
Dog skal  

 landbrugs og fiskerivirksomheder betale ambi hvert halvår.
 Hvis De ikke er momsregistreret. skal De betale ambi en gang om året.
 Virksomheder. som skal opgøre ambi på grundlag af lønsummen, skal betale  

 ambi hvert kvartal.
 I de følgende afsnit i vejledningen er der nærmere gjort rede for  

 enkelthederne i loven.
 Har De brug for flere oplysninger, er De velkommen til at henvende Dem til  

 distriktstoldkamret.
Specielt om momsregistrerede virksomheder Ved lovændringen 1. januar 1989 blev det besluttet, at toldvæsenet skal  

 beregne ambi for de momsregistrerede virksomheder, som skal opgøre ambi på  

 grundlag af forskellen mellem det indenlandske salg og det indenlandske  

 momsbelagte køb (momsmetoden).
Momsregistrerede virksomheder, som kun sælger varer og momspligtige  

 ydelser, skal derfor ikke selv beregne og angive ambi.
Toldvæsenet beregner  

 nemlig deres ambi på grundlag af oplysningerne i momsangivelsen og de  

 oplysninger, toldvæsenet har om virksomhedens import.
 Disse virksomheder får herefter - for hver opgørelsesperiode - en  

 opgørelse fra toldvæsenet, hvor virksomheden kan se, hvordan ambien er  

 beregnet og hvilket beløb, den skal betale, evt. have udbetalt.
For at toldvæsenet kan beregne ambi korrekt, kræves det i enkelte  

 tilfælde, at rubrik A og B på momsangivelsen udfyldes.
Læs mere i bilag 4, om  

 hvem der skal udfylde disse rubrikker.
Hvad skal der betales ambi for? Der skal betales ambi af erhvervsmæssig virksomhed og anden økonomisk  

 virksomhed, der består i levering af ydelser mod vederlag.
Det betyder, at der skal betales ambi af: 1. Alle varer og momspligtige  

 ydelser. 2. Alle momsfri ydelser, bortset fra - social forsorg og bistand, dvs. de aktiviteter, som private driver med  

 et direkte socialt sigte - amatørsport - udlejning og bortforpagtning af fast ejendom.
Virksomheder, der er  

 frivillig momsregistreret, skal dog også betale ambi af de ydelser, de  

 betaler moms af - forfatter- og komponistvirksomhed og anden kunstnerisk virksomhed - persontransport direkte til og fra udlandet, Der skal dog betales ambi  

 af momspligtig buskørsel i samme omfang, som der betales moms.
Hvem skal registreres? Alle erhvervsmæssige virksomheder bortset fra dem, der er nævnt i  

 afsnittet »Hvem skal ikke registreres?» - skal registreres, hvis de  

 sælger varer eller ydelser.
 Desuden skal man registreres for anden økonomisk virksomhed, når der  

 leveres ydelser mod vederlag.
 Det betyder, at organisationer, fonde, selskaber og foreninger, der mod  

 kontingent el.lign. varetager fællesøkonomiske, herunder faglige formål for  

 deres medlemmer, normalt skal registreres.
 Virksomheder, der skal registreres, kan opdeles i to hovedgrupper, nemlig  

 momsregistrerede virksomheder og ikke momsregistrerede virksomheder.
Momsregistrerede virksomheder Denne gruppe omfatter alle momsregistrerede virksomheder, herunder  

 virksomheder, som er frivillig momsregistreret eller pålagt at betale moms.
 Det betyder, at virksomheder, som er frivillig momsregistreret for fx  

 udlejning af fast ejendom eller for udenrigs persontransport med fly, færge  

 eller rutebil, skal registreres.
 Det samme gælder virksomheder, som er pålagt at betale moms af byggeri for  

 egen regning mv.
Ikke momsregistrerede virksomheder Denne gruppe omfatter virksomheder, som ikke skal betale moms, men som  

 skal betale ambi, fordi de sælger ambipligtige ydelser.
 Som eksempler kan nævnes:
- virksomheder, der administrerer fast ejendom - banker og sparekasser - kredit- og finansieringsvirksomheder, herunder pensionskasser,  

 investeringsforeninger, kreditforeninger, vekselerere mv.
- forsikringsvirksomheder - den virksomhed, som organisationer, fonde og foreninger udøver mod  

 kontingent el.lign. for deres medlemmer.
Disse foreninger mv. skal dog kun  

 registreres, hvis de har ansatte - læger og tandlæger - fysioterapeuter og kiropraktorer samt andre, der udfører sundhedspleje,  

 herunder private klinikker og sanatorier - kulturelle virksomheder, fx private museer - lotterier, Tipstjenesten, totalisatorvirksomheder og lign.
- private skoler og kurser - rejsebureauer - virksomheder, der udfører persontransport her i landet, fx hyrevognmænd  

 og vognmænd med rutebilkørsel.
De skal også registreres, selv om De kun driver sæson- eller lejlighedsvis  

 virksomhed.
Hvis De driver lejlighedsvis virksomhed, fx i forbindelse med  

 foreningsarrangementer, skal De kun registreres for det arrangement, der er  

 tale om.
 Udenlandske virksomheder, som driver registreringspligtig virksomhed her i  

 landet, skal også registreres, selv om de ikke har en filial el.lign, her i  

 landet.
 Den udenlandske virksomhed skal i sådanne tilfælde registreres ved en  

 person, der bor her i landet, eller ved en virksomhed, der har  

 forretningssted her i landet.
Hvem skal ikke registreres? Følgende virksomheder skal ikke registreres:
- virksomheder, der kun sælger ydelser, som ikke er ambipligtige, fx  

 amatørsportsklubber - genbrugsbutikker, som er fritaget for at betale moms - blinde, som ikke sælger varer og ydelser for mere end 110.000 kr. om  

 året.
 Distriktstoldkamret kan efter ansøgning fritage arrangementer, hvis  

 overskud fuldt ud bruges til velgørende eller almennyttige formål.
 Følgende virksomheder skal kun registreres, hvis de driver momspligtig  

 virksomhed, og de skal kun registreres for den del, de betaler moms af:
- virksomheder, hvor ambigrundlaget for den momsfri del ikke er over 3.000  

 kr. om året.
Hvad ambigrundlaget er, kan De læse mere om længere fremme - offentlige virksomheder - halvoffentlige virksomheder, dvs. private institutioner m.fl., som ikke  

 har ret til refusion eller tilskud efter § 2, stk. 2 i lov om Arbejdsgivernes  

 Elevrefusion (AER). Der er tale om institutioner m.fl., hvis driftsudgifter  

 overvejende dækkes af offentlige midler - foreninger og fonde, hvis midler kun bruges til velgørende eller  

 almennyttige formål.
Det er en betingelse, at foreningen eller fonden ikke  

 leverer ydelser mod vederlag - trossamfund, der er anerkendt i henhold til kongelig resolution.
Det  

 samme gælder trossamfund, som Kirkeministeriet har givet vielsesbemyndigelse,  

 samt folke- og frikirkelige organisationer og missionsselskaber, frie  

 kirkelige organisationer, private og selvejende kirkelige institutioner,  

 frimenigheder og frikirker.
Hvordan bliver man registreret? De skal henvende Dem til distriktstoldkamret.
Der kan De få en  

 registreringsanmeldelse og en vejledning i, hvordan den skal udfyldes.
 Registreringen efter denne lov og efter momsloven sker på samme blanket.
 Anmeldelsen skal afleveres til distriktstoldkamret senest 8 dage før, De  

 påbegynder Deres virksomhed.
 Virksomheder, der har samme ejer, bliver normalt registreret under et,  

 dvs. at der kun laves et registreringsforhold.
 Virksomheder, der ikke har samme ejer, bliver registreret hver for sig.
 Det er muligt at fravige disse hovedregler ved en del- eller  

 fællesregistrering, se nedenfor.
De får et registreringsbevis som dokumentation for, at De er blevet  

 registreret.
På registreringsbeviset står bl.a. det nummer -  

 virksomhedsnummer - som De er registreret under, Delregistrering Delregistrering betyder, at virksomheden opdeles i flere selvstændige  

 enheder, som hver især får et registreringsforhold og skal føre hver sit  

 regnskab.
Der kan være flere grunde til at blive delregistreret.
Der kan fx være  

 tale om flere virksomheder med samme ejer, som fungerer uafhængigt af  

 hinanden, og hvor virksomhederne fører hver sit regnskab.
Her kan det være  

 praktisk at lade de enkelte virksomheder registrere hver for sig.
 Hvis Deres virksomhed delregistreres for moms, delregistreres den også for  

 ambi.
 Når toldvæsenet vurderer, om en ansøgning om delregistrering kan  

 imødekommes, bliver der lagt vægt på om:
- virksomheden udadtil tilkendegiver sig som selvstændig virksomhed - virksomheden fører selvstændigt regnskab - virksomheden også sælger/køber varer og ydelser til/fra andre  

 virksomheder - der sker fakturering og betaling til/fra den registrerede virksomhed.
Fællesregistrering Fællesregistrering betyder, at flere selvstændige virksomheder registreres  

 under et.
 Fællesregistrering medfører, at salg af varer og ydelser mellem de  

 fællesregistrerede virksomheder sker, uden at den enkelte virksomhed skal  

 medregne salget til sit ambigrundlag.
 Fællesregistrering medfører også, at virksomhederne hæfter solidarisk for  

 ambi.
 Virksomheder, som er fællesregistreret for moms, bliver normalt også  

 fællesregistreret for ambi.
 Hvis man ikke er momsregistreret, vil man normalt også kunne blive  

 fællesregistreret for ambi.
 Uanset om virksomheden er momsregistreret eller ej, er det en betingelse  

 for at blive fællesregistreret, at virksomhederne hver for sig bruger samme  

 metode til at opgøre ambigrundlaget.
Ændringer i virksomhedens forhold Hvis der sker ændringer i virksomhedens forhold, fx navn, adresse eller  

 ansvarlig ledelse, skal De skriftligt meddele det til distriktstoldkamret  

 inden 8 dage.
 De skal også underrette distriktstoldkamret inden 8 dage, hvis der sker  

 ændringer, som medfører, at Deres afregnings- og registreringforhold skal  

 ændres.
 Det er fx tilfældet, hvis en momsregistreret virksomhed påbegynder eller  

 ophører med et momsfrit salg, samt hvis en momsregistreret virksomhed eller  

 en virksomhed, der har brugt momsmetoden, får aktiviteter, som gør, at den  

 skal bruge lønsumsmetoden.
 På bagsiden af registreringsbeviset er der en  

 »ændringsmeddelelse«, som De skal udfylde og sende til  

 distriktstoldkamret, hvis der sker ændringer.
Virksomheden sælges eller ophører Hvis De sælger Deres virksomhed, overdrager den til en ny ejer, eller  

 ophører, skal De afmelde Dem fra registrering.
Afmeldelsen sker på en  

 blanket, som De kan få på distriktstoldkamret.
Hvis De ophører med Deres virksomhed, skal De betale ambi af Deres  

 beholdning af varer og driftsmidler.
Det kan De læse mere om længere fremme.
Momsregistrerede virksomheder Virksomheder, som kun har momspligtigt salg Toldvæsenet beregner ambi for alle momsregistrerede virksomheder, som kun  

 har momspligtigt salg.
 Beregningen sker på grundlag af de oplysninger, De har givet på  

 momsangivelsen, og de oplysninger, toldvæsenet har om virksomhedens evt.  

 import.
 I momsvejledningen kan De læse om, hvordan momsangivelsen skal udfyldes.  

 Hvis De er i tvivl, om De skal udfylde rubrik A eller B, bør De læse bilag 4  

 til denne vejledning.
 Når toldvæsenet har beregnet Deres ambi, får De en opgørelse og et  

 girokort.
 Det fremgår af opgørelsen, hvordan toldvæsenet har beregnet den ambi, De  

 skal betale.
 Kompensation for ATP mv. og eventuelt bundfradrag fremgår også af  

 opgørelsen.
 Momsregistrerede virksomheder som også har momsfrit men ambipligtigt salg.
 Hvis De skal opgøre det momsfri salg efter lønsumsmetoden, som omtales,  

 skal De bruge lønsumsmetoden for hele Deres virksomhed.
 Skal De derimod opgøre det momsfri salg efter momsmetoden, som omtales,  

 beregner toldvæsenet ambi for den momspligtige del, mens De selv skal opgøre  

 og angive ambi for den momsfri del.
Læs også afsnittet »Hvilken metode skal De bruge, hvis De har  

 både-og?» Hvis De har både momspligtigt og momsfrit salg, får De altså to  

 opgørelsesperioder, nemlig kvartalet for den momspligtige del (for landbrug  

 og fiskeri mv. halvåret) og kalenderåret for den momsfri del.
De skal opgøre Deres ambi for den momsfri del på grundlag af forskellen  

 mellem det indenlandske salg og det momsbelagte indenlandske køb.
Læs mere  

 herom i afsnittet »Hvordan opgøres ambigrundlaget efter  

 momsmetoden?».
 For at toldvæsenet kan beregne Deres ambi korrekt, skal nogle - få -  

 virksomheder udfylde rubrik A eller B på momsangivelsen.
 Hvis De er i tvivl, om De skal udfylde rubrik A eller B, bør De læse bilag  

 4.
Ikke momsregistrerede virksomheder Hvad er ambigrundlaget - og hvordan beregnes det? Ambigrundlaget er det beløb, De skal beregne ambi af.
Der er to måder at beregne ambigrundlaget på.
Den ene er forskellen mellem  

 virksomhedens indenlandske salg og dens indenlandske momsbelagte køb  

 (momsmetoden). Den anden er virksomhedens samlede lønsum + 90%  

 (lønsumsmetoden).
De kan ikke vælge mellem metoderne.
Det er virksomhedens art og aktivitet,  

 der afgør, hvilken metode De skal bruge.
Hvem skal bruge lønsumsmetoden? Følgende virksomheder skal beregne ambi på grundlag af lønsummen + 90%:
- forsikringsvirksomheder - banker, sparekasser og andre kredit- og finansieringsvirksomheder, fx  

 pensionskasser, kreditforeninger, børsmæglere, vekselerere og andre, som  

 låner penge ud, administrerer værdipapirer eller formidler finansiering - lotterier, Tipstjenesten og lign.
Derimod skal tipsforhandlere,  

 detailhandlere m.fl., som sælger lotterisedler og lign., bruge momsmetoden,  

 og deres provision skal ikke regnes med til salget - turistkontorers oplysnings- og informationsvirksomhed.
Derimod skal  

 rejsebureauer bruge momsmetoden - almennyttige boligselskaber - organisationer, fonde og foreninger, herunder almennyttige  

 boligselskaber og loger mv.
Toldvæsenet beregner dog ambi for organisationer,  

 foreninger m.fl., som er momsregistreret for alle ambipligtige aktiviteter.  

 Se også oversigten på næste side.
Hvilken metode gælder for organisationer, fonde og foreninger, herunder  

 almen-nyttige boligselskaber, loger mv.? Hvem skal bruge momsmetoden? Ikke momsregistrerede virksomheder skal bruge momsmetoden, hvis de ikke  

 har aktiviteter, der er nævnt i afsnittet »Hvem skal bruge  

 lønsumsmetoden?» Som eksempler på virksomheder, der skal bruge  

 momsmetoden kan nævnes:
- læger og tandlæger - fysioterapeuter og kiropraktorer samt andre, der udfører sundhedspleje,  

 herunder private klinikker og sanatorier - kulturelle virksomheder, fx private museer - private skoler og kurser - rejsebureauer - virksomheder, der udfører persontransport her i landet, fx hyrevognmænd  

 og vognmænd med rutebilkørsel.
Hvilken metode skal De bruge hvis De har både-og? Hvis De både har aktiviteter, der er nævnt under lønsumsmetoden, og  

 aktiviteter, der er nævnt under momsmetoden, eller De har salg af varer og  

 momspligtige ydelser, skal De som udgangspunkt bruge lønsumsmetoden.
 Det betyder, at fx en handelsvirksomhed, der sideløbende driver  

 finansieringsvirksomhed - der ikke har karakter af en biaktivitet - som  

 hovedregel skal bruge lønsumsmetoden for hele virksomheden.
Det gælder dog ikke, hvis finansieringsvirksomheden drives mod honorar,  

 sådan som det fx er tilfældet med advokaters formueforvaltning.
Disse  

 »finansieringsvirksomheder« skal ikke bruge lønsumsmetoden.
 Renteindtægter fra købe- og afbetalingskontrakter, som er indgået i  

 forbindelse med virksomhedens salg (egen produktion) medfører ikke, at  

 virksomheden anses som en finansieringsvirksomhed.
 Det samme gælder renteindtægter fra indestående i pengeinstitutter samt  

 renter, udbytter og kursgevinster fra virksomhedens kapitalanbringelse i  

 obligationer, aktier, pantebreve mv. (»passiv kapitalanbringelse«).
Afgørelsen af, om Deres finansielle indtægter har en sådan karakter og  

 omfang, at De skal bruge lønsumsmetoden, beror i øvrigt på en vurdering i det  

 enkelte tilfælde.
De bør drøfte spørgsmålet med Deres distriktstoldkammer.
Deres virksomhed kan på visse betingelser delregistreres.
Se afsnittet om  

 delregistrering.
Hvordan opgøres ambigrundlaget efter momsmetoden? Virksomheder, der skal bruge momsmetoden, skal opgøre ambigrundlaget som  

 forskellen mellem virksomhedens indenlandske salg og indenlandske momsbelagte  

 køb.
 Salget og købet skal opgøres efter samme principper, som gælder i  

 momsloven.
Hvad skal regnes med til salget? Til salget medregnes:
- salg af ydelser her i landet - indehaverens private forbrug af ydelser, som virksomheden handler med - ydelser, som virksomheden handler med, og som bruges af personalet eller  

 til repræsentation, gaver og lign.
 - ydelser, som virksomheden handler med, og som bruges til ambifri formål.
Salg af driftsmidler og inventar Salg af driftsmidler (maskiner, køretøjer, inventar og lign,) skal regnes  

 med til salget med den fulde salgspris.
Det gælder også, selv om De kun har  

 medregnet en del af anskaffelsesprisen til købet.
Hvis De sælger Deres  

 virksomhed eller en del af den gælder der særlige regler.
Salg til udenlandske kunder Ydelser, De udfører i udlandet, skal ikke regnes med til salget, fx en  

 lægeydelse, der udføres i Tyskland.
Ydelser, De udfører her i landet for en udenlandsk kunde, fx en  

 tandlægeydelse for en udenlandsk turist, skal regnes med til salget.
Det  

 samme gælder rejser, som rejsebureauer sælger til udenlandske turister,  

 uanset rejsemålet.
Hvis den udenlandske kunde er en virksomhed, kan den i visse tilfælde få  

 godtgjort ambi.
Distriktstoldkamret kan give nærmere oplysninger om  

 godtgørelsesordningen.
Erstatningsleverancer Erstatningsleverancer, dvs. leverancer, De leverer gratis som erstatning  

 for en tidligere leverance, skal ikke regnes med til salget.
Hvordan opgøres salgsværdien? Værdien af det enkelte salg er det beløb, som kunden skal betale for  

 ydelsen.
Hvis en anden end kunden, fx det offentlige, betaler en del af ydelsen,  

 skal De også regne denne del med i værdien, Hele salgsprisen og alle omkostninger skal regnes med, uanset om de indgår  

 som en del af prisen eller afkræves kunden særskilt.
Afbetalingstillæg Finansieringstillæg, afbetalingstillæg og lign., som lægges til  

 salgsprisen, når De sælger på afbetaling eller kredit, skal regnes med til  

 værdien.
Renter Når De sælger på afbetaling eller kredit, gælder følgende regler:
 Renterne skal regnes med til værdien, hvis de lægges til købesummen med et  

 samlet beløb, og det ikke fremgår, hvor stor en del af den enkelte betaling  

 (rate), der er renter.
Renterne skal ikke regnes med til værdien, hvis de beregnes af den til  

 enhver tid skyldige del af købesummen.
Det skal fremgå af købekontrakten,  

 evt. i form af en rentetabel, hvor meget renterne er af den enkelte betaling  

 (rate). Det kan også fremgå af bilag vedrørende betalingerne  

 (ratekvitteringerne).
Byttehandel Ved byttehandel forstår man salg, hvor der helt eller delvis betales med  

 andet end penge.
Her er værdien virksomhedens almindelige salgspris.
Hvis der ikke findes en almindelig salgspris, skal De bruge en kalkuleret  

 salgspris.
Den skal indeholde alle omkostninger og den avance, der normalt  

 indgår i værdien for sådanne ydelser.
Personalesalg Når De sælger til personalet, skal De medregne den opnåede pris.
 Værdien skal dog mindst være kostprisen for ydelsen.
Hvornår skal salget regnes med? De skal gøre salget op for hver  

 opgørelsesperiode.
Ved opgørelsen er det i princippet tidspunktet for  

 leveringen til kunden der afgør, hvornår salget skal regnes med.
Med faktura Hvis De udsteder faktura, skal De gøre salget op på grundlag af de  

 udstedte fakturaer, dvs. at salget for perioden bliver summen af det  

 fakturerede salg.
Faktureringen skal ske inden eller lige efter leveringen.
Med afregningsbilag Hvis afregning for salget sker på grundlag af et afregningsbilag fra  

 køberen, skal De regne salget med i den periode, hvor afregningsbilaget er  

 dateret.
Afregningsbilaget skal udstedes inden eller lige efter leveringen.
Kontantsalg Hvis ydelsen betales samtidig med leveringen, kan De gøre salget op  

 direkte på grundlag af de modtagne betalinger.
Regulering for kreditsalg De kan vente med at bogføre fakturaer og afregningsbilag, til kunden  

 betaler.
Hvis De gør det, skal De regulere for det salg, som ikke er betalt  

 ved slutningen af perioden.
Hvis De gør salget op på grundlag af modtagne betalinger  

 (kasseregnskabet), skal De regulere for salg på kredit.
De skal også regulere  

 for den betaling, der vedrører salg på kredit i tidligere perioder.
Eksempel Salg ifølge kasseregnskab 190.000 kr.
+ udestående fordringer ved periodens slutning 40.000 kr. ----------- 230.000 kr.
- udestående fordringer ved periodens start 20.000 kr. ----------- periodens salg 210.000 kr. ----------- Forudbetaling og acontobetaling Kunden kan betale forud, dvs. at betaling for ydelsen sker helt eller  

 delvis - før leverancen - inden leverancen er slut, eller - inden fakturaen skrives.
 De skal regne forudbetalinger mv. med til salget, når betalingen sker.
 Hvis De skriver en acontobegæring med de samme oplysninger som en faktura,  

 skal De regne beløbet med til salget i den periode, hvor acontobegæringen er  

 dateret.
Regulering af salget De kan i visse tilfælde regulere salget.
Det gælder:
- prisafslag mm. på allerede solgte ydelser - tab på debitorer.
Prisafslag Hvis De giver en kunde afslag i prisen på en ydelse, der tidligere er  

 regnet med til salget, kan De trække prisafslaget fra.
Tab på debitorer Hvis De får et tab på en fordring, som vedrører en ydelse, De tidligere  

 har regnet med til salget, kan De trække tabet fra efter følgende regler:
når det ved slutningen af et konkurs eller dødsbo (gældsfragåelsesbo) kan  

 dokumenteres, at De ikke har fået fuld dækning - når Deres tilgodehavende ved en tvangsakkord (almindelig tvangsakkord  

 eller likvidationsakkord) er nedskrevet med en bestemt andel af fordringen - når De ved en frivillig akkord har fået nedsat Deres krav, og De har  

 tiltrådt akkorden for at få størst mulig dækning.
 Frivillig akkord giver Dem ikke altid ret til at regulere salget.  

 Distriktstoldkamret kan vejlede Dem nærmere om betingelserne.
 Distriktstoldkamret kan tillade regulering i andre tilfælde, hvis det  

 skønnes, at fordringen er endelig tabt.
 Det er altid en betingelse, at De kan dokumentere, hvad De har gjort for  

 at inddrive fordringen.
 Hvis kunden på et senere tidspunkt betaler, skal De regne beløbet med til  

 salget.
 De må ikke regulere for tab (kursdifference), der opstår ved salg eller  

 transport til tredjemand af en fordring til en lavere værdi end pålydende.
Forventet tab på debitorer De kan normalt ikke trække et forventet tab på debitorer fra i salget.
Hvis der er tale om et forventet tab i konkurs- eller dødsboer  

 (gældsfragåelsesboer), kan De dog tage et foreløbigt fradrag, før  

 bobehandlingen er slut.
Det er en betingelse, at De har en erklæring fra  

 kurator om, at dividenden ikke forventes at overstige en vis procent.
De kan også tage et foreløbigt fradrag, hvis kunden har anmeldt  

 betalingsstandsning.
Det er en betingelse, at De har en erklæring fra  

 skifterettens tilsyn om, hvor stor dividenden højst kan blive.
 De skal regulere endeligt i regnskabet, når boet sluttes.
Privatforbrug og anden udtagelse Ydelser, som De udtager til privat brug, skal regnes med til salget.
 Det samme gælder ydelser, der bruges til repræsentation, gaver eller  

 aflønning af personale.
Værdien er virksomhedens kostpris.
Værdien skal regnes med på det  

 tidspunkt, hvor ydelsen udtages.
Driftsmidler Hvis driftsmidler (maskiner, inventar, køretøjer og lign.) overgår til  

 privat brug eller til et andet formål, hvor De ikke kan medregne værdien af  

 købet, skal driftsmidlerne regnes med til salget.
Det gælder fx, hvis ejeren  

 flytter inventar fra virksomheden til sin bolig.
 Værdien (kostprisen) nedsættes med 20% for hvert hele år, der er gået  

 siden købet.
Ophør, salg eller overdragelse af virksomheden Hvis De afmelder Deres virksomhed fra registrering, hæfter De for ambi af  

 beholdninger af varer og driftsmidler.
 Hvis varelager og driftsmidler sælges som led i afviklingen af Deres  

 virksomhed, skal De medregne salget efter de almindelige regler.
 Hvis varelager eller driftsmidler sælges som led i et salg af hele Deres  

 virksomhed eller en del af den, må De ikke medregne salget, hvis den ny ejer  

 er eller bliver registreret for ambi.
 De skal inden 8 dage give distriktstoldkamret skriftlig besked om den ny  

 ejers navn og adresse og om salgsprisen for varelager og driftsmidler, der  

 overtages af den ny ejer.
Hvis De beholder varer eller driftsmidler til privat brug, skal disse  

 regnes med til salget.
Værdien er kostprisen.
 Værdien af driftsmidler nedsættes med 20% for hvert hele år, der er gået  

 siden købet.
Hvad kan regnes med til købet? De kan til købet medregne køb af varer og ydelser til brug for  

 virksomheden.
 Som hovedregel er det kun de indenlandske køb, for hvilke der findes en  

 faktura med moms, De kan medregne.
Hvis De køber varer eller ydelser, der ikke kun vedrører Deres  

 ambipligtige salg, kan De kun medregne en del af købet.
De nærmere regler kan  

 De læse om i afsnittet »Køb, der også vedrører private eller ambifri  

 formål«.
Hvornår kan købet regnes med? De kan medregne købet i den opgørelsesperiode, hvor fakturaen er dateret.
 Hvis De gør købet op på grundlag af de betalte fakturaer  

 (kasseregnskabet), har De ret til at regulere for de køb, der endnu ikke er  

 betalt ved slutningen af perioden.
 De skal regulere på grundlag af en specificeret opstilling over gæld til  

 leverandører ved periodens begyndelse og slutning.
Eksempel Køb ifølge kasseregnskab 40.000 kr.
+ ikke betalte fakturaer ved periodens slutning 42.000 kr. ---------- 82.000 kr.
- ikke betalte fakturaer ved periodens start 32.000 kr.
periodens køb 50.000 kr. ---------- Dokumentation De skal kunne dokumentere de beløb, De regner med til købet.
Fakturaer og afregningsbilag Fakturaer og afregningsbilag skal oplyse om:
- dato - sælgers navn og adresse - købers navn og adresse - varens eller ydelsens art, mængde(omfang) og pris.
 Købers navn skal være det navn, som De er registreret under hos  

 toldvæsenet.
De kan bruge fakturaer fra detailhandlere på højst 200 kr. som  

 dokumentation, selv om Deres navn og adresse ikke står på fakturaen.
På  

 benzinregninger skal der stå bilens indregistreringsnummer.
Fakturaer og afregningsbilag, der ikke opfylder kravene, kan ikke bruges  

 som dokumentation.
Købekontrakter og slutsedler kan heller ikke bruges.
Kreditnotaer Hvis en leverandør giver kreditnota for et køb, skal De nedsætte købet med  

 beløbet fra kreditnotaen.
Det gælder fx ved rabatter og prisafslag.
Det  

 gælder også, hvis sælgeren tager varer eller driftsmidler tilbage som følge  

 af manglende betaling.
Hvordan opgøres købsværdien? Det er købets værdi inkl. moms, der kan medregnes.
Køb af biler, der kan regnes med til købet, medregnes med bilens pris uden  

 registreringsafgift.
Af skemaet side 22 fremgår, hvilke biler, der kan regnes  

 med til købet.
Køb, der kun vedrører den ambipligtige virksomhed Sådanne køb kan medregnes med hele købsværdien, hvis De har en regning med  

 moms.
 Eksempler.
- varer og ydelser, der købes til videresalg - varer og ydelser, der bruges ved salg af ambipligtige ydelser - opførelse, reparation og vedligeholdelse af virksomhedens lokaler - køb af inventar og driftsmidler - kontorartikler - køb af varer, der forbruges i virksomhedens drift - el, varme, telefon mv., der bruges i virksomheden - rengøring - arbejdstøj og uniformer, der ejes af virksomheden, og som personalet  

 bruger under arbejdet - annoncer - reklameartikler og tryksager.
Køb, der ikke kan regnes med Følgende kan aldrig regnes med til købet, selv om købet helt eller delvis  

 vedrører virksomheden:
- import - privatforbrug - kost eller anden aflønning til personale i form af naturalier - opførelse, reparation og vedligeholdelse af bolig for virksomhedens ejer  

 eller personale - opførelse og drift af sommerhuse og lign. for virksomhedens personale - præmier og lign.
- repræsentation og gaver, fx restaurationsbesøg, tobak, chokolade, vin,  

 spiritus og blomster - hotelophold.
Der gælder dog særlige regler for rejsebureauer - køb og drift af personbiler til højst 9 personer.
Taxivognmænd kan dog  

 medregne køb og drift af taxier til købet, hvis der er moms på regningen.
Særregler Reglen om, at der skal være moms på regningen, gælder ikke i følgende  

 tilfælde:
- ved køb af en momsfri, men ambipligtig ydelse, når ydelsen købes til  

 videresalg, fx persontransport - ved køb af varer og ydelser, der er fritaget for moms efter momslovens §  

 4, stk. 2, hvis de købes til videresalg eller brug i produktionen, fx momsfri  

 dentalvarer og tanderstatninger - taxivognmænd kan medregne ydelser leveret af bestillingscentraler mv.
- rejsebureauer kan medregne køb af varer og ydelser, der direkte kommer  

 den rejsende til gode.
Det gælder fx hotelophold, transport, mad og leje af  

 bil, uanset om købet sker i Danmark eller i udlandet.
Køb, der også vedrører private eller ambifri formål Hvis De køber varer eller ydelser, der også bruges til - private formål - ambifri formål kan De kun medregne en del af købet.
Køb, der vedrører privatforbruget Køb, der bruges både i virksomheden og af ejeren privat, kan medregnes med  

 den del, der skønnes at vedrøre virksomheden.
 Det gælder fx køb af olie, el, gas, vand og telefon.
 De kan normalt bruge den fordeling, som skattevæsenet har godkendt.
 Hvis skattevæsenet ikke har godkendt en fordeling, kan De bruge den  

 fordeling, som skattevæsenet normalt bruger.
Medarbejdertelefoner De kan medregne halvdelen af udgifterne til telefoner, der er installeret  

 hos personalet af hensyn til deres arbejde, hvis - telefonselskabet sender regningen til virksomheden - regningen lyder på virksomhedens navn - virksomheden betaler regningen.
 Hvis De opkræver mere end halvdelen af regningen hos den ansatte, kan De  

 kun medregne virksomhedens faktiske andel af regningen.
Køb, der vedrører både ambipligtigt og ambifrit salg Virksomheder, der har både ambipligtigt og ambifrit salg, kan ikke  

 medregne køb, der kun bruges til det ambifri salg.
Hvis De har køb, der bruges til både det ambipligtige og det ambifri salg,  

 kan De medregne en del af købet.
Denne del beregnes på grundlag af forholdet  

 mellem det ambipligtige salg og det samlede salg i virksomheden i det  

 pågældende år.
Eksempel Taxivognmand med kørsel her i landet og kørsel direkte til og fra  

 udlandet.Indtægter fra kørsel her i landet 600.000 kr.
Indtægter ved direkte udlandskørsel 200.000 kr.
Beregning af fradrag for køb af fx en taxi, der bruges til begge Ved salg af den brugte taxi skal den fulde salgspris medregnes.
Bygninger Udgifter til lokaler, der bruges til udlejning eller som bolig for  

 virksomhedens ejer, kan ikke regnes med til købet.
Det gælder også, selv om  

 lokalerne bruges i virksomheden.
Hvis De er frivillig momsregistreret for udlejning af lokaler, kan De  

 medregne udgifterne til lokalerne til købet.
Til gengæld skal lejen så  

 medregnes til salget.
Opførelse Hvis De opfører bygninger, der skal bruges »blandet«, dvs. til  

 både ambipligtigt og ambifrit formål, kan De regne udgifterne med til købet  

 efter følgende regler:
Udgifterne til virksomhedens lokaler kan medregnes til købet.
De kan  

 regnes med på grundlag af forholdet mellem de byggeudgifter, der skønnes at  

 vedrøre virksomhedens lokaler, og de samlede byggeudgifter.
 Hvis alle lokaler er af samme standard, kan De lave fordelingen på  

 grundlag af etagearealet.
Reparation og vedligeholdelse Der gælder følgende regler for udgifter til reparation og vedligeholdelse  

 af bygninger, der bruges »blandet«:
 Udgifter kan medregnes med den del, som direkte vedrører virksomhedens  

 lokaler, hvis leverandøren har opdelt prisen for det udførte arbejde på  

 regningen.
 Udgifter til reparation og vedligeholdelse, som ikke direkte vedrører et  

 enkelt lokale, fx udvendig vedligeholdelse eller reparation af varmeanlægget,  

 kan medregnes forholdsmæssigt efter etagearealet.
Lokaler, der bruges blandet Hvis et enkelt lokale bruges »blandet«, fx et kontor, kan De  

 medregne udgifterne til købet efter reglerne i afsnittet »Køb, der  

 vedrører både ambipligtigt og ambifrit salg.
 De kan ikke medregne udgifter til lokaler, som De også bruger privat.
Biler Der gælder følgende regler for, hvad De kan regne med til købet:
Hvis en bil, der kun har været brugt i virksomheden, overgår til også at  

 blive brugt fx privat, kan der blive tale om, at den skal medregnes til  

 salget.
Reglerne står i afsnittet »Privatforbrug og anden  

 udtagelse«.
 I tilfælde, hvor en del af beløbet kan medregnes til købet, skal De opgøre  

 denne del efter reglerne i afsnittet »Køb, der også vedrører private  

 eller ambifri formål«.
Hvordan opgøres ambigrundlaget efter lønsumsmetoden Ambigrundlaget for de virksomheder, der skal bruge lønsumsmetoden, er  

 virksomhedens samlede lønsum + 90%. Den samlede lønsum er alle former for løn  

 og løntillæg, der gives til virksomhedens ansatte.
Hvem er ansatte? Ved vurderingen af, om en person er ansat i virksomheden, lægger  

 toldvæsenet afgørende vægt på, om lønnen er A-indkomst.
Det er altså ikke  

 afgørende om der rent faktisk trækkes A-skat.
 Der lægges i øvrigt vægt på, om den pågældende:
- er omfattet af ATP - er omfattet af ferieloven med ret til feriepenge eller ferie med løn.
 Bestyrelsesmedlemmer i selskaber og foreninger anses normalt ikke som  

 ansatte.
Ansatte i udlandet De skal medregne løn til ansatte i udenlandske filialer, afdelinger,  

 kontorer eller datterselskaber, hvis De betaler ATP for de ansatte.
Hvad skal regnes med til lønsummen? Til lønsummen skal medregnes enhver form for løn, der gives til de  

 ansatte, dvs.:
- års-, måneds-, 14-dages-, uge-, dag eller timeløn, inkl. alle løntillæg - akkordfortjeneste, produktionstillæg mv.
- betalinger til kapitalpensioner mv., både arbejdsgiver- og  

 lønmodtagerandel - ATP, både arbejdsgiver- og lønmodtagerandel - lønmodtagerens AUD-bidrag - indskud på pensionsforsikringer - gratialer - bonus - honorarer.
Naturalaflønning De skal medregne naturalaflønning til lønsummen, hvis den berettiger til  

 feriegodtgørelse.
 Efter feriereglerne skal De medregne naturalier til lønsummen, hvis der er  

 tale om vederlag, som er skattepligtige for modtageren, og som vedkommende  

 efter arbejdsforholdet har et retligt krav på at få.
 Naturalier, som alene gives efter arbejdsgiverens skøn, fx gaver, samt  

 naturalier, som ikke er et direkte vederlag for udført arbejde, såsom  

 fortæring mv., giver ikke ret til feriegodtgørelse, og skal derfor ikke  

 medregnes til lønsummen.
De skal ikke medregne udgifter for den ansatte, som godtgøres efter  

 regning.
Det samme gælder godtgørelser efter statens takster, fx  

 kørselsgodtgørelser, hotelbeløb, time- og dagpenge.
Hvornår skal lønnen regnes med? De skal regne lønnen med i den opgørelsesperiode, hvor den skal  

 udgiftsføres.
 Hvis De efter skattereglerne skal regne lønnen med på et andet tidspunkt,  

 fx udbetalingstidspunktet, skal De dog først regne den med i den periode,  

 hvor den beskattes.
Kompensation for ATP og arbejdsskadeforsikring Virksomheder, der er:
- omfattet af lov om Arbejdsgivernes Elevrefusion (AER) og - registreret efter ambi-loven og som har udgifter til ATP, får kompensation for en del af  

 arbejdsgiverens udgift til ATP og den gennemsnitlige udgift til  

 arbejdsskadeforsikring (ASF). Lønmodtagerens AUD-bidrag fratrækkes i  

 kompensationen.
 Offentlige og halvoffentlige virksomheder m.fl., der ikke er omfattet af  

 AER-loven, får ikke kompensation.
 Hvis De ikke har udgifter til ATP, kan De ikke få kompensation for evt.  

 udgifter til arbejdsskadeforsikring.
Kompensationen beregnes af ATP på grundlag af de ATP-bidrag, De har betalt  

 i en forudgående beregningsperiode på 3 måneder.
Når ATP har opgjort  

 kompensationen, meddeles beløbet til toldvæsenet.
I beløbet har ATP modregnet  

 lønmodtagerens andel af AUD.
 Hvis Deres ambi opgøres halvårligt (landbrugs- og fiskerivirksomheder  

 m.fl.), beregnes kompensationen på grundlag af de ATP-bidrag, De har betalt i  

 en forudgående beregningsperiode på 6 måneder.
 Hvis De skal opgøre Deres ambi en gang om året, beregnes kompensationen på  

 grundlag af de ATP-bidrag, De har betalt i en forudgående beregningsperiode  

 på 12 måneder.
 Hvis der i perioden er foretaget rettelser vedrørende tidligere indbetalt  

 ATP, vil kompensations- og AUD-beløbet også være rettet.
 Kompensationsbeløbene fremgår af den angivelse eller opgørelse, som  

 toldvæsenet sender til Dem.
Det er vigtigt, at De betaler Deres ATP-bidrag til tiden.
Kompensationen  

 og lønmodtagerens AUD-bidrag beregnes nemlig kort efter sidste rettidige  

 betalingsdato for ATP-bidraget.
 Hvis De betaler ATP-bidraget for sent, kan det forsinke afregningen af  

 kompensationsbeløbene, idet de først vil være med på den næste angivelse  

 eller opgørelse, De får fra toldvæsenet.
 Hvis De - efter at De er blevet registreret - får et SE-nummer, skal De  

 kontakte Deres distriktstoldkammer.
 Kompensationen er for hver gang, der er betalt fuldt ATP-bidrag:
Hvis De ikke kan godkende kompensationsbeløbet, kan De henvende Dem til  

 distriktstoldkamret.
Der kan De få oplyst de beløb, som ligger til grund for  

 beregningen.
 Hvis det ATP-beløb, som toldvæsenet har fået oplyst fra ATP, ikke svarer  

 til det beløb, De mener, De har betalt, må De henvende Dem til ATP, telefon  

 48 24 11 00.
Lettelser for mindre virksomheder Bundfradrag til personligt ejede virksomheder Personligt ejede virksomheder - dvs. enkeltmandsvirksomheder og  

 interessentskaber samt andre virksomheder med personlig og ubegrænset  

 hæftelse - får et bundfradrag på op til 6.000 kr. om året.
 De 6.000 kr. gives kun til personligt ejede virksomheder, som ikke har  

 ansatte, der betales ATP for, og som har drevet ambipligtig virksomhed hele  

 året.
Selv om De kun har været registreret en del af året, får De alligevel  

 bundfradrag.
Hvis Deres virksomhed registreres eller afmeldes i løbet af  

 året, beregner toldvæsenet et forholdsmæssigt fradrag.
 Bundfradraget gives med et acontobeløb i forbindelse med den enkelte  

 opgørelsesperiode og er i øvrigt beregnet på grundlag af ATP's oplysninger om  

 indbetalte ATP-bidrag.
 Bundfradraget nedsættes med 2.000 kr. for hver gang, der er betalt, hvad  

 der svarer til et fuldt ATP-bidrag.
 Bundfradraget kan ikke overstige Deres ambi.
 Efter årets udløb laver toldvæsenet en endelig beregning og regulering af  

 årets bundfradrag.
Erklæringsordning for personligt ejede virksomheder Personligt ejede virksomheder, som ikke har ansatte, der skal betales ATP  

 for, og som har et ambigrundlag mellem 0 og 240.000 kr. om året, kan give en  

 erklæring om, at de opfylder betingelserne for at få et bundfradrag, der er  

 lige så stort som deres ambi.
 Hvis De giver en erklæring, slipper De for at angive og betale ambi.
 Baggrunden for erklæringsordningen er, at Deres bundfradrag bliver lige så  

 stort som den ambi, De skal betale.
Erklæringsordningen kan ikke bruges af personligt ejede virksomheder, der  

 har ansatte.
Ved ansatte forstås i denne sammenhæng ansatte, som der betales  

 ATP-bidrag for.
 Hvis De har givet en erklæring, har De pligt til at underrette  

 distriktstoldkamret, hvis De får ansatte, som De skal betale ATP-bidrag for,  

 eller hvis ambigrundlaget i løbet af året bliver over 240.000 kr.
 Erklæringen har virkning fra begyndelsen af det år, hvori den afgives,  

 forudsat den afgives inden 1. marts.
 Erklæringen gælder, indtil den tilbagekaldes eller forudsætningerne ikke  

 længere er til stede.
 De kan tilbagekalde erklæringen til begyndelsen af et år.
 De skal give Deres erklæring på en blanket, som De kan få på  

 distriktstoldkamret.
Bundgrænse for ikke personligt ejede virksomheder Virksomheder, der ikke er personligt ejede - fx selskaber, fonde og  

 foreninger - skal kun betale ambi, hvis deres ambi før modregning af evt.  

 kompensation overstiger 2.000 kr. om året.
 Hvis ambien gør det, skal de første 2.000 kr. også betales.
Erklæringsordning for ikke personligt ejede virksomheder Ikke personligt ejede virksomheder kan give en erklæring om, at deres ambi  

 ikke overstiger 2.000 kr. om året.
Derved undgår de at angive og betale ambi.
 Virksomheder, som ikke har givet en erklæring, får ganske vist ambi, som  

 ikke overstiger 2.000 kr. om året tilbagebetalt, når året er gået, men ved at  

 give en erklæring slipper de for at lægge beløbet ud.
 Har De givet en erklæring, har De pligt til at underrette  

 distriktstoldkamret, hvis Deres ambi overstiger 2.000 kr. om året.
 Erklæringen har virkning fra begyndelsen af det år, hvori den afgives,  

 forudsat den afgives inden 1. marts.
 Erklæringen gælder, indtil den tilbagekaldes eller forudsætningerne ikke  

 længere er til stede.
 De kan tilbagekalde erklæringen til begyndelsen af et år.
 De skal give Deres erklæring på en blanket, som De kan få på  

 distriktstoldkamret.
Hvornår skal De angive og betale ambi? Momsregistrerede virksomheder Virksomheder, som kun har momspligtigt salg Hvis De kun har momspligtigt salg, skal De ikke angive ambi.
Toldvæsenet  

 beregner ambi på grundlag af Deres momsangivelse og de oplysninger,  

 toldvæsenet har om virksomhedens import.
 Når toldvæsenet har beregnet ambi, får De en opgørelse og et girokort.
 Opgørelsesperioderne og betalingsfristerne fremgår af skemaerne.
 Virksomheder med kvartalet, måneden eller ugen som momsperiode.
Virksomheder, som også har momsfrit, men ambipligtigt salg Har De foruden momspligtigt salg, hvor toldvæsenet altså beregner ambi,  

 også et momsfrit salg, skal De selv angive ambi for den momsfri del.
Det skal  

 ske en gang om året på en angivelse, som toldvæsenet sender til Dem.
 Hvis De har både momspligtigt og momsfrit salg, får De altså to  

 opgørelsesperioder, nemlig kvartalet for den momspligtige del (for landbrug  

 og fiskeri mv. halvåret) og kalenderåret for den momsfri del.
 Angivelses- og betalingsfristen for den momsfri del er:
Betalingsregler Hvis sidste rettidige betalingsdag er en lørdag, søndag eller helligdag,  

 flyttes sidste rettidige betalingsdag til den næste hverdag.
 Betalingen er rettidig, hvis:
- beløbet betales til postvæsenet sidste rettidige betalingsdag - girering fra Deres girokonto ekspederes inden kl. 9 dagen efter sidste  

 rettidige betalingsdag - distriktstoldkamret får en check med posten dagen efter sidste rettidige  

 betalingsdag.
Checks, som postgirokontoret modtager inden kl. 9, bliver indsat på Deres  

 konto samme dag.
Først den næste hverdag bliver beløbet indsat på  

 toldvæsenets girokonto.
 Når De betaler, skal De bruge det girokort, som toldvæsenet har sendt til  

 Dem, også hvis De girerer fra Deres egen girokonto.
 Hvis De betaler beløbet med en check til distriktstoldkamret, skal De  

 vedlægge girokortet.
 Hvis Deres ambi er under 50 kr., skal den ikke betales.
Ansvar og hæftelse Den, der driver virksomhed som ejer, forpagter el.lign, hæfter for  

 betaling af ambi.
 Hvis en udenlandsk virksomhed er registreret ved en person, der bor her i  

 landet, hæfter denne person og den udenlandske virksomhed solidarisk for  

 betaling af ambi.
Hvis flere virksomheder er registreret under et (fællesregistreret),  

 hæfter de solidarisk for betaling af ambi.
Den, der hæfter for betalingen,  

 skal sørge for, at angivelsen udfyldes rigtigt og sendes til tiden.
Udbetaling fra toldvæsenet Virksomheder med negativt ambigrundlag får udbetalt en ambigodtgørelse på  

 2,5% af ambigrundlaget.
Er Deres virksomhed momsregistreret, får De godtgørelsen senest 3 uger  

 efter, at toldvæsenet har fået momsangivelsen.
Det er dog en betingelse, at  

 De har indsendt angivelsen til tiden, og at toldvæsenet har haft mulighed for  

 at kontrollere den.
 Hvis Deres virksomhed får momsen tilbage hver måned eller hver uge, får De  

 godtgørelsen senest 3 uger efter, at momsangivelsen for den sidste måned/uge  

 i kvartalet er modtaget.
Kompensationen til virksomheder, der skal have ambigodtgørelse, udbetales  

 særskilt.
Udbetalingen sker ca. 3 måneder efter kvartalets udløb.
Til  

 landbrug og fiskeri mv. sker udbetalingen ca. 4. måneder efter halvårets  

 udløb.
 Godtgørelse til ikke momsregistrerede virksomheder udbetales senest 3 uger  

 efter sidste rettidige angivelsesdag, forudsat toldvæsenet har fået  

 angivelsen til tiden og har haft mulighed for at kontrollere den.
 Godtgørelsen udbetales kun, hvis alle ambi- og momsangivelser for  

 tidligere perioder er indsendt.
 Hvis De skylder ambi, renter mm. for tidligere perioder, bliver denne gæld  

 modregnet inden udbetalingen.
 Hvis De skylder andre beløb til statskassen, fx told, moms, punktafgifter  

 eller skat, kan denne gæld også modregnes i godtgørelsen.
 Godtgørelser under 50 kr. udbetales ikke.
Overskridelse af frister For sen angivelse Hvis De har indsendt momsangivelsen for sent og derfor har fået foreløbigt  

 fastsat momstilsvaret til et skønnet beløb, får De også foreløbigt fastsat  

 Deres ambi til et skønnet beløb.
Hvis De på denne måde har fået foreløbigt  

 fastsat Deres ambi, skal De betale et gebyr på 150 kr.Hvis De selv skal  

 angive ambi, kan toldvæsenet foreløbigt fastsætte Deres ambi til et skønnet  

 beløb, hvis De indsender angivelsen for sent.
Hvis Deres ambi bliver  

 foreløbigt fastsat til et skønnet beløb, skal De betale et gebyr på 150 kr.  

 De skal dog stadig angive ambi for perioden.
Der bliver reguleret på grundlag  

 af angivelsen, når distriktstoldkamret har fået og godkendt den.
 De skal betale ambiforhøjelse, hvis De ikke sender angivelsen til tiden.  

 Forhøjelsen er på 1% af Deres ambi, dog mindst 500 kr. og højst 1.100 kr.  

 Hvis De for samme periode har fået forhøjet Deres momstilsvar, forhøjes Deres  

 ambi dog ikke.
 Ambiforhøjelsen opkræves særskilt.
 Hvis der er en særlig grund til, at angivelsen afleveres for sent, kan De  

 skriftligt søge distriktstoldkamret om at blive fritaget for forhøjelsen.
For sen betaling Hvis De ikke betaler ambi til tiden, skal De betale rente.
Renten er 1,3%  

 pr. påbegyndt måned, regnet fra forfaldsdagen.
Forfaldsdagen er den 1. i den  

 måned, hvor bidraget skal betales.
 Renten kan ikke trækkes fra i den skattepligtige indkomst.
 Hvis distriktstoldkamret har foreløbig fastsat Deres ambi, beregnes renten  

 fra den dag, hvor beløbet forfaldt til betaling.
 Renten opkræves særskilt.
 Hvis De betaler ambi for sent flere gange, kan Deres opgørelsesperiode og  

 kredittid blive forkortet.
 Ved rykkere for betaling af ambi, skal De betale et gebyr på 50 kr. pr.  

 rykker.
Restancer Skyldige ambibeløb vil med renter blive inddrevet ved udlæg.
 Hvis De betaler, efter at der er foretaget udlæg for skylden, skal De også  

 betale omkostninger (retsafgift og andre inkassoomkostninger).
Hvilket regnskab skal De føre? Momsregistrerede virksomheder Hvis De kun sælger varer og momspligtige ydelser (altså ikke sælger  

 momsfri ydelser), skal De ikke føre et særligt ambiregnskab.
 Hvis De ud over salg af varer og momspligtige ydelser også sælger momsfri,  

 men ambipligtige ydelser, skal De føre et regnskab over det momsfri salg.  

 Regnskabet skal føres på samme måde som beskrevet for de ikke  

 momsregistrerede virksomheder.
Ikke momsregistrerede virksomheder Generelt Hvis De ikke er momsregistreret, skal De føre et regnskab, der gør det  

 muligt at opgøre den ambi, De skal angive og betale til toldvæsenet.  

 Regnskabet skal samtidig give toldvæsenet mulighed for at kontrollere, at  

 Deres ambi bliver rigtig beregnet og betalt.
Regnskabet skal føres i det almindelige forretningsregnskab.
Det betyder,  

 at regnskabet skal føres som en del af det regnskab, De fører i forvejen.
 Deres ambi skal fremgå af regnskabet for hver opgørelsesperiode.
Regnskabet føres på grundlag af de enkelte bilag eller med summariske  

 posteringer.
Hvis regnskabet føres med summariske posteringer, skal der være  

 specifikationer (journaler, kladder, edb-specifikationer, kassestrimler  

 el.lign.), som viser, hvordan de summariske poster er sammensat.
 De skal føre regnskabet sådan, at toldvæsenet kan sammenholde  

 posteringerne i regnskabet med de tilhørende bilag.
 De skal også indrette regnskabet sådan, at De kan give toldvæsenet  

 oplysning om Deres køb og salg af varer/ydelser.
Virksomheder, som skal bruge lønsumsmetoden Hvis Deres virksomhed skal bruge lønsumsmetoden, skal De føre regnskab  

 over virksomhedens lønsum inkl. pensionsbidrag, gratialer, honorarer,  

 naturalaflønning mv. til de ansatte.
 Beløb, som ikke skal medregnes til ambigrundlaget, skal fremgå særskilt af  

 regnskabet eller af en opgørelse for den enkelte periode.
Virksomheder, som skal bruge momsmetoden De skal føre regnskab over salg, udtagelser til privat brug samt  

 udtagelser til ambifri formål.
 Salg, som ikke skal medregnes til ambigrundlaget, skal fremgå særskilt af  

 regnskabet.
 De skal også føre et regnskab over indenlandsk køb af varer og ydelser til  

 brug i virksomheden.
 Køb mv., som ikke kan medregnes til ambigrundlaget, skal fremgå særskilt  

 af regnskabet eller af en opgørelse for den enkelte opgørelsesperiode.
Kasseregnskab De skal føre kasseregnskab (kassekladde), hvis De er bogføringspligtig,  

 eller hvis De er pålagt regnskabspligt efter skattekontrolloven.
Alle ind- og udbetalinger skal så vidt muligt noteres i kasseregnskabet  

 hver dag.
De skal enten gøre det for hver enkelt post eller med et samlet  

 beløb.
Hvis De gør det med et samlet beløb, skal De specificere beløbet på et  

 særskilt bilag i form af kassestrimler, særskilte lister el.lign.
 De skal jævnligt stemme kassen af.
Opbevaring af regnskabsmateriale Regnskabsmaterialet skal opbevares i 5 år efter udløbet af det pågældende  

 regnskabsår.
Regnskabsmaterialet skal være tilgængeligt for toldvæsenet.
Som  

 regnskabsmateriale anses:
- forretningsbøger, fx varekøbsbøger, ordrebøger, bestillingsbøger,  

 kørebøger, varesalgsbøger og salgskladder - regnskabsbilag, fx købsfakturaer, afregningsbilag, kopier af  

 salgsfakturaer og kreditnotaer, regninger, notaer, fabrikationssedler,  

 arbejdskort, lønbilag, efterposteringsark, kassestrimler og  

 lageroptællingslister - årsregnskaber.
Vejledning og kontrol Kontrollen med Deres regnskab mv. varetages af det distriktstoldkammer,  

 hvor De er registreret.
 Navn og adresse på Deres distriktstoldkammer står på registreringsbeviset.
Vejledning Hvis der opstår tvivlsspørgsmål eller problemer i forbindelse med reglerne  

 om ambi, om regnskabsførelse, beregning eller angivelse af ambi, kan De  

 henvende Dem til Deres distriktstoldkammer.
I mange tilfælde vil toldvæsenet selv henvende sig til nyregistrerede  

 virksomheder og aflægge dem et vejledningsbesøg.
Besøget vil som regel først  

 ske et års tid efter, at De er blevet registreret.
Derved kan De og  

 toldvæsenet i fællesskab gennemgå regnskabet, bl.a. for at se, om der er fejl  

 og misforståelser, som betyder, at De måske betaler for meget eller for lidt  

 i ambi.
 Toldvæsenets erfaringer viser, at fx fejl i et edb-regnskab ofte kan have  

 stor økonomisk betydning for en nystartet virksomhed, hvis fejlen først  

 opdages efter en årrække.
Benyt Dem derfor af toldvæsenets tilbud om vejledning.
Det koster kun en  

 telefonopringning til distriktstoldkamret.
Toldvæsenets kontrolbeføjelser For at toldvæsenet kan løse opgaven med at kontrollere, at Deres ambi  

 bliver rigtig angivet og betalt, har toldvæsenet fået nogle  

 kontrolbeføjelser.
 Toldvæsenet har bl.a. ret til at efterse lokaler, der bruges af  

 registreringspligtige virksomheder (fx butiks-, fabrikations-, kontor- og  

 lagerlokaler).
 Toldvæsenet har også ret til at efterse virksomhedens varebeholdninger,  

 forretningsbøger, regnskabsbilag og andet regnskabsmateriale samt  

 korrespondance, Toldvæsenet kan forlange, at regnskabet udleveres eller  

 sendes til distriktstoldkamret.
Toldvæsenet har desuden ret til at efterse varebeholdninger og regnskaber  

 mv. hos ikke registrerede virksomheder, som handler med registrerede  

 virksomheder.
Endelig har toldvæsenet ret til at få oplysninger fra disse  

 virksomheder om deres salg til eller køb fra registrerede virksomheder.
 Pengeinstitutter m.fl. skal, hvis toldvæsenet ønsker det, oplyse om deres  

 økonomiske mellemværender med navngivne registrerede virksomheder.
Virksomhedens opgaver Virksomhedens ejer og de personer, der er ansat i virksomheden, skal  

 vejlede og hjælpe toldvæsenet ved eftersynene, fx ved at gennemgå  

 forretningsbøger og andet regnskabsmateriale samt ved at opgøre  

 kassebeholdning og varelager.
De skal, hvis toldvæsenet ønsker det, udlevere eller sende  

 forretningsbøger, regnskabsbilag og andet regnskabsmateriale samt  

 korrespondance til toldvæsenet.
Det gælder også, selv om materialet er hos fx  

 revisor eller regnskabskonsulent.
 Virksomheden skal også oplyse, hvor meget den har solgt til registrerede  

 kunder, og hvor meget den har købt, hvis toldvæsenet beder om det.
Efterbetaling og skønsmæssig ansættelse Hvis toldvæsenet konstaterer, at Deres ambi er forkert, så De har betalt  

 for lidt i ambi eller har fået udbetalt for meget i godtgørelse, skal De  

 efterbetale det, De skylder.
Hvis det skyldige ambibeløb ikke kan opgøres ud fra Deres regnskaber,  

 laver toldvæsenet en skønsmæssig ansættelse af Deres ambi.
De kan indbringe  

 ansættelsen for momsnævnet.
Toldvæsenets kontrolarbejde Toldvæsenets kontrol med ambi sker enten som en regnskabskontrol eller som  

 en udbetalingskontrol.
Regnskabskontrol Toldvæsenet laver regnskabskontrol for at tage stilling til hele  

 virksomhedens regnskab og afregning af ambi for en længere periode.
 Kontrollen sker ved besøg i virksomheden, hvor man normalt gennemgår  

 årsregnskaberne for de sidste 4 år og laver en mere detaljeret revision af  

 regnskabet for en kortere eller længere del af perioden.
 Kontrollen kan også ske ved, at De bliver bedt om at sende årsregnskaber  

 for de sidste 4 år samt bilag for et af årene til gennemgang på  

 distriktstoldkamret.
 Hvis De ikke har hørt fra toldvæsenet inden 2 måneder efter, at  

 regnskabskontrollen er sluttet, betyder det, at toldvæsenet ikke senere vil  

 kontrollere disse regnskaber igen.
 Det gælder dog ikke, hvis der senere kommer oplysninger frem, som tyder  

 på, at der er sket større unddragelser eller unddragelser ved forsæt eller  

 grov uagtsomhed.
Udbetalingskontrol Toldvæsenet laver udbetalingskontrol for at tage stilling til, om et  

 bestemt beløb kan udbetales.
Denne kontrol sker, når De angiver negativ ambi.
Udbetalingskontrol sker normalt ved besøg i virksomheden inden  

 udbetalingen.
Ved besøget kontrollerer toldvæsenet kun de forhold, som har  

 givet anledning til, at Deres ambi er negativt.
Udbetalingskontrol er altså kun en foreløbig kontrol og ikke en endelig  

 godkendelse af virksomhedens regnskab og aktiviteter mv.
En senere  

 regnskabskontrol vil derfor også omfatte perioden med den negative angivelse.
Straffebestemmelser Det er strafbart at overtræde ambi-loven, hvis det sker ved forsæt eller  

 grov uagtsomhed.
Det gælder også, hvis De overtræder de forskrifter, som er  

 udstedt efter loven.
 Den, der begår en sådan overtrædelse, kan straffes med bøde.
 Straffen kan stige til hæfte eller fængsel i indtil 2 år, hvis  

 overtrædelsen er begået med forsæt til at unddrage statskassen ambi.
 Hvis overtrædelsen begås af aktie-, anparts-, andelsselskaber og lign.,  

 kan selskabet som sådant pålægges bødeansvar.
Klagevejledning Direktoratet for Toldvæsenet De kan indbringe distriktstoldkamrets afgørelser for Direktoratet for  

 Toldvæsenet.
 Adressen er:
Direktoratet for Toldvæsenet Amaliegade 44 1256 København K Direktoratet træffer endelig administrativ afgørelse, medmindre det drejer  

 sig om en sag, der kan indbringes for momsnævnet.
 Klager bedes af praktiske grunde sendt gennem distriktstoldkamret.
Skatteministeriet Afgørelser, som direktoratet har truffet i 1. instans, kan indbringes for  

 Skatteministeriet, Departementet.
 Adressen er:
Skatteministeriet, Departementet Slotsholmsgade 12 1216 København K Klager bedes af praktiske grunde sendt gennem distriktstoldkamret.
Momsnævnet Nævnet træffer endelig administrativ afgørelse af:
- spørgsmål om ambipligtens omfang - spørgsmål om ambigrundlaget - klager over de skønsmæssige ansættelser, toldvæsenet laver.
 Klager bedes af praktiske grunde sendt gennem distriktstoldkamret.
 Hvis De ønsker at indbringe en skønsmæssig ansættelse for nævnet, skal  

 distriktstoldkamret have anmodningen senest 4 uger efter, at De har fået  

 skriftlig besked om ansættelsen.
Nævnet har lavet en vejledning om toldvæsenets skønsmæssige ansættelser,  

 som udsendes sammen med den skønsmæssige ansættelse.
I vejledningen kan De  

 læse om, hvordan De skal forholde Dem, hvis De ønsker at indbringe en  

 skønsmæssig ansættelse for nævnet.
 Hvis De ønsker at møde personligt for nævnet, inden nævnet træffer  

 afgørelse, skal det fremgå af anmodningen.
 Nævnets adresse er:
Nævnet vedrørende Merværdiafgift mv.
Slotsholmsgade 12 1216 København K Nævnet har 6 medlemmer: 2 repræsenterer Skatteministeriet og 4  

 repræsenterer erhvervslivet.
Bilag 4 Hvem skal bruge momsangivelsens rubrik A og B? Toldvæsenet beregner bidraget for alle momsregistrerede virksomheder,  

 bortset fra momsregistrerede virksomheder, som skal bruge lønsumsmetoden.
 Beregningen sker på grundlag af de oplysninger, De har givet på  

 momsangivelsen, og de oplysninger, toldvæsenet har om virksomhedens evt.  

 import.
 For at toldvæsenet kan beregne bidraget korrekt, skal nogle - få -  

 virksomheder udfylde rubrik A eller B på momsangivelsen.
Hvem skal udfylde rubrik A? Rubrik A skal udfyldes af virksomheder, som udgiver eller importerer  

 aviser, da de skal betale ambi af dette avissalg.
Virksomhederne skal skrive  

 omsætningen af aviser i rubrikken.
 Købmænd, kiosker og andre detailhandlere skal ikke skrive deres avissalg i  

 denne rubrik.
Hvem skal udfylde rubrik B? Rubrik B skal udfyldes af virksomheder, der har delvis fradragsret for  

 købsmoms, fordi de har både momspligtigt og momsfrit, men ambipligtigt salg.  

 Rubrikken skal dog kun udfyldes, hvis - der udtages varer og driftsmidler fra den momspligtige til den momsfri,  

 men ambipligtige del, eller - købsmomsen for investeringsgoder reguleres, fordi investeringsgodets  

 anvendelse forskydes mellem den momspligtige og den momsfrie del.Virksomheden  

 skal i disse tilfælde skrive det momsbeløb, som købsmomsen reguleres med.
 Hvis reguleringen har forøget momstilsvaret, skal De skrive foran tallet.  

 Hvis reguleringen har formindsket momstilsvaret, skal De skrive + foran  

 tallet.
Eksempel En vognmand har både momspligtig varetransport og momsfri, men ambipligtig  

 hyrevognskørsel.
Hele omsætningen er altså ambipligtig.
 Omsætningen i købsåret fordeler sig sådan:
 Varetransport 6 mio. kr.
Hyrevognskørsel 2 mio. kr. ---------- Samlet omsætning 8 mio. kr. ---------- Virksomhedens fradragsret for købsmomsen af varer og ydelser, der bruges  

 både i den momspligtige del af virksomheden og i den momsfri, men  

 ambipligtige del af virksomheden, beregnes sådan:
Virksomheden køber et edb-anlæg til 100.000 kr. + moms 22.000 kr., ialt  

 122.000 kr.
Edb-anlægget bruges både i den momspligtige og i den momsfri, men  

 ambipligtige del af virksomheden.
 Virksomheden kan derfor i købsåret medregne 75% af momsbeløbet på  

 edb-anlægget = 16.500 kr. til købsmomsen.
Ved toldvæsenets beregning af ambigrundlaget for den momsregistrerede del  

 af virksomheden (varetransporten), vil 75.000 kr. (16.500 x 100 : 22) blive  

 regnet med til virksomhedens køb.
Den resterende del af købsbeløbet + moms  

 skal vognmanden medregne til købet på årsangivelsen for den momsfri, men  

 ambipligtige del (hyrevognskørslen), fordi hele købet vedrører den  

 ambipligtige virksomhed, dvs. 25.000 kr. + 22% moms = 30.500 kr.
 Hvis fradragsretten for købsmoms det følgende år ændres til 50%, fordi  

 omsætningen i den momspligtige og den momsfri del af virksomheden nu fordeler  

 sig med 5 mio. kr. på varetransporten og 5 mio. kr. på hyrevognskørslen, skal  

 der efter momsreglerne reguleres for 1.100 kr. for edb-anlægget.
 Der skal imidlertid ikke reguleres for ambi, fordi edb-anlægget fortsat  

 bruges fuldt ud til ambipligtige formål.
Da toldvæsenet ved beregningen af ambi bruger momstallene fra  

 momsangivelsen, bliver der beregnet for meget i ambi, hvis virksomheden ikke  

 gør noget.
Virksomheden skal derfor skrive momsbeløbet på de 1.100 kr. i  

 rubrik B.
Da momsreguleringen har medført, at der skal betales et større momsbeløb,  

 skal virksomheden skrive foran momsbeløbet i rubrik B.
Så kan toldvæsenet se,  

 at virksomhedens ambi skal nedsættes i forhold til den ambi, som toldvæsenet  

 ellers ville beregne på grundlag af momsangivelsens købs- og salgsmoms.
