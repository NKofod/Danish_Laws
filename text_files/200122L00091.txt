Fremsat den 6. februar 2002 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om en kommunal  

 tjenestemandsret (Ændring af reglerne om  

 søgsmålskompetence m.v.) § 1 I lov om en kommunal tjenestemandsret, jf. lovbekendtgørelse nr. 27  

 af 18. januar 2000, som ændret ved § 6 i lov nr. 1317 af 20.  

 december 2000, foretages følgende ændringer:
 1. Efter § 1 a indsættes:
»§ 1 b.
En part, som er en kommunalbestyrelse eller et  

 amtsråd, som ikke har afgivet forhandlingsbemyndigelse til en af de i  

 § 1, stk. 3, nævnte kommunale sammenslutninger, kan  

 kræve sagen behandlet og pådømt uden medvirken af de efter  

 § 1, stk. 3, beskikkede dommere eller stedfortrædere for  

 disse.
Bestemmelsen i 1. pkt. finder ikke anvendelse på  

 Københavns og Frederiksberg Kommuner.« 2. § 4, stk. 1, affattes således:
»Sager som nævnt i § 2, stk. 1, kan  

 anlægges af de i § 1, stk. 3, nævnte kommunale  

 sammenslutninger, kommunalbestyrelser og Hovedstadens  

 Sygehusfællesskab, privatbaner samt kommunalbestyrelser og  

 amtsråd, som ikke har afgivet forhandlingsbemyndigelse til en af de i  

 § 1, stk. 3, nævnte kommunale sammenslutninger, mod en eller  

 flere forhandlingsberettigede personaleorganisationer.« 3. I § 4 indsættes efter stk. 1 som  

 nyt stykke:
»Stk. 2. Sager som nævnt i § 2, stk. 2, kan  

 anlægges af og mod de i § 1, stk. 3, nævnte kommunale  

 sammenslutninger, kommunalbestyrelser, Hovedstadens Sygehusfællesskab,  

 privatbaner og forhandlingsberettigede personaleorganisationer samt  

 kommunalbestyrelser og amtsråd, som ikke har afgivet  

 forhandlingsbemyndigelse til en af de i § 1, stk. 3, nævnte  

 kommunale sammenslutninger.« Stk. 2-5 bliver herefter stk. 3-6.
§ 2 Loven træder i kraft dagen efter bekendtgørelsen i  

 Lovtidende.
§ 3 Loven gælder ikke for Færøerne eller  

 Grønland.
Bemærkninger til lovforslaget Almindelige bemærkninger 1. Indledning Baggrunden for lovforslaget er en kommunes udmeldelse af  

 KL pr. 1. januar 2002. Udmeldelsen medfører bl.a., at KL ikke  

 længere har bemyndigelse til på kommunens vegne at anlægge  

 sager ved den kommunale tjenestemandsret mod en eller flere af de  

 forhandlingsberettigede personaleorganisationer for kollektiv  

 overtrædelse af bestemmelser, der svarer til § 10 i lov om  

 tjenestemænd m.v., hvorefter tjenestemanden samvittighedsfuldt skal  

 overholde de regler, der gælder for hans stilling og såvel i som  

 uden for tjenesten vise sig værdig til den agtelse og tillid, som  

 stillingen kræver, jf. herved § 2, stk. 1, i lov om en  

 kommunal tjenestemandsret.
 Udmeldelsen medfører endvidere, at der ikke kan  

 anlægges sager af og mod den pågældende kommune ved den  

 kommunale tjenestemandsret om overtrædelse eller fortolkning af aftaler  

 om løn- og ansættelsesvilkår for tjenestemænd m.fl.  

 og sådanne bestemmelser om løn- og andre  

 ansættelsesvilkår for tjenestemænd m.fl., som efter  

 tjenestemandsvedtægterne og -regulativerne træder i stedet for  

 aftaler, jf. herved § 2, stk. 2, i lov om en kommunal  

 tjenestemandsret.
 Den pågældende kommunes udmeldelse af KL har  

 derfor givet anledning til en ændring af reglerne om  

 søgsmålskompetencen i lov om en kommunal tjenestemandsret,  

 således at kommunalbestyrelser og amtsråd, der ikke har afgivet  

 forhandlingsbemyndigelse til en af de i § 1, stk. 3, i lov om en  

 kommunal tjenestemandsret nævnte kommunale sammenslutninger, har samme  

 søgsmålskompetence ved den kommunale tjenestemandsret som en af  

 de i lovens § 1, stk. 3, nævnte kommunale sammenslutninger.  

 Reglerne om søgsmålskompetencen ændres endvidere,  

 således at der i samme omfang, som der ved den kommunale  

 tjenestemandsret kan anlægges sager mod en af de i lovens § 1,  

 stk. 3, nævnte kommunale sammenslutninger, kan anlægges sag  

 mod en kommunalbestyrelse eller et amtsråd, der ikke har afgivet  

 forhandlingsbemyndigelse til en sådan sammenslutning.
 Ændringen af reglerne om  

 søgsmålskompetencen har endvidere givet anledning til en  

 ændring af reglerne om den kommunale tjenestemandsrets  

 sammensætning i visse sager.
2. Lovforslagets indhold Lovforslaget indebærer, at de sager som nævnt  

 i lovens § 2, stk. 1, der behandles af den kommunale  

 tjenestemandsret, og som efter de gældende regler kan anlægges af  

 Amtsrådsforeningen, KL, Københavns og Frederiksberg  

 Kommunalbestyrelser og Hovedstadens Sygehusfællesskab samt privatbaner  

 mod en eller flere forhandlingsberettigede personaleorganisationer, jf.  

 herved de gældende bestemmelser i § 4, stk. 1, 1. pkt., jf.  

 § 1, stk. 3, ligeledes kan anlægges af kommunalbestyrelser og  

 amtsråd, der ikke har afgivet forhandlingsbemyndigelse til en af de  

 nævnte kommunale sammenslutninger.
Der henvises til  

 bemærkningerne til § 1, nr. 2.
Lovforslaget indebærer endvidere, at de sager som  

 nævnt i lovens § 2, stk. 2, der behandles af den kommunale  

 tjenestemandsret, og som efter de gældende regler kan anlægges af  

 og mod Amtsrådsforeningen, KL, Københavns og Frederiksberg  

 Kommunalbestyrelser, Hovedstadens Sygehusfællesskab, privatbaner og  

 forhandlingsberettigede personaleorganisationer, jf. herved de gældende  

 bestemmelser i § 4, stk. 1, 2. pkt., jf. § 1, stk. 3,  

 ligeledes kan anlægges af og mod kommunalbestyrelser og amtsråd,  

 der ikke har afgivet forhandlingsbemyndigelse til en af de nævnte  

 kommunale sammenslutninger.
Der henvises til bemærkningerne til  

 § 1, nr. 3.
Lovforslaget indebærer endelig, at  

 kommunalbestyrelser og amtsråd, der ikke har afgivet  

 forhandlingsbemyndigelse til Amtsrådsforeningen eller KL, og som er  

 part i en sag ved den kommunale tjenestemandsret, kan kræve sagen  

 behandlet og pådømt alene under medvirken af rettens tre  

 juridiske dommere eller stedfortrædere for disse.
Der henvises til  

 bemærkningerne til § 1, nr. 1.
3. Økonomiske og administrative konsekvenser af lovforslaget Lovforslaget skønnes ikke at have økonomiske  

 eller administrative konsekvenser for stat, amtskommuner og kommuner.
4. Erhvervsøkonomiske og erhvervsadministrative konsekvenser af  

 lovforslaget Lovforslaget skønnes ikke at have  

 erhvervsøkonomiske eller erhvervsadministrative konsekvenser.
5. Miljømæssige konsekvenser af lovforslaget Lovforslaget skønnes ikke at have  

 miljømæssige konsekvenser.
6. Lovforslagets administrative konsekvenser for borgerne Lovforslaget skønnes ikke at have administrative  

 konsekvenser for borgerne.
7. Forholdet til EU-retten Lovforslaget indeholder ikke EU-retlige aspekter.
 8. Hørte myndigheder m.v.
 Lovforslaget har været sendt til høring hos  

 følgende myndigheder og organisationer:
 Amtsrådsforeningen, Den Kommunale Tjenestemandsret,  

 Farum Kommune, Finansministeriet (Personalestyrelsen), Foreningen af Kommuner  

 i Københavns Amt, Justitsministeriet, KL, Københavns og  

 Frederiksberg Kommuner, de kommunale tjenestemandsorganisationer (KTO) og  

 Hovedstadens Sygehusfællesskab.
9. Vurdering af konsekvenser af lovforslaget Positive konsekvenser/mindreudgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, amtskommuner og  

 kommuner Ingen Ingen Administrative konsekvenser for stat, amtskommuner og  

 kommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Den foreslåede bestemmelse i § 1 b skal  

 ses i sammenhæng med, at sager ved den kommunale tjenestemandsret ved  

 de foreslåede ændringer af § 4 kan anlægges af og mod  

 kommunalbestyrelser og amtsråd, der ikke har afgivet  

 forhandlingsbemyndigelse til en af de i § 1, stk. 3, nævnte  

 kommunale sammenslutninger (dvs. kommunalbestyrelser og amtsråd, der  

 ikke har afgivet forhandlingsbemyndigelse til henholdsvis KL og  

 Amtsrådsforeningen).
Bestemmelsen i 1. pkt. indebærer, at  

 sådanne kommunalbestyrelser og amtsråd, som er part i en sag ved  

 den kommunale tjenestemandsret, kan kræve sagen behandlet og  

 pådømt uden medvirken af de fire dommere eller  

 stedfortrædere herfor, der efter § 1, stk. 3, beskikkes efter  

 indstilling fra de i § 1, stk. 3, nævnte kommunale  

 sammenslutninger m.v. og forhandlingsberettigede organisationer.
Dette  

 indebærer, at sagen kan kræves behandlet og pådømt  

 alene under medvirken af de tre efter § 1, stk. 1 og 2, beskikkede  

 juridiske dommere eller stedfortrædere herfor.
 Bestemmelsen foreslås indsat for at fjerne den  

 tvivl, der måtte være om, hvorvidt den kommunale  

 tjenestemandsrets sammensætning i disse sager lever op til kravet om en  

 upartisk domstol i Den Europæiske Menneskerettighedskonventions artikel  

 6.
Det fastsættes i 2. pkt., at bestemmelsen i  

 1. pkt. ikke finder anvendelse på Københavns og Frederiksberg  

 Kommuner.
Dette skyldes, at det følger af de gældende regler, at  

 de nævnte kommuner sammen med KL, Amtsrådsforeningen og  

 Hovedstadens Sygehusfællesskab afgiver en fælles indstilling om  

 beskikkelse af dommere efter lovens § 1, stk. 3.
Til nr. 2 Den foreslåede bestemmelse i § 4,  

 stk. 1, indebærer, at sager som nævnt i lovens § 2,  

 stk. 1, der ifølge den gældende bestemmelse i § 4,  

 stk. 1, 1. pkt., kan anlægges af de i lovens § 1,  

 stk. 3, nævnte kommunale sammenslutninger, kommunalbestyrelser og  

 Hovedstadens Sygehusfællesskab samt privatbaner mod en eller flere  

 forhandlingsberettigede personaleorganisationer, ligeledes kan anlægges  

 af kommunalbestyrelser og amtsråd, der ikke har afgivet  

 forhandlingsbemyndigelse til en af de i lovens § 1, stk. 3,  

 nævnte kommunale sammenslutninger.
Til nr. 3 Den foreslåede bestemmelse i § 4,  

 stk. 2, indebærer, at sager som nævnt i lovens § 2,  

 stk. 2, der ifølge den gældende bestemmelse i § 4,  

 stk. 1, 2. pkt., kan anlægges af og mod de i lovens § 1,  

 stk. 3, nævnte kommunale sammenslutninger, kommunalbestyrelser,  

 Hovedstadens Sygehusfællesskab, privatbaner og forhandlingsberettigede  

 organisationer, ligeledes kan anlægges af og mod kommunalbestyrelser og  

 amtsråd, der ikke har afgivet forhandlingsbemyndigelse til en af de i  

 lovens § 1, stk. 3, nævnte kommunale sammenslutninger.
Til § 2 Det foreslås, at loven træder i kraft dagen  

 efter bekendtgørelsen i Lovtidende.
Til § 3 Bestemmelsen vedrører lovens gyldighed på  

 Færøerne og i Grønland.
Bilag 1 Lovforslaget sammenholdt med gældende lov I dette bilag citeres i venstre spalte indholdet af den  

 bestemmelse i lov om en kommunal tjenestemandsret, der foreslås  

 ændret ved lovforslaget.
I højre spalte anføres de  

 foreslåede ændringer.
Gældende formulering Lovforslaget § 1 I lov om en kommunal tjenestemandsret, jf. lovbekendtgørelse nr. 27  

 af 18. januar 2000, som ændret ved § 6 i lov nr. 1317 af 20.  

 december 2000, foretages følgende ændringer:
 1. Efter § 1 a indsættes:
»§ 1 b.
En part, som er en kommunalbestyrelse eller et  

 amtsråd, som ikke har afgivet forhandlingsbemyndigelse til en af de i  

 § 1, stk. 3, nævnte kommunale sammenslutninger, kan  

 kræve sagen behandlet og pådømt uden medvirken af de efter  

 § 1, stk. 3, beskikkede dommere eller stedfortrædere for  

 disse.
Bestemmelsen i 1. pkt. finder ikke anvendelse på  

 Københavns og Frederiksberg Kommuner.« 2. § 4, stk. 1, affattes således:
§ 4. Sager som nævnt i § 2, stk. 1, kan  

 anlægges af de i § 1, stk. 3, nævnte kommunale  

 sammenslutninger, kommunalbestyrelser og Hovedstadens Sygehusfællesskab  

 samt privatbaner mod en eller flere forhandlingsberettigede  

 personaleorganisationer.
Sager som nævnt i § 2, stk. 2, kan  

 anlægges af og mod de i § 1, stk. 3, nævnte kommunale  

 sammenslutninger, kommunalbestyrelser, Hovedstadens Sygehusfællesskab,  

 privatbaner og forhandlingsberettigede personaleorganisationer.
 »§ 4. Sager som nævnt i § 2, stk. 1, kan  

 anlægges af de i § 1, stk. 3, nævnte kommunale  

 sammenslutninger, kommunalbestyrelser og Hovedstadens  

 Sygehusfællesskab, privatbaner samt kommunalbestyrelser og  

 amtsråd, som ikke har afgivet forhandlingsbemyndigelse til en af de i  

 § 1, stk. 3, nævnte kommunale sammenslutninger, mod en eller  

 flere forhandlingsberettigede personaleorganisationer.
 3. I § 4 indsættes efter stk. 1 som nyt  

 stykke:
»Stk. 2. Sager som nævnt i § 2, stk. 2, kan  

 anlægges af og mod de i § 1, stk. 3, nævnte kommunale  

 sammenslutninger, kommunalbestyrelser, Hovedstadens Sygehusfællesskab,  

 privatbaner og forhandlingsberettigede personaleorganisationer samt  

 kommunalbestyrelser og amtsråd, som ikke har afgivet  

 forhandlingsbemyndigelse til en af de i § 1, stk. 3, nævnte  

 kommunale sammenslutninger.« Stk. 2-5 bliver herefter stk. 3-6.
Bilag 2 Spalte- og sidehenvisninger til Folketingstidende  

 vedrørende behandlingen i Folketinget af den oprindelige lov om en  

 kommunal tjenestemandsret og senere ændringslove Lov nr. 280 af 10. juni 1981 om en kommunal tjenestemandsret  

 (Lovforslag nr.
L 203 af 22. april 1981) Skriftlig fremsættelse den 22. april 1981:
Folketingstidende 1980/81 FF sp. 9872 Lovforslaget som fremsat:
Folketingstidende 1980/81 Tillæg A sp. 4771 1. behandling den 29. april 1981:
Folketingstidende 1980/81 FF sp. 10303 Betænkning afgivet den 14. maj 1981:
Folketingstidende 1980/81 Tillæg B sp. 967 2. behandling den 25. maj 1981:
Folketingstidende 1980/81 FF sp. 11903 3. behandling den 27. maj 1981:
Folketingstidende 1980/81 FF sp. 12182 Lovforslaget som vedtaget:
Folketingstidende 1980/81 Tillæg C sp. 695 Lov nr. 388 af 13. juni 1990 om ændring af lov om en kommunal  

 tjenestemandsret (Lovforslag nr.
L 145 af 17. januar 1990) Skriftlig fremsættelse den 17. januar 1990:
Folketingstidende 1989/90 FF sp. 4632 Lovforslaget som fremsat:
Folketingstidende 1989/90 Tillæg A sp. 3745 1. behandling den 23. januar 1990:
Folketingstidende 1989/90 FF sp. 4912 Betænkning afgivet den 3. maj 1990:
Folketingstidende 1989/90 Tillæg B sp. 1059 2. behandling den 18. maj 1990:
Folketingstidende 1989/90 FF sp. 10037 3. behandling den 22. maj 1990:
Folketingstidende 1989/90 FF sp. 10096 Lovforslaget som vedtaget:
Folketingstidende 1989/90 Tillæg C sp. 799 Lov nr. 1133 af 21. december 1994 om ændring af forskellige love  

 (Lovforslag nr.
L 20 af 26. oktober 1994) Skriftlig fremsættelse den 26. oktober 1994:
Folketingstidende 1994/95 FF sp. 257 Lovforslaget som fremsat:
Folketingstidende 1994/95 Tillæg A sp. 282 1. behandling den 1. november 1994:
Folketingstidende 1994/95 FF sp. 400 Betænkning afgivet den 7. december 1994:
Folketingstidende 1994/95 Tillæg B sp. 65 2. behandling den 13. december 1994:
Folketingstidende 1994/95 FF sp. 1656 3. behandling den 15. december 1994:
Folketingstidende 1994/95 FF sp. 1810 Lovforslaget som vedtaget:
Folketingstidende 1994/95 Tillæg C sp. 72 Lov nr. 346 af 2. juni 1999 om ændring af  

 tjenestemandspensionsloven, tjenestemandslove og en række andre love  

 (Lovforslag nr.
L 240 af 28. april 1999) Skriftlig fremsættelse den 28. april 1999:
Folketingstidende 1998/99 Tillæg A s. 5850 Lovforslaget som fremsat:
Folketingstidende 1998/99 Tillæg A s. 5813 1. behandling den 6. maj 1999:
Folketingstidende 1998/99 FF s. 6372 Betænkning afgivet den 20. maj 1999:
Folketingstidende 1998/99 Tillæg B s. 1243 2. behandling den 26. maj 1999:
Folketingstidende 1998/99 FF s. 7133 3. behandling den 28. maj 1999:
Folketingstidende 1998/99 FF s. 7402 Lovforslaget som vedtaget:
Folketingstidende 1998/99 Tillæg C s. 855 Lov nr. 1317 af 20. december 2000 om amtskommunernes overtagelse af de  

 statslige ejerandele i privatbanerne (Lovforslag nr.
L 67 af 1. november  

 2000) Skriftlig fremsættelse den 1. november 2000:
Folketingstidende 2000/01 Tillæg A s. 1804 Lovforslaget som fremsat:
Folketingstidende 2000/01 Tillæg A s. 1777 1. behandling den 15. november 2000:
Folketingstidende 2000/01 FF s. 1084 Betænkning afgivet den 7. december 2000:
Folketingstidende 2000/01 Tillæg B s. 433 2. behandling den 12. december 2000:
Folketingstidende 2000/01 FF s. 2468 Tillægsbetænk. afgivet den 13. december 2000:
Folketingstidende 2000/01 Tillæg B s. 557 3. behandling den 15. december 2000:
Folketingstidende 2000/01 FF s. 2820 Lovforslaget som vedtaget:
