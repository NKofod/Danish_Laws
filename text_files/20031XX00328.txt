Skriftlig fremsættelse (24. marts 2004) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for Folketinget at fremsætte:
Forslag til lov om  

 ændring af lov om ejerlejligheder, lov om almene boliger samt støttede,  

 private  

 andelsboliger m.v. og forskellige andre love (Etablering af tagboliger og  

 omdannelse af ledige erhvervslokaler til boliger) (Lovforslag nr.
L 190).
Med lovforslaget har regeringen taget  

 initiativ til at skabe flere helårsboliger, især i fuldt udbyggede byområder.  

 Dette gøres ved at sikre et tilstrækkeligt økonomisk incitament til  

 indretning  

 af nye boliger i eksisterende ejendomme eller ved påbygning af nye etager.  

 Derfor foreslås det at give mulighed for, at nye tagboliger eller nybyggede  

 etager kan få status som ejerlejligheder.
Det foreslås endvidere, at  

 ejendomme,  

 som både indeholder erhverv og bolig, kan opdeles i ejerlejligheder med  

 henblik  

 på at få etableret flere boliger i den del af bygningerne, der har været  

 anvendt til erhvervsformål, og som er blevet ledig.
 Forslaget indeholder følgende  

 hovedpunkter:
1. Der skabes mulighed for, at der i  

 private udlejningsejendomme og private andelsboligforeninger kan etableres  

 nye  

 boliger i tagetagen, som kan sælges som ejerlejligheder.
De nye boliger kan  

 skabes enten gennem indretning af en hidtil uudnyttet tagetage eller gennem  

 påbygning af en eller flere etager på en eksisterende bygning.
I dag er det  

 kun  

 ejendomme, der allerede er opdelt i ejerlejligheder, som kan tilføres  

 tagboliger som selvstændige ejerlejligheder.
Status for de eksisterende  

 boliger  

 i ejendommen ændres ikke.
2. Der skabes mulighed for, at der kan  

 etableres nye almene boliger enten i tagetagen eller gennem påbygning af en  

 eller flere etager i private udlejningsejendomme.
De samme muligheder gælder  

 etableringen af almene tagboliger i almene ejendomme.
Forudsætningen er dog,  

 at  

 de to enheder kommer til at udgøre selvstændige og økonomisk uafhængige  

 almene  

 afdelinger.
3. Mulighederne for omdannelse af  

 tomme erhvervsarealer til boliger udvides ved, at ældre blandede ejendomme  

 (ejendomme der omfatter både erhverv og boliger) kan opdeles i  

 ejerlejligheder  

 under forudsætning af, at ejendommens bygninger tilsammen indeholder mere end  

 80 pct. erhvervsareal, og at der etableres mindst det samme antal nye  

 boliger,  

 som der er i ejendommen i forvejen.
Kun ledige erhvervslejemål kan omdannes,  

 og  

 de nye boliger skal hver være på mindst 85 m  

  

 2  

  

 . For at skabe det  

 fornødne økonomiske incitament vil ejendommens lejeboliger ved ledighed kunne  

 sælges som ejerboliger.
 I lovforslaget er endvidere medtaget  

 ændringer af skattelovgivningen. Ændringerne følger af, at en ejerlejlighed  

 som  

 følge af ovenstående forslag vil kunne bestå af to eller flere  

 beboelseslejligheder. Ændringerne i skattelovgivningen er alene justeringer,  

 som sikrer en opretholdelse af gældende principper for beskatning.
Endelig er i lovforslaget indeholdt  

 ændringer af lejelovgivningen.
Det sikres hermed, at tilbudspligten (den  

 pligt  

 ejeren af en udlejningsejendom har til at tilbyde lejerne at overtage  

 ejendommen på andelsbasis, hvis udlejer ønsker at sælge ejendommen) ikke  

 bortfalder, når en ejendom (rent teknisk) opdeles i ejerlejligheder i  

 forbindelse med etablering af tagboliger.
Tilbudspligten skal omvendt  

 bortfalde  

 i de tilfælde, hvor der etableres en almen boligafdeling på en bygning, der  

 anvendes til privat udlejning.
Baggrunden herfor er, at der efter forslaget  

 ikke er mulighed for at etablere nye almene boliger i tagetagen i  

 andelsboligforeninger.
Endvidere foreslås, at der  ligesom der allerede  

 er ved  

 indretning af boliger i hidtil uudnyttede tagetager  skal være adgang  

 til fri  

 lejefastsættelse i påbyggede tagetager.
 Forslaget betyder, at staten vil få en  

 merindtægt som følge af, at der for den enkelte ejerlejlighed skal tinglyses  

 ændrede ejerforhold, ligesom staten vil opnå en merindtægt i medfør af  

 ejendomsavancebeskatningsloven af eventuelle kapitalgevinster ved salg af  

 ejerlejligheder.
 Samlet set skønnes lovforslaget med  

 betydelig usikkerhed at medføre en forøgelse af nyetablerede boliger i  

 attraktive områder med boligmangel på 350-450 boliger årligt over en 5-årig  

 periode.
 Erhvervsøkonomisk forventes, at  

 lovforslaget medfører en forøgelse af efterspørgslen efter ydelser fra  

 udførende, rådgivende og finansielle virksomheder.
 Forslaget har ikke miljømæssige konsekvenser.
 Forslaget indeholder ikke EU-retlige aspekter.
 Det foreslås, at loven træder i kraft den 1. juli 2004.
 Idet jeg i øvrigt henviser til lovforslaget og de bemærkninger,  

 der ledsager det, skal jeg anbefale forslaget til Tingets velvillige  

 behandling.
