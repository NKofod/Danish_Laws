 Cirkulære om organisationsaftale for fagfotografer, inspektører ved Sikkerhedsstyrelsen samt helseassistenter og laboratoriemestre ved Dansk Dekommissionering mv.
Generelle bemærkninger 1. Finansministeriet og Serviceforbundet har den 27. august 2013 indgået vedlagte organisationsaftale for fagfotografer, inspektører ved Sikkerhedsstyrelsen, samt helseassistenter og laboratoriemestre ved Dansk Dekommissionering mv.
 2. Organisationsaftalen udgør sammen med OAO-fællesoverenskomsten det samlede overenskomstgrundlag.
 3. Organisationsaftalen har virkning fra den 1. april 2013.
 4. I forbindelse med OK13 er organisationsaftale for fagfotografer, inspektører ved Sikkerhedsstyrelsen og optikere sammenskrevet med organisationsaftale for helseassistenter og laboratoriemestre ved Dansk Dekommissionering mv.
 5. Alle grundbeløb er justeret til 31. marts 2012-niveau.
 6. Optikere ved Kennedy Centret er overgået til Region Hovedstaden og dermed udskrevet af organisationsaftalen.
7. Cirkulærebemærkninger, der relaterer sig til en enkelt bestemmelse, er opført som bemærkning til denne bestemmelse.
Andre bemærkninger er opført under "Generelle bemærkninger". Uanset placeringen er bemærkningerne Finansministeriets bemærkninger og ikke en del af aftaleteksten.
Ikrafttræden Dette cirkulære har virkning fra 1. april 2013. Samtidig ophæves Finansministeriets cirkulære af 4. maj 201 om organisationsaftale for fagfotografer og inspektører ved Sikkerhedsstyrelsen og optikere (Perst.nr. 013-11) og Universitets- og Bygningsstyrelsens cirkulære nr. 9610 af 7. november 2011 om organisationsaftale for helseassistenter og laboratoriemestre ved Dansk Dekommissionering mv.
Moderniseringsstyrelsen, den 29. august 2013 David Sembach Organisationsaftale for fagfotografer, inspektører ved Sikkerhedsstyrelsen samt helseassistenter og laboratoriemestre ved Dansk Dekommissionering mv.
 Nedennævnte bestemmelser supplerer og/eller fraviger fællesoverenskomsten med Offentlig Ansattes Organisationer.
§ 1. Organisationsaftalens dækningsområde Organisationsaftalen omfatter følgende grupper:
Stk. 2. Fagfotografer Organisationsaftalen gælder for fotografer, der udelukkende eller i den væsentligste del af arbejdstiden er beskæftiget med teknisk fotografisk arbejde, det vil sige for eksempel røntgenfotografarbejde, klinisk fotografarbejde, AV-, ITV- og filmarbejde mv., men ikke pressefotografarbejde og ej heller arbejde, der henføres til de grafiske eller reprotekniske fag.
 Cirkulærebemærkninger til § 1, stk. 2:
 Opmærksomheden henledes på lovbekendtgørelse nr. 202 af 27. februar 2010 om lov om ophavsret, § 3:
 Ophavsmanden har krav på at blive navngivet i overensstemmelse med, hvad god skik kræver, såvel på eksemplarer af værket som når dette gøres tilgængeligt for almenheden.
Stk. 2. Værket må ikke ændres eller gøres tilgængeligt for almenheden på en måde eller i en sammenhæng, der er krænkende for ophavsmandens litterære eller kunstneriske anseelse eller egenart Stk. 3. Sin ret efter denne paragraf kan ophavsmanden ikke frafalde, medmindre det gælder en efter art og omfang afgrænset brug af værket. Stk. 3. Inspektører ved Sikkerhedsstyrelsen Ansættelse som inspektør ved Sikkerhedsstyrelsen forudsætter en relevant faglig uddannelse og erfaring samt en yderligere uddannelse/oplæring, der varer op til 3 år afhængig af hidtidig uddannelse/aflønning.
 Inspektøren skal selvstændigt kunne gennemføre kontrolsager, herunder:
 a) Gennemføre kontrol og tilsyn med elektrisk materiel og elektriske installationer.
 b) Gennemføre den administrative sagsbehandling.
 c) Varetage kontakten med de involverede parter.
 d) Varetage økonomien i forbindelse med kontrol- og tilsynsopgaverne overfor virksomheder, laboratorier m.fl.
Inspektøren skal kunne gennemføre eller deltage i kontrolkampagner og -projekter samt i rapporteringen heraf.
Inspektøren skal desuden kunne deltage i løsning af Sikkerhedsstyrelsens informationsopgaver, herunder holde foredrag mv.
 Stk. 4. Helseassistenter og laboratoriemestre ved Dansk Dekommissionering mv.
a) Helseassistenter, der har aflagt en prøve, der er fastsat af Dansk Dekommissionering.
Prøven forventes afholdt inden for 1 år efter ansættelsen.
 b) Laboratoriemestre, der er ansat ved Dansk Dekommissionering og RisøDTU.
§ 2. Lønsystemet Lønsystemet er etableret i henhold til den til enhver tid gældende rammeaftale om nye lønsystemer, hvis bestemmelser gælder, hvor intet andet måtte være nævnt i denne aftale.
Stk. 2. Lønsystemet består af en basisløn, der kan suppleres med en tillægsdel.
Tillægsdelen omfatter lokalt aftalte funktionstillæg, kvalifikationstillæg, engangsvederlag og resultatløn.
 Stk. 3. Alle basislønninger er anført i grundbeløb pr. år (31. marts 2012-niveau).
 Stk. 4. Overtidsbetaling beregnes pr. time som 1/1924 af den samlede faste løn, eksklusiv eventuelt rådigheds-/merarbejdstillæg.
 Stk. 5. Ved ansættelse på deltid ydes forholdsmæssig løn.
§ 3. Basisløn for Fagfotografer Løngruppe 1 omfatter stillinger som ikke-faglærte fotografer.
 Basislønnen er 229.366 kr.
 Stk. 2. Løngruppe 2 omfatter stillinger som faglærte fotografer.
 Basislønnen er 277.860 kr.
Stk. 3. Oprykning til aflønning som faglært fotograf kan finde sted, når den ikke-faglærte fotograf er fyldt 30 år og har en anciennitet på 10 år, heraf 1 år på ansættelsesstedet.
Den pågældende ikke-faglærte fotograf må endvidere kunne dokumentere en alsidig oplæring, som kan sidestilles med uddannelsen til fotograf.
§ 4. Basisløn for Inspektører ved Sikkerhedsstyrelsen Løngruppe 3 omfatter inspektører ved Sikkerhedsstyrelsen Basislønnen er:
 a) Ved ansættelsen ydes en basisløn på 281.792 kr.
 b) Efter gennemgang af det af Sikkerhedsstyrelsen fastsatte uddannelsesforløb og en intern oplæring henføres den ansatte til en basisløn på 308.005 kr.
 c) Inspektører, som varetager særlige selvstændige og kvalificerede arbejdsopgaver, kan af styrelsen oprykkes til en basisløn på 340.772 kr.
 § 5. Basisløn for Helseassistenter og Laboratoriemestre ved Dansk Dekommisionering mv.
 Løngruppe 4 omfatterhelseassistenter.
 Basislønnen er 270.913 kr.
Stk. 2. Løngruppe 5 omfatter laboratoriemestre Basislønnen er 316.000 kr.
§ 6. Basisløn for elever Løngruppe 6 omfatter elever på 17 år og derover, som antages til uddannelse inden for fotograffaget på dertil godkendte oplæringssteder.
 Basislønnen er 144.959 kr.
 Stk. 2. Voksenelever, som antages til uddannelse inden for fotograffaget, der ved ansættelsen er fyldt 25 år:
 Basislønnen er 220.846 kr.
 Cirkulærebemærkninger til § 6 stk. 1:
 Hvis der undtagelsesvis ansættes elever under 17 år, aftales lønnen konkret mellem institutionen og den forhandlingsberettigede organisation.
 Elever er omfattet af rammeaftalen om nye lønsystemer, og der kan derfor i stedet for de hidtidige anciennitetstrin aftales lokale tillæg mv. til den aftalte basisløn.
§ 7. Arbejdstid De ansatte er omfattet af den til enhver tid gældende aftale om arbejdstid for tjenestemænd i staten.
 Stk. 2. Inspektører er omfattet af de for tjenestemænd gældende regler om merarbejde.
§ 8. Ikrafttræden og opsigelse Organisationsaftalen har virkning fra 1. april 2013og kan af parterne opsiges skriftligt med 3 måneders varsel til en 31. marts dog tidligst 31. marts 2015.
 Samtidig ophæves organisationsaftale af 27. april 2011 for fagfotografer og inspektører ved Sikkerhedsstyrelsen og optikere (Perst.nr. 013-11) og Universitets- og Bygningsstyrelsens cirkulære nr. 9610 af 7. november 2011 om organisationsaftale for helseassistenter og laboratoriemestre ved Dansk Dekommissionering mv.
