Nr BTL 271 Betænkning over Forslag til lov om ændring af lov om social bistand  

 (Ændring af reglerne i § 58 om støtte til særligt personlige hjælpemidler)  

  

 Nr L 271 1995-96, 1. samling Afgivet af Socialudvalget Afgivet: 19960524 Udvalget har behandlet lovforslaget i to møder og har herunder stillet spørgsmål til socialministeren.
 Endvidere har udvalget modtaget skriftlige og/eller mundtlige henvendelser  

 fra:
Dansk Blindesamfund, Dansk Handicap Forbund og De Samvirkende Invalideorganisationer.
 Der er af et mindretal stillet et ændringsforslag, hvorom henvises til de  

 ledsagende bemærkninger.
Et flertal (Venstres, Det Konservative Folkepartis, Socialistisk  

 Folkepartis og Fremskridtspartiets medlemmer af udvalget) ønsker at  

 præcisere, at flertallet helt og fuldt støtter opfattelsen i henvendelsen fra  

 Dansk Handicap Forbund om, at lovforslaget ikke skal bruges til at lempe øget  

 egenbetaling ind ad bagdøren.
Der henvises i den forbindelse til  

 beretningens, (jf. beretning nr. 4 om brugernes fri leverandørvalg ved  

 anskaffelse af særligt personlige hjælpemidler) og lovforslagets  

 bemærkninger.
 Endvidere skal flertallet for god ordens skyld understrege, at flertallet  

 forudsætter, at der uanset brugerens valg af leverandør påhviler kommunen en  

 vejlednings- og rådgivningsforpligtelse, herunder også om kvaliteten, jf.  

 beretning nr. 4.
 Endelig mener flertallet ikke, der er belæg for at fremføre, at  

 lovforslaget vil give øgede offentlige udgifter, idet lovforslaget vil  

 medføre større konkurrence blandt leverandørerne af hjælpemidler.
Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Fremskridtspartiets og  

 Centrum-Demokraternes medlemmer af udvalget) lovforslaget til  

vedtagelse.
Flertallet vil redegøre for sin stilling til det stillede  

 ændringsforslag ved 2. behandling af lovforslaget.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til vedtagelse med det stillede  

 ændringsforslag.
 Et andet mindretal (Enhedslistens medlem af udvalget) indstiller  

 lovforslaget til vedtagelse uændret.
 Mindretallet vil stemme hverken for eller imod det stillede  

 ændringsforslag.
Mindretallet bemærker, at listen over hjælpemidler ikke er udtømmende.  

 Mindretallet formoder således, at socialministeren ikke har tænkt på alle  

 individuelt tilpassede hjælpemidler, herunder også kørestole.
Der mangler  

 endvidere en belysning af, hvorledes man kan sikre, at hjælpemiddelbrugerne  

 ikke bliver forskelsbehandlet, således at nogle får frit valg og andre ikke,  

 alt efter hvorvidt deres bopælskommune har indgået leverandøraftale eller  

 sendt en sådan i licitation inden den 22. maj 1996.
 Hvorledes brugerindflydelsen i forbindelse med indgåelse af  

 leverandøraftaler tænkes praktiseret, er heller ikke belyst.
 Mindretallet finder det betænkeligt, at man skal afgive betænkning, inden  

 de stillede spørgsmål er besvaret.
 ÆndringsforslagAf et mindretal (V og KF):
 Til § 3 1) I paragraffen ændres »1998-1999« til:  

 »1999-2000«.
Bemærkninger Til nr. 1 Ved ændringsforslaget udsættes lovrevisionen med et år.
Jørn Pedersen (S) Else Marie Mortensen (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Bjørn Elmquist (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Karen Højte Jensen (KF) Lene Espersen  

 (KF) Jens Jørgensen (KF) Tom Behnke (FP) nfmd.
 Dansk Folkeparti havde ikke medlemmer i udvalget.
