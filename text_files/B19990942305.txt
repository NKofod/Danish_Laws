Bekendtgørelse om ændring af  

 Detailforskrifter for Køretøjer 1998 1) I Færdselsstyrelsens bekendtgørelse af 12.  

 marts 1998 om detailforskrifter for køretøjers indretning og  

 udstyr, som ændret ved bekendtgørelse af  8. juni 1998,  

 indsættes to nye punkter, 5.02.007 (2) og 7.06.020 (7). Desuden  

 tilføjes reservedelsbremsebelægninger og  

 udskiftningskatalysatorer til oversigten i bilag 5.
 ÆNDRINGER:
Bekendtgørelsen gennemfører Kommissionens  

 direktiver om tilpasning til den tekniske udvikling af bestemmelser om  

 bremser og luftforurening. Ændringerne omfatter krav om asbestfri  

 bremsebelægninger og tekniske forskrifter for køretøjer  

 med F-gas- eller naturgasmotor, hvad angår luftforurening.
Derudover  

 omfatter ændringerne krav om, at reservedelsbremsebelægninger og  

 udskiftningskatalysatorer, der monteres på visse EF-typegodkendte  

 personbiler, skal være EF- eller ECE-godkendte.
 GYLDIGHEDSOMRÅDE:
 Bestemmelserne om montering af godkendte  

 reservedelsbremsebelægninger på EF-typegodkendte personbiler  

 M1, jf. bilag 5, gælder fra 1. april 2001. Bestemmelserne  

 gælder for personbiler M1 , der er EF-typegodkendt den 7.  

 april 1998 eller senere.
 Bestemmelserne om montering af godkendt  

 udskiftningskatalysator på EF-typegodkendte personbiler M1,  

 jf. bilag 5, gælder fra 1. oktober 1999. Bestemmelserne gælder  

 uanset tidspunktet for disse bilers første registrering.
 Bestemmelserne i punkt 5.02.007 (2) og 7.06.020 (7)  

 gælder for køretøjer, der registreres første gang  

 den 1. oktober 1999 eller senere.
 Ethvert køretøj kan dog straks indrettes i  

 overensstemmelse med bekendtgørelsen.
 IKRAFTTRÆDEN:
 Bekendtgørelsen træder i kraft den 1. januar  

 1999.
 1) Bekendtgørelsen indeholder bestemmelser, der  

 gennemfører Kommissionens direktiv 98/12/EF, EF-Tidende 1998 L 81 og  

 direktiv 98/77/EF,  EF-Tidende 1998 L 286 s. 34.
