Skriftlig fremsættelse (27. april 2005) Transport- og  

 energiministeren  

  

 (Flemming Hansen):
 Herved tillader jeg mig for Folketinget at fremsætte:
Forslag til lov om Sund  

 og Bælt Holding A/S (Lovforslag nr.
L 159).
 Lovgrundlaget for de faste forbindelser over Storebælt og  

 Øresund, som begge er infrastrukturprojekter af afgørende betydning for det  

 danske samfund, findes i dag i de anlægslove, der blev vedtaget forud for  

 etableringen af de to faste forbindelser i hhv. 1997/1998 (tog- og  

 vejforbindelsen over Storebælt) og 2000 (Øresundsforbindelsen).
Det findes derfor nu hensigtsmæssigt med fokus på grundlaget  

 for driften af de to forbindelser at samle de relevante bestemmelser herom i  

 én  

 lov, der dækker aktiviteterne i Sund og Bælt-koncernen.
Koncernen (Sund og  

 Bælt  

 Holding A/S og dettes datterselskaber) ejes af den danske stat og forestår  

 driften af den faste forbindelse over Storebælt og de danske  

 tilslutningsanlæg  

 til den faste forbindelse over Øresund.
Samtidig har Sund og Bælt-koncernen en betydelig interesse i  

 en kommende fast forbindelse over Femern Bælt, bl.a. fordi denne forbindelse  

 som en afledt effekt vil øge trafikken på den faste forbindelse over Øresund  

 og  

 dermed indtægterne herfra.
På denne baggrund foreslås, at der oprettes et nyt  

 datterselskab under Sund og Bælt Holding A/S, som vil have til formål i  

 samarbejde med Transport- og Energiministeriet at forestå den danske del af  

 forundersøgelserne vedrørende en eventuel kommende fast forbindelse over  

 Femern  

 Bælt og afholde udgifterne hertil.
De hidtidige forundersøgelser har været  

 finansieret af Transport- og Energiministeriet på basis af særskilte  

 bevillinger på finansloven.
Gennem den hidtidige drift af de faste forbindelser har Sund  

 og Bælt-koncernen endvidere udviklet en betydelig ekspertise og kompetence  

 vedrørende BroBizz-teknologien, der anvendes på de faste forbindelser over  

 Storebælt og Øresund.
På denne baggrund foreslås, at koncernen tillige får  

 mulighed for at oprette et datterselskab, der på forretningsmæssigt grundlag  

 har mulighed for at forestå udstedelsen af BroBizzer på vegne af A/S  

 Storebæltsforbindelsen, A/S Øresundsforbindelsen, Scandlines A/S og  

 Bornholmstrafikken A/S.
Datterselskabet vil tillige kunne fakturere på de  

 nævnte selskabers vegne.
Kompetencen til at fastsætte takster for benyttelse af den  

 faste forbindelse over Storebælt ligger i dag hos transport- og  

 energiministeren.
Lovforslaget indeholder forslag om, at A/S  

 Storebæltsforbindelsen får mulighed for at ændre de gældende rabatordninger  

 på  

 den faste forbindelse over Storebælt samt indføre nye rabatordninger på  

 forbindelsen.
Det er imidlertid en forudsætning, at disse ændringer ikke  

 ændrer  

 det samlede betalingsniveau væsentligt.
For så vidt angår jernbanedelen af den faste forbindelse  

 over Storebælt har Banedanmark i dag ud over driftsansvaret også ansvaret for  

 vedligeholdelse og  

 reinvesteringer.
Det  

 foreslås nu at overføre ansvaret for vedligeholdelse og reinvesteringer til  

 A/S  

 Storebæltsforbindelsen, der også skal afholde udgifterne hertil.
Dette  

 indebærer et ikke ubetydeligt økonomisk løft til jernbanesektoren, idet der i  

 dag ikke er afsat midler til de pågældende reinvesteringer.
Tilsvarende  

 overføres ansvaret for vedligeholdelse og reinvesteringer vedrørende de  

 danske  

 jernbanetilslutningsanlæg til den faste forbindelse over Øresund fra  

 Banedanmark til A/S Øresundsforbindelsen.
 Når lovforslaget fremsættes nu, skyldes det især at der af  

 hensyn til de fortsatte forundersøgelser vedrørende en fast forbindelse over  

 Femern Bælt er behov for, at lovforslaget vedtages inden sommerferien.
 Hermed tillader jeg mig at anbefale lovforslaget til Tingets  

 velvillige behandling.
