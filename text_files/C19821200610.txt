Gennem de senere år er der sket væsentlige ændringer i fjernvarmeværkernes  

 afregningsform over for deres kunder.
Derved bliver en række udgifter, som  

 tidligere blev indkalkuleret i varmeforbruget, nu opkrævet som fast afgift.  

 Under henvisning hertil har Den danske Præsteforening rejst spørgsmål om,  

 hvor stor en del af de samlede udgifter til en præstegårds forsyning med  

 fjernvarme, der skal udredes af præstelønningskassen.
 I anledning heraf skal man efter stedfunden forhandling med  

 præsteforeningen meddele til efterretning og videre bekendtgørelse, at  

 afregning mellem på den ene side præstelønningskassen og på den anden side  

 præstegårdens bruger vil kunne foretages inden for grænserne af en  

 fordelingsnøgle 15-85, således at præstelønningskassen betaler 15% af  

 fjernvarmeregningens totalbeløb - altså omfattende både faste afgifter og  

 afgift for varmeforbruget - medens de resterende 85% af regningsbeløbet anses  

 for at vedrøre præstegårdens opvarmning.
 I den del af fjernvarmeudgiften, som vedrører præstegården efter  

 ovennævnte fordelingsnøgle, må der derpå foretages beregning af, hvor stor en  

 del af udgiftsbeløbet, der vedrører konfirmandstuens opvarmning og i øvrigt  

 foretages opgørelse mellem præsten og præstelønningskassen efter ministeriets  

 cirkulære af 29. januar 1981 jfr. cirkulære af 14. juni 1980 om ændring af  

 lov om folkekirkens lønningsvæsen m.m.
 Ministeriet finder intet at indvende imod, at der i de tilfælde, hvor  

 fjernvarmecentralen ikke har ændret afregningssystemet, altså hvor regningen  

 stadig indeholder den hidtidige faste afgift, der medgår til amortisering af  

 varmeværkets anlægsgæld, foretages afregning mellem præst og  

 præstelønningskasse efter de hidtil gældende regler.
 P.M.V.
 E.B.
N.
Holm /J.
Gjerlev eksp. sekr.
 Til stiftsøvrighederne.
