 En dansk gift udlænding, der er domicileret i udlandet kan kun  

 adoptere efter reglerne i den danske adoptionslov, hvis adoptionen som følge  

 af ægtefællens danske statsborgerskab ikke kan gennemføres i udlandet, og en  

 dansk adoptionsbevilling ville få gyldighed i udlandet.
Statsamtet forelagde en sag, hvor ansøger, der var udenlandsk statsborger,  

 ønskede at adoptere sin danske ægtefælles barn.
Barnet, ægtefællen og ansøger  

 var alle bosat i mandens statsborgerland.
 Civilretsdirektoratet fandt, at såfremt ansøgeren var domicileret i  

 udlandet, kunne denne kun adoptere efter reglerne i den danske adoptionslov,  

 hvis adoptionen som følge af ægtefællens danske statsborgerskab ikke kunne  

 gennemføres i udlandet, og hvis en dansk adoptionsbevilling ville få  

 gyldighed i udlandet.
