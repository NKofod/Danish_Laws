 Renter, der var forfaldne og betalte i et indkomstår, kunne  

 fratrækkes, selv om der henstod ubetalte renter fra tidligere indkomstår.
A klagede for indkomståret 1985 over, at de stedlige skattemyndigheder  

 under henvisning til ligningslovens § 5, stk. 7, ikke havde anset hende for  

 berettiget til fradrag for renter, 23.620 kr., forfaldne og betalte i året  

 1985. Renterne var betalt på et studielån, som var overtaget af Kongeriget  

 Danmarks Hypotekbank, og fradrag var nægtet, idet der ved udgangen af  

 indkomståret 1985 henstod ubetalte renter for indkomståret 1984 og tidligere.  

 Af de fremkomne oplysninger fremgik, at klageren var ansat på en skole, og at  

 hun havde et studielån, som pr. august måned 1982 var indfriet og overtaget  

 af Hypotekbanken.
Det fremgik ligeledes, at der på lånet henstod ubetalte  

 renter vedrørende tidligere indkomstår.
Klageren påstod sig berettiget til  

 det omhandlede fradrag på 23.620 kr., idet hun bl.a. gjorde gældende, at man  

 i henhold til ligningslovens § 5, stk. 7, til enhver tid måtte være  

 berettiget til at fratrække forfaldne, betalte renter, uanset at renter  

 vedrørende tidligere indkomstår henstod ubetalte.
Landsskatteretten fandt at  

 kunne tiltræde klagerens påstand, og den påklagede ansættelse blev derfor  

 nedsat med 23.620 kr.
