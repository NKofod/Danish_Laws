Nr BTL 40 Betænkning over Forslag til lov om ændring af lov om mægling i  

 arbejdsstridigheder   

 Nr L 40 1994-95, 1. samling Afgivet af Arbejdsmarkedsudvalget Afgivet: 19950222 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

forkastelse ved 3. behandling.
Et mindretal inden for flertallet (Socialdemokratiets medlemmer af  

 udvalget) stemmer imod lovforslaget med den begrundelse, at mindretallet ikke  

 finder det klogt at ophæve lovens § 12, sammenkædningsreglerne.
Mindretallet  

 har bemærket arbejdsministerens svar på spørgsmål nr. 1. Ministeren oplyser  

 her, at hun har bedt arbejdsmarkedets parter om at revurdere  

 sammenkædningsreglerne.
Mindretallet er i øvrigt opmærksom på, at parterne har indledt  

 forhandlinger om eventuelle ændringer af loven.
Det vil efter mindretallets  

 opfattelse være klogt at se på, hvad parterne på arbejdsmarkedet kommer frem  

 til.
 Et mindretal (Socialistisk Folkepartis medlem af udvalget)  

 indstiller lovforslaget til vedtagelse uændret.
Efter mindretallets opfattelse er det vigtigt, at lønmodtagere og  

 arbejdsgivere på arbejdsmarkedet får lejlighed til at tage stilling til de  

 overenskomstresultater, som de skal arbejde med i de kommende år.
Derfor er  

 det uacceptabelt, at grupper på arbejdsmarkedet kan risikere at blive slået  

 sammen med andre grupper på grund af sammenkædningsreglerne, hvorved det ikke  

 er den pågældende gruppe selv, der sikrer en overenskomstvedtagelse.
Man kan  

 risikere, at det er helt andre grupper, der har stemt ja, uden at de  

 nødvendigvis behøver at have noget med den pågældende gruppes egne forhold at  

 gøre.
F.eks. var sømænd i 1993 kædet sammen med lønmodtagere inden for  

 tekstilbranchen og skrædder- og skomagerlavbranchen.
SF finder også, at den  

 såkaldte 35 pct.-regel er uacceptabel, fordi den bidrager til, at en del  

 lønmodtagere ikke mener, det kan betale sig at stemme, og derfor bliver  

 stemmeprocenten meget lav.
Efter SF's opfattelse er det helt afgørende, at de  

 enkelte grupper af lønmodtagere selv får ansvaret for deres  

 overenskomstvedtagelse.
Et andet mindretal (Enhedslistens medlem af udvalget) vil ved 3.  

 behandling stemme hverken for eller imod lovforslaget.
Mindretallet finder  

 ikke, at de foreslåede ændringer er tilstrækkelige, og henviser til det af  

 mindretallet fremsatte lovforslag nr.
L 56, som indeholder de manglende  

 elementer.
