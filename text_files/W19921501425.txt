I forbindelse med en knæoperation indlagdes bedøvelse via et kateter i  

 ryghvirvelkanalen.
Ved udtrækning af kateteret konstaterede man, at en del af  

 dette var skåret over og at ca. 10 cm. var efterladt i hvirvelkanalen.  

 Patientklagenævnt fandt, at lægen havde udvist manglende omhu, idet han havde  

 lært, at et kateter aldrig måtte trækkes tilbage gennem kanylen pga. fare for  

 overskæring.
 Endvidere beklagedes det overfor overlægen, at denne ikke havde ydet  

 tilstrækkelig supervision.
 I forbindelse med en knæoperation blev det besluttet at anvende en  

 bedøvelsesmetode, hvorved der blev indlagt bedøvelsesmiddel via kateter i  

 ryghvirvelkanalen (ediuralanæstesi).
 Den udførende reservelæge beskrev proceduren således:
Ved anlæggelsen af anæstesien blev der først indført en touhikanyle.  

 Herefter blev epiduralkateteret indført gennem kanylen.
På grund af blod i  

 kateteret blev dette trukket ud igen, hvorefter et nyt kateter blev indkørt.  

 Afslutningvis blev epiduralkateteret trukket ud først.
Man konstaterede nu,  

 at en del af det indlagte plastikkateter var skåret over, således at ca. 10  

 cm var efterladt i ryghvirvelkanalen.
Først herefter blev touhikanylen  

 fjernet.
Patientklagenævnet fandt, ligesom Sundhedsstyrelsen, at den pågældende  

 reservelæge havde udvist manglende omhu i forbindelse med anlæggelsen af  

 epiduralanæstesien, idet han var oplært i den korrekte procedure og havde  

 læst en lærebog, hvoraf det klart fremgik, at kateteret aldrig må trækkes  

 tilbage gennem kanylen, da der herved er fare for overskæring af kateteret,  

 således at kateterspidsen efterlades i epiduralrummet I erklæringen fra afdelingens overlæge var oplæringsproceduren for  

 nyansatte reservelæger beskrevet.
En nyansat reservelæge får først forevist  

 anlæggelse af epiduralanæstesi, dernæst forsøger den pågældende selv at  

 anlægge under supervision.
Først når den nyansatte skønnes tilskrækkelig  

 sikker i teknikken, overlades anlæggelse til ham på egen hånd.
Supervision  

 foretages af en af de mere rutinerede reservelæger eller en af overlægerne.
 Patientklægenævnet vurderede på dette grundlag, uden at spørgsmålet var  

 berørt i Sundhedsstyrelsens udtalelse til nævnet, at der ikke i det konkrete  

 tilfælde var ydet tilstrækkelig supervision i forbindelse med anlæggelsen af  

 anæstesien og beklagede dette forhold overfor afdelingens overlæge.
