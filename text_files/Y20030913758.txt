Fratrædelsesgodtgørelse Told- og Skattestyrelsen er i en konkret sag  

 blevet spurgt om den skattemæssige behandling af en erstatning på kr. 25.000,  

 som en elev havde modtaget, fordi elevtiden blev afbrudt 3 måneder før tid,  

 idet firmaet flyttede fra provinsen til København.
Eleven fratrådte i den  

 forbindelse sin stilling hos firmaet, men opnåede dispensation til at få sit  

 lærebrev i faget samtidig med, at hun havde sin sidste arbejdsdag.
Told- og Skattestyrelsen udtalte, at erstatninger  

 som udgangspunkt skal beskattes på samme måde som det beløb, de træder i  

 stedet  

 for.
Engangsbeløb, der træder i stedet for løn eller andre konkrete  

 indtægter,  

 skal medregnes ved opgørelsen af den skattepligtige indkomst, jf.  

 Statsskatteloven  

 (SL) § 4. Hvis et éngangsbeløb derimod er erstatning for tab af selve  

 indkomstkilden, er det udtryk for en formuebevægelse eller erstatning for  

 formuetab, som ikke skal medregnes ved opgørelsen af den skattepligtige  

 indkomst, jf.
SL § 5 a.
 SLs regler er i et vist omfang blevet ændret af  

 efterfølgende speciel lovgivning, men den oprindelige lov kan bidrage til  

 forståelse af de nuværende regler på området, og grundprincipperne i SL vil  

 stadig kunne give et fortolkningsbidrag i aktuelle tvivlssituationer.
Efter ligningsloven (LL) § 7 U beskattes den del  

 af en fratrædelsesgodtgørelse, der overstiger kr. 8.000 (2000-tal) som  

 personlig indkomst.
Der skal trækkes AM- og SP-bidrag af det fulde beløb.
Begrebet fratrædelsesgodtgørelse skal i denne  

 sammenhæng forstås som godtgørelse udbetalt i forbindelse med en lønmodtagers  

 fratræden.
Det er ikke afgørende, om udbetaling af godtgørelsen beror på  

 arbejdsgivers beslutning, eller om lønmodtageren har et egentligt retskrav på  

 udbetaling eller om godtgørelsen er aftalt som del af et forlig i forbindelse  

 med fratrædelsen.
Endvidere kan en parallel drages til  

 funktionærloven samt hovedaftalen mellem LO og DA i hvilke der findes  

 bestemmelser om godtgørelse for usaglige opsigelse.
Sådanne godtgørelser  

 udgør  

 indtil 6 måneders løn i henhold til funktionærloven og 52 ugers løn i henhold  

 til hovedaftalen.
Godtgørelserne betragtes ikke som erstatning for  

 løn, men som en kompensation for den ulempe lønmodtageren må tåle ved den  

 usaglige opsigelse.
Denne godtgørelse beskattes efter LL § 7 U.
Hvis det udbetalte beløb reelt erstatter løn,  

 f.eks. konvertering af løn i opsigelsesperioden til fratrædelsesgodtgørelse,  

 eller hvor lønmodtager som følge af uberettiget bortvisning tilkendes et  

 beløb  

 svarende til løn i opsigelsesperioden, beskattes dette som almindelig  

 skattepligtig indkomst, jf.
SL § 4.
I den foreliggende situation er beløbet, der  

 udbetales, ikke beløb, der reelt erstatter løn, idet det oplyses, at eleven  

 fik  

 løn og feriepenge frem til sidste arbejdsdag.
At denne arbejdsdag hos firmaet  

 var 3 måneder før end beregnet ændrer ikke på styrelsens opfattelse af, at  

 den  

 modtagne kompensation ikke ydes som erstatning for løn, idet eleven efter  

 ansøgning fik dispensation til at få sit lærebrev i kontorfaget samtidig med,  

 at hun havde sidste arbejdsdag hos sin arbejdsgiver.
 Det er således Told- og Skattestyrelsens  

 opfattelse, at den til eleven ydede kompensation på kr. 25.000 i denne  

 situation skal beskattes som en fratrædelsesgodtgørelse efter LL § 7 U.
