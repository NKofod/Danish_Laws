 Cirkulære om kunstnerisk udsmykning af statsligt byggeri m.v.
§ 1.  

  

 Cirkulæret udsendes i medfør af § 2 og § 8 i lov nr. 228 af 19. maj 1971 om  

 statens byggevirksomhed m.v.
Efter cirkulæret skal der inden for  

 byggebevillingen i forbindelse med statsligt byggeri afsættes et beløb til  

 kunstnerisk udsmykning.
Stk. 2.  

  

 For byggeri og  

 bygninger, til hvilke der på finansloven er afsat en særlig konto til  

 kunstnerisk udsmykning, er kravet om at afsætte et beløb til kunstnerisk  

 udsmykning opfyldt.
Reglerne i dette cirkulære finder tilsvarende anvendelse  

 på  

 disse byggerier og bygninger.
 Stk. 3.  

  

 Bestemmelsen i  

 stk. 1 gælder ikke alene for nybyggeri, men også ved ombygning og tilbygning.
 Stk. 4.  

  

 Bestemmelsen  

 gælder endvidere, når den statslige byggebevilling finansierer ombygning og  

 tilbygning af private ejendomme, der lejes af staten.
 Stk. 5.  

  

 Når den  

 kunstneriske udsmykning sker i et byggeri, som helt eller delvist er ejet af  

 andre end staten, skal der træffes aftale om ejerskabet til den kunstneriske  

 udsmykning.
 Stk. 6.  

  

 Bestemmelsen i  

 stk. 1 gælder endvidere for byggeri til brug for institutioner, der modtager  

 driftstilskud fra staten, når tilskuddet udgør mindst 50 %.
 Stk. 7.  

  

 Bestemmelsen i  

 stk. 1 gælder for byggeri, hvor håndværkerudgifterne ekskl. moms overstiger 1  

 mio.  

 kr.
§ 2.  

  

 Beløbet til kunstnerisk udsmykning skal svare til 1,5 pct. af  

 håndværkerudgifterne ekskl. moms, således som disse er opgjort i det styrende  

 budget senest på tidspunktet for projektforslag.
Der ses bort fra eventuelle  

 udgifter i forbindelse med særlige tekniske installationer og anlæg, der går  

 ud  

 over ejendommens almindelige forsyning med el, varme, vand, ventilation,  

 telefon m.v.
Det beløb, som afsættes til kunstnerisk udsmykning, opføres med  

 en  

 særlig post under omkostninger.  


  

 Håndværkerudgifter  

 omfatter entrepriseudgifterne i byggesagsrapportens konto 19-69 og konto 90.  

 I  

 relation til konto 90 medtages dog kun de udgifter vedrørende terræn, som har  

 direkte tilknytning til opførelse af bygningen, og således ikke udgifter til  

 egentlige anlægsarbejder.
 Stk. 2.  

  

 Bygherren kan  

 anvende et større eller mindre beløb til kunstnerisk udsmykning på det  

 enkelte  

 byggeri, blot skal der afsættes 1,5 pct. af håndværkerudgifterne ekskl. moms  

 til kunstnerisk udsmykning for alt byggeri, der er omfattet af § 1.
 Stk. 3.  

  

 Det afsatte  

 beløb kan anvendes til kunstnerisk udsmykning af bygherrens samlede byggeri  

 og  

 bygninger.
 § 3.  

  

 Kunstnerisk udsmykning skal fortrinsvis ske i byggeri og bygninger, hvortil  

 offentligheden har adgang eller bygninger, som anvendes af et betydeligt  

 antal  

 ansatte.
 Stk. 2.  

  

 Kunstnerisk  

 udsmykning kan være en integreret del af bygningens arkitektur eller kan  

 bestå  

 i bestilte eller indkøbte kunstværker til anbringelse i, på eller uden for  

 bygningen.
 § 4.  

  

 Når  

 byggeri, der er omfattet af § 1, udbydes tidligere end et godkendt  

 projektforslag, for eksempel udbud i totalentreprise på grundlag af et  

 byggeprogram, skal der afsættes et beløb til kunstnerisk udsmykning efter  

 tilsvarende principper som nævnt i §§ 1 og 2.
§ 5.  

  

 Byggeriets egnethed for kunstnerisk udsmykning skal drøftes med Statens  

 Kunstfond.
Drøftelsen skal ske tidligst muligt og inden bygherrens  

 godkendelse  

 af projektforslaget.
 Stk. 2.  

  

 Udsmykningsopgaver, der ikke overstiger 250.000 kr., kan dog besluttes af  

 bygherren uden forelæggelse for Statens Kunstfond.
Stk. 3.  

  

 Bygherren  

 træffer efter drøftelsen beslutning om, hvorvidt der skal ske en kunstnerisk  

 udsmykning i forbindelse med byggeriet.
I bekræftende fald aftales den videre  

 procedure med Statens Kunstfond.
 § 6.  

  

 Dette cirkulære gælder for byggeri eller etaper heraf, der er omfattet af §  

 1,  

 såfremt arbejdet vil medføre udgifter på finansloven fra og med finansåret  

 2004, og hvor projektforslaget ikke er færdigbehandlet pr. 18. februar 2004.
 § 7.  

  

 Cirkulære nr. 199 af 23. december 1983 om kunstnerisk udsmykning af statsligt  

 byggeri ophæves.
