Bekendtgørelse om ændring af bekendtgørelse om omsætning af husdyr via samlesteder og eksportisolationsstalde (Oplysningspligt ved kontrol af dyr når kontrollen ønskes udført efter reglerne i § 9, stk. 3 i bekendtgørelse om betaling for kontrol af fødevarer og levende dyr m.v.) § 1 I bekendtgørelse nr. 771 af 29. august 2001 om omsætning af husdyr via samlesteder og eksportisolationsstalde som ændret ved bekendtgørelse nr. 615 af 22. juli 2002, bekendtgørelse nr. 1160 af 16. december 2002, bekendtgørelse nr. 1277 af 13. december 2004, bekendtgørelse nr. 91 af 9. februar 2005 og bekendtgørelse nr. 1019 af 21. august 2007 foretages følgende ændringer:
 1. I Indledningen indsættes efter »§ 53,«:»§ 58, stk. 1,«.
 2. I § 6 indsættes efter stk. 1 som nyt stykke:
»Stk. 2. Ønsker et samlested, at Fødevarestyrelsen skal kunne udføre kontrollen efter reglerne i § 9, stk. 3 i bekendtgørelse om betaling for kontrol af fødevarer og levende dyr m.v., skal samlestedet skriftligt oplyse Fødevarestyrelsen om, hvilke besætninger de dyr, der skal kontrolleres, kommer fra.
Oplysningerne skal være kommet frem til Fødevarestyrelsen senest kl. 9.00 den forudgående hverdag før kontrollen.« Stk. 2-4 bliver herefter stk. 3-5.
3. I § 17, stk. 1, nr. 1, indsættes efter »§ 6,«:»stk. 1 eller stk. 3-5,« 4. I § 17, stk. 1, indsættes som nr. 3:
»3) Ikke giver korrekte oplysninger i medfør af § 6, stk. 2.« § 2 Bekendtgørelsen træder i kraft den 24. august 2011.
