 Vejledning om lægers anmeldelse af  

 smitsomme sygdomme m.v.
Indledning Vejledningen er udarbejdet i tilslutning til  

 Sundhedsstyrelsens bekendtgørelse nr. 277 af 14. april 2000 om  

 lægers anmeldelse af smitsomme sygdomme mv.
 Meldesystemet består af det individuelle  

 anmeldelsessystem (blanket 1515), anonymiseret meldesystem for syfilis og  

 gonoré (blanket 1510), anonymiseret anmeldelse af  

 hiv-undersøgelser (blanketterne 4001-1 og 4001-3),  

 laboratorieanmeldelse af visse sygdomme og blodbankers indberetning af visse  

 virusmarkører.
 Denne vejledning indeholder en kort beskrivelse af  

 formålet med anmeldelse af de pågældende sygdomme og af  

 udfyldelse af anmeldelsesblanket 1515.
 For de enkelte individuelle anmeldelsespligtige sygdomme  

 angives kriterium for anmeldelse (case-definition) med henblik på at  

 gøre anmeldelserne ensartede og dermed systemet mere validt.
Formålet med meldesystemet Meldesystemet for infektionssygdomme (MIS) er et vigtigt  

 grundlag for forebyggelse og kontrol af infektionssygdomme.
Gennem MIS sker  

 der en løbende epidemiologisk overvågning af en række  

 smitsomme sygdomme.
 Der kan være forskellige årsager til, at en  

 sygdom skal overvåges:
iværksættelse af hygiejniske forholdsregler profylaktisk behandling af kontakter undersøgelse af kontakter udredning af epidemier overvågning af vaccinationsprogrammet international overvågning.
 De individuelle anmeldelser skal foretages til  

 embedslægeinstitutionen og til Statens Serum Institut, epidemiologisk  

 afdeling.
 For de sygdomme, der skal anmeldes individuelt, er det  

 væsentligt at kende forskellige data på patienten med henblik  

 på iværksættelse af forebyggende foranstaltninger.
Embedslægerne har ansvaret for den lokale  

 forebyggelsesindsats og vil på baggrund af anmeldelse af det enkelte  

 sygdomstilfælde kunne iværksætte profylakse og give  

 rådgivning.
Anmeldelserne giver embedslægen mulighed for at  

 opdage en lokal ophobning af sygdomstilfælde.
For visse sygdommes vedkommende er personidentificerbare  

 data dog ikke nødvendige for at kunne overvåge  

 sygdomsmønstret og iværksætte relevante forholdsregler.  

 Statens Serum Institut, epidemiologisk afdeling, varetager meldesystemet for  

 smitsomme sygdomme.
Afdelingen foretager epidemiologisk overvågning af  

 sygdomsforekomsten og yder i samarbejde med instituttets andre afdelinger  

 faglig rådgivning.
Udarbejdelse af blanketanmeldelser Til de individuelt anmeldelsespligtige sygdomme anvendes  

 blanket 1515.
 De relevante data anføres på blanketten, dels  

 for overvågning af sygdomsforekomsten med henblik på generelle  

 forholdsregler, dels for at kunne iværksætte foranstaltninger i  

 forbindelse med et enkelt sygdomstilfælde.
Patientens personlige data og sygdomsdebut skal altid  

 angives.
I en del tilfælde er fødeland (for børns  

 vedkommende forældres fødeland) af betydning.
Det kan dreje sig  

 om de sygdomme, der ikke optræder endemisk i Danmark.
Det er vigtigt så vidt muligt at angive formodet  

 smittemåde.
Dette omfatter smittemuligheder, smittevej, smittekilde og  

 eventuel risikoadfærd.
 Oplysninger om udlandsophold er i mange tilfælde  

 væsentligt.
 For børns vedkommende bør der altid  

 anføres skole-/institutionstilknytning, og i nogle tilfælde er  

 angivelse af voksnes erhverv af betydning.
Kriterier for anmeldelse  

 (case-definitions) Anmeldelse af en sygdom kan ske på grundlag af  

 følgende tre kriterier:
klinisk diagnose eller klinik forenelig med pågældende  

 sygdom påvisning af agens ved mikroskopi eller dyrkning,  

 påvisning af antigen eller specifik nukleinsyresekvens påvisning af specifikke antistoffer.
 I det følgende anføres en case-definition  

 for hver enkelt af de individuelt anmeldelsespligtige sygdomme.
 For den enkelte sygdom fremgår det, om et eller  

 flere af de anførte kriterier skal være til stede.
 Aids:
 Specifikke diagnoser hos en hiv-positiv patient, jf. de europæiske  

 aids-kriterier, sidst revideret i 1993.
 Anthrax (miltbrand):
Enten: klinisk diagnose eller: påvisning af Bacillus anthracis eller: påvisning af specifikke antistoffer.
 Botulisme:
Enten: klinisk diagnose eller: påvisning af toxin-producerende Clostridium botulinum i  

 fødeemnet eller: positiv toxin-test på materiale fra patient eller  

 fødeemne.
 Creutzfeldt-Jakob sygdom:
 Der henvises til de diagnostiske kriterier i Sundhedsstyrelsens  

 bekendtgørelse nr. 334 af 7. maj 1997 og til Sundhedsstyrelsens  

 vejledning nr. 54 af 7. maj 1997 om lægers anmeldelse af  

 Creutzfeldt-Jakob sygdom og beslægtede spongiforme encefalopatier.
 Difteri:
Enten: klinisk diagnose eller: påvisning af toxin-producerende Corynebacterium  

 diphtheriae.
 Hepatitis A, akut:
 Enten: klinisk diagnose + påvisning af IgM anti-HAV.
 eller: klinisk diagnose + tilfælde i omgivelserne, hvor diagnosen er  

 verificeret ved påvisning af IgM anti-HAV.
 Hepatitis B, akut:
 Klinisk diagnose + påvisning af HbsAg.
 Hepatitis B, kronisk (bærertilstand):
 Enten: påvisning af HBsAg i >  

  6 mdr.
 eller: histologi + påvisning af HBsAg.
 Hepatitis C, akut:
 Klinisk diagnose + påvisning af HCV RNA.
 Hepatitis C, kronisk:
 Enten: påvisning af HCV RNA i >  

  6 mdr.
 eller: histologi + påvisning af HCV RNA.
 Hæmolytisk uræmisk syndrom (HUS):
 Klinisk diagnose. (Se i øvrigt vejledning nr. 61 af 14. april 2000  

 om HUS og VTEC).
 Hæmorrhagisk feber (Lassa-feber, Marburg-sygdom og  

 Ebola-sygdom):
Enten: klinisk diagnose eller: påvisning af agens eller: påvisning af specifikke antistoffer.
 Kolera:
 Klinisk diagnose + påvisning af Vibrio cholerae.
 Legionella pneumoni:
Enten: klinisk diagnose + påvisning af Legionella eller: klinisk diagnose + påvisning af specifikke antistoffer.
 Lepra:
 Klinisk diagnose + påvisning af Mycobacterium leprae.
 Leptospirose:
Enten: klinisk diagnose + påvisning af leptospira eller: klinisk diagnose + påvisning af specifikke antistoffer.
 Levnedsmiddelbårne sygdomme:
 Klinisk diagnose + mistanke til bestemt måltid eller levnedsmiddel  

 som årsag til symptomerne.
 Meningokok-sygdom:
Enten: klinisk diagnose eller: påvisning af Neisseria meningitidis i blod eller  

 spinalvæske eller: klinisk diagnose + MAT titerstigning eller: klinisk diagnose + påvisning af meningokok-antigen.
 Purulent meningitis:
Enten: klinisk diagnose eller: påvisning af agens i spinalvæsken.
 Morbilli:
Enten: klinisk diagnose + påvisning af specifikke antistoffer eller: klinisk diagnose + tilfælde i omgivelserne, hvor diagnosen er  

 verificeret ved påvisning af specifikke antistoffer.
 Neuroborreliose:
 Klinisk diagnose + påvisning af specifikke antistoffer.
 Ornitose:
 Klinisk diagnose + påvisning af mindst fire-fold stigning i titer  

 mod klamydiagruppeantigen, når infektion med C. pneumoniae eller C.  

 trachomatis kan udelukkes.
 Paratyfus:
 Klinisk diagnose + påvisning af Salmonella paratyphi.
 Parotitis epidemica:
 Klinisk diagnose + påvisning af specifikke antistoffer.
 Pest:
Enten: klinisk diagnose + påvisning af Yersinia pestis eller: klinisk diagnose + påvisning af specifikke antistoffer.
 Plettyfus:
Enten: klinisk diagnose + påvisning af Rickettsia prowazekii eller: klinisk diagnose + påvisning af specifikke antistoffer.
 Poliomyelitis anterior acuta:
Enten: klinisk diagnose eller: påvisning af poliovirus eller: påvisning af specifikke antistoffer.
 Rabies:
Enten: klinisk diagnose + påvisning af rabiesvirus eller: klinisk diagnose + påvisning af specifikke antistoffer.
 Rubella, kongenit:
Enten: klinisk diagnose + påvisning af rubellavirus eller: klinisk diagnose + påvisning af specifikke IgM  

 antistoffer.
 Rubella i graviditeten:
Enten: påvisning af rubellavirus eller: påvisning af specifikke antistoffer Shigella dysenteri:
 Klinisk diagnose + påvisning af Shigella.
 Tetanus:
 Klinisk diagnose.
 Tuberkulose:
Enten: klinisk diagnose + påvisning af mykobakterier  

 tilhørende Mycobacterium tuberculosis komplekset (M. tuberculosis, M.  

 bovis ekskl.
BCG, M. africanum, M. microti) eller: klinisk diagnose + røntgenforandringer typisk for TB eller: klinisk diagnose + positiv tuberkulinreaktion eller: klinisk diagnose + histologi eller: klinisk diagnose alene.
 Tussis convulsiva:
 Klinisk diagnose + påvisning af Bordetella pertussis.
 Tyfus:
 Klinisk diagnose + påvisning af Salmonella typhi.
 Vandbårne sygdomme:
 Klinisk diagnose + mistanke til bestemt vandforsyning som årsag til  

 symptomerne.
 Verotoksinproducerende bakterier (VTEC, herunder E. coli O157):
Enten: påvisning af en verotoksinproducerende bakterie eller: klinisk billede foreneligt med VTEC infektion + påvisning af  

 specifikke antistoffer mod VTEC.
 (Se i øvrigt vejledning nr. 61 af 14. april 2000 om HUS og  

 VTEC).
