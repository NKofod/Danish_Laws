 Efter forhandling med miljøministeren fastsættes følgende:
 § 1.  Arbejdstilsynet underretter kommunalbestyrelsen,  

 hvis det bliver opmærksomt på forhold, som kan stride mod lov om  

 miljøbeskyttelse eller forskrifter udstedt i medfør af loven.
 § 2.  Arbejdstilsynet underretter kommunalbestyrelsen,  

 hvis det stiller krav, der må antages at være af betydning for en virksomheds  

 indvirkning på det ydre miljø.
 § 3.  I forbindelse med pålæg til en virksomhed om  

 undersøgelse af, om arbejderbeskyttelseslovgivningen er overholdt, oplyser  

 arbejdstilsynet virksomheden om, at der eventuelt kan være anledning til også  

 at lade undersøgelsen omfatte forhold, der vedrører det ydre miljø.  

 Arbejdstilsynet underretter kommunalbestyrelsen herom.
 Stk. 2.  Arbejdstilsynet underretter kommunalbestyrelsen  

 om undersøgelsesresultater, som må antages at vedrøre det ydre miljø.
 § 4.  Arbejdstilsynet udtaler sig efter anmodning fra  

 kommunalbestyrelsen, amtsrådet eller hovedstadsrådet om, hvorvidt planerne  

 til en virksomhed, der skal godkendes efter miljøbeskyttelseslovens kapitel  

 5, opfylder arbejderbeskyttelseslovgivningens krav.
 Stk. 2.  Er kravene ikke opfyldt, udtaler  

 arbejdstilsynet sig så vidt muligt om, hvorvidt opfyldelse af kravene efter  

 tilsynets opfattelse vil medføre en anden indvirkning på det ydre miljø end  

 forudsat i planerne.
 § 5.  Indsender en virksomhed, der skal godkendes  

 efter miljøbeskyttelseslovens kapital 5, planer til arbejdstilsynet,  

 videresendes disse til kommunalbestyrelsen med en udtalelse som nævnt i § 4.
 § 6.  I det omfang det er praktisk muligt, foretager  

 arbejdstilsynet efter anmodning fra kommunalbestyrelsen, amtsrådet eller  

 hovedstadsrådet en vurdering af målinger, der er foretaget ved undersøgelser  

 af en virsomheds indvirkning på det ydre miljø.
 § 7.  Arbejdstilsynet træffer aftale med  

 kommunalbestyrelsen om den indbyrdes kontakt til sikring af, at tilsynet  

 bliver effektivt, at dobbelttilsyn undgås, og at samarbejdet i øvrigt  

 fungerer tilfredsstillende.
 § 8.  Arbejdsministeriets cirkulære af 14. februar  

 1966 om samarbejde mellem sundhedskommissionerne og arbejdstilsynet ophæves.
 Arbejdsministeriet, den 18. september  

 1974.
 Johan Philipsen.
/H.
Winther.
