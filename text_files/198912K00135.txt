Nr LSF 135 Forslag til Lov om ændring af lov om boliger for ældre og personer med  

 handicap og lov om individuel boligstøtte (Kommunal garanti ved fraflytning,  

 aflastningsboliger, indberetning og beboerindskudslån m.v.) Fremsat af boligministeren (Agnete Laustsen) den 17. januar 1990 Vedtaget ved tredjebehandling den 17. april 1990 Lov nr. 249 af 25/04/1990 § 1 I lov om boliger for ældre og personer med handicap, jf. lovbekendtgørelse  

 nr. 600 af 7. oktober 1988, som ændret ved lov nr. 163 af 15. marts 1989 og  

 lov nr. 843 af 20. december 1989, foretages følgende ændringer:
 1. § 16, stk. 3, affattes således:
»Stk. 3. Kommunen kan i stedet for at yde et lån efter § 47, stk. 3,  

 i lov om individuel boligstøtte yde et beløb til dækning af det i stk. 1, 1.  

 pkt., nævnte indskud, 1) når en beboer på plejehjem eller i beskyttet bolig, der ombygges til  

 ældrebolig, genhuses i ældreboliger eller ældreegnede almennyttige boliger,  

 eller 2) når en lejer i en udlejningsejendom, der ombygges til ældrebolig, i  

 forvejen bebor den ombyggede lejlighed.« 2. I § 16 indsættes efter stk. 3 som nye stykker:
»Stk. 4. Det i stk. 3 nævnte beløb udbetales til udlejeren.
Ved  

 lejemålets ophør tilbagebetaler udlejeren beløbet til kommunen med fradrag af  

 foretagen modregning efter stk. 1, 2. pkt.
Stk. 5. Staten refunderer kommunens udgifter efter stk. 3-4 med 2/3.« 3. I § 17, stk. 3, indsættes som 2. pkt.:
»Kommunen garanterer endvidere for boligtagerens kontraktmæssige  

 forpligtelser over for ejendommens ejer til at istandsætte boligen ved  

 fraflytning.« 4. I § 17 indsættes som stk. 4:
»Stk. 4. Ældreboliger kan efter kommunalbestyrelsens bestemmelse  

 lejes af kommunen og stilles til rådighed for personer, der har brug for  

 boligen som en midlertidig aflastningsbolig.
Kommunen betaler et til lejen  

 svarende beløb for de boliger, der anvendes som aflastningsboliger.« 5. § 29, stk. 3, affattes således:
»Stk. 3. Kommunalbestyrelsen indberetter hvert år i december måned  

 til boligministeren det antal ældreboliger, kommunalbestyrelsen påtænker at  

 iværksætte det følgende år.
Hvis kommunalbestyrelsen påregner at påbegynde  

 flere boliger end indberettet, skal der forinden ske supplerende indberetning  

 til boligministeren.« § 2 I lov om individuel boligstøtte, jf. lovbekendtgørelse nr. 467 af 1.  

 august 1988, som ændret ved § 4 i lov nr. 375 af 7. juni 1989, foretages  

 følgende ændringer:
 1. I § 47 indsættes som stk. 3:
»Stk. 3. Stk. 1, 1. pkt., finder endvidere tilsvarende anvendelse, 1) når en beboer på plejehjem eller i beskyttet bolig, der ombygges til  

 ældrebolig, genhuses i ældreboliger eller ældreegnede almennyttige boliger,  

 eller 2) når en lejer i en udlejningsejendom, der ombygges til ældrebolig, i  

 forvejen bebor den ombyggede lejlighed.« 2. I § 49 indsættes som stk. 3:
»Stk. 3. Lån til betaling af beboerindskud i de i § 47, stk. 3,  

 nævnte tilfælde ydes uanset boligtagerens husstandsindkomst. § 48 gælder ikke  

 for sådanne lån.« 3. I § 51 indsættes som stk. 8:
»Stk. 8. Lån i medfør af § 49, stk. 3, er rente- og afdragsfrit. § 53  

 gælder ikke for sådanne lån.« § 3 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1, nr. 1, 2 og 4, og § 2 har dog virkning fra den 1. juli 1987.
Oprindeligt fremsat forslag § 1 I lov om boliger for ældre og personer med handicap, jf. lovbekendtgørelse  

 nr. 600 af 7. oktober 1988, som ændret ved lov nr. 163 af 15. marts 1989 og  

 lov nr. 843 af 20. december 1989, foretages følgende ændringer:
 1. § 16, stk. 3, ophæves.
 2. I § 17, stk. 3, indsættes som 2. pkt.:
 »Kommunen garanterer endvidere for boligtagerens kontraktmæssige  

 forpligtelser overfor ejendommens ejer til at istandsætte boligen ved  

 fraflytning«.
 3. I § 17 indsættes som stk. 4.:
»Stk. 4. Ældreboliger kan efter kommunalbestyrelsens bestemmelse  

 lejes af kommunen og stilles til rådighed for personer, der har brug for  

 boligen som en midlertidig aflastningsbolig.
Kommunen betaler et til lejen  

 svarende beløb for de boliger, der anvendes som aflastningsboliger«.
 4. § 29, stk. 3, affattes således:
»Stk. 3. Kommunalbestyrelsen indberetter hvert år i december måned  

 til boligministeren det antal ældreboliger, kommunalbestyrelsen påtænker at  

 iværksætte det følgende år.
Hvis kommunalbestyrelsen påregner at påbegynde  

 flere boliger end indberettet, skal der forinden ske supplerende indberetning  

 til boligministeren«.
§ 2 I lov om individuel boligstøtte, jf. lovbekendtgørelse nr. 467 af 1.  

 august 1988, som ændret ved § 4 i lov nr. 375 af 7. juni 1989, foretages  

 følgende ændringer:
 1. I § 47 indsættes som stk. 3:
»Stk. 3. Stk. 1, 1. pkt., finder endvidere tilsvarende anvendelse, 1) når en beboer på plejehjem eller i beskyttet bolig, der ombygges til  

 ældrebolig, genhuses i ældreboliger eller ældreegnede almennyttige boliger,  

 eller 2) når en lejer i en udlejningsejendom, der ombygges til ældrebolig, i  

 forvejen bebor den ombyggede lejlighed.«.
 2. I § 49 indsættes som stk. 3:
 »Stk. 3. Lån til betaling af beboerindskud i de i § 47, stk. 3,  

 nævnte tilfælde ydes uanset boligtagerens husstandsindkomst. § 48 gælder ikke  

 for sådanne lån.«.
 3. I § 51 indsættes som stk. 8:
 »Stk. 8. Lån i medfør af § 49, stk. 3, er rente- og afdragsfrit. § 53  

 gælder ikke for sådanne lån.«.
§ 3 Stk. 1. Loven træder i kraft dagen efter bekendtgørelse i Lovtidende.
 Stk. 2. § 1, nr. 3 og § 2 har dog virkning fra den 1. juli 1987.
Bemærkninger til lovforslaget Almindelige bemærkninger Lovforslagets § 1 indeholder følgende ændringsforslag til lov om boliger  

 for ældre og personer med handicap.
 I Kommunal garanti for dækning af istandsættelsesudgifterne ved  

 fraflytning.
 II Mulighed for at anvende ældreboliger til aflastningsboliger.
 III Ændrede regler for kommunernes indberetning af påregnede påbegyndelse  

 af ældreboliger.
 Lovforslagets § 2 indeholder følgende ændringsforslag til lov om  

 individuel boligstøtte:
 I Ændrede regler for lån til beboerindskud.
 Ad § 1, I.
 Der foreslås en ændring af lovens § 17, stk. 3, hvorved de bestemmelser om  

 kommunal garanti for dækning af istandsættelsesudgifter ved fraflytning, der  

 gælder ved kommunal anvisning af almennyttige boliger, også kommer til at  

 gælde ved kommunal anvisning af ældreboliger.
 Efter § 17 i den gældende lov udøver kommunalbestyrelsen anvisningsretten  

 over ældreboliger, medmindre den har overladt det til ældreboligejendommens  

 ejer at forestå anvisningen.
 For at undgå at et lejetab, der kan henføres til den kommunale  

 anvisningsret, skal påføre den enkelte ældreboligbebyggelse et tab, der må  

 afvikles over driften, er det i § 17, stk. 3, fastsat, at kommunen betaler  

 lejen for boliger, der ikke er udlejet.
Ved kommunal anvisning af almennyttige boliger efter § 14, stk. 2 og 3 i  

 lov om boligbyggeri gælder en tilsvarende bestemmelse.
Ved kommunal anvisning  

 af almennyttige boliger gælder imidlertid tillige, at kommunen skal garantere  

 for boligtagerens opfyldelse af kontraktmæssige forpligtelser over for  

 boligselskabet til at istandsætte boligen ved fraflytning.
Med den hidtidige udformning af § 17, stk. 3 i ældreboligloven vil  

 istandsættelsesudgifter ved fraflytning som følge af, at boligtager ikke  

 opfylder sine kontraktmæssige forpligtelser, skulle afholdes af den  

 pågældende ældreboligbebyggelse.
I det omfang den fraflyttende lejer ikke kan  

 betale istandsættelsesudgifterne, vil bebyggelsen blive påført et tab, som må  

 dækkes ind over lejen.
 Selvom det på forhånd er vanskeligt at bedømme, hvorvidt erfaringerne  

 vedrørende misligeholdelse af disse forpligtelser i almennyttige  

 boligbebyggelser vil gøre sig gældende på ældreboligområdet i samme  

 udstrækning, kan det ikke udelukkes, at sådanne istandsættelsesudgifter i  

 nogle tilfælde vil kunne udgøre en begrænset økonomisk belastning i mindre  

 ældreboligbebyggelser.
 På denne baggrund er det fundet hensigtsmæssigt at foreslå, at der i  

 ældreboligloven indføjes en bestemmelse om kommunal garanti ved fraflytning  

 svarende til den, der allerede findes i lov om boligbyggeri.
 Ad § 1, II.
 Forslaget indebærer en ændring af lovens § 17 hvorved der skabes adgang  

 for kommunalbestyrelsen til at leje ældreboliger til aflastningsformål.
 En række boligsociale hensyn taler for, at det tillades, at ældreboliger  

 anvendes som aflastningsboliger.
Idag er der til mange plejehjem knyttet midlertidige  

 aflastnings-/genoptræningspladser.
De benyttes til funktioner som  

 vedligeholdende genoptræning efter hospitalsophold, prøveophold i forbindelse  

 med eventuel senere indflytning, midlertidigt ophold i en svaghedsperiode  

 eller som aflastning for en ægtefælle.
 Fælles for alle disse funktioner er, at opholdet er midlertidigt, og at  

 den ældre opretholder en selvstændig bolig ved siden af.
Med det stigende antal ældre, der vil kunne blive i egen bolig, kan det  

 forudses, at der vil opstå et voksende behov for midlertidige aflastnings- og  

 genoptræningsboliger i tilknytning til ældreboligbebyggelser.
At de placeres  

 i tilknytning hertil vil iøvrigt have den gavnlige virkning, at de ældre, som  

 for en periode har brug for en aflastningsbolig, vil blive inddraget i et  

 stabilt boligmiljø.
 Ad § 1, III.
Efter den gældende bestemmelse kan der i et år ikke påbegyndes flere  

 ældreboliger, end kommunen har indberettet.
Erfaringerne har vist, at mange  

 kommuner efterfølgende har anmodet om at få ændret antallet af indberettede  

 boliger.
Begrundelsen for ønsket om ændringerne har f.eks. været, at der i  

 kommunen har vist sig andre planmæssige muligheder end først antaget.
I den periode ældreboligloven har været gældende, har indberetningerne  

 været karakteriseret ved, at der er blevet indberettet forventet pågyndelse  

 af langt flere ældreboliger end der senere reelt er påbegyndt.
Herved er det  

 blevet vanskeligt at tilvejebringe et klart overblik over kommunens  

 forventede reelle byggeaktivitet.
Ved forslaget søges disse problemer løst, ved at indberetningen bliver  

 vejledende, dog således at kommuner, der ønsker at påbegynde flere  

 ældreboliger i kommunen end indberettet, inden påbegyndelse skal foretage  

 indberetning til boligministeren om det yderligere antal ældreboliger.
Ved at  

 rykke indberetningstidspunktet frem til december måned i stedet for nu i  

 oktober, skulle det være muligt at opnå en større sikkerhed med hensyn til de  

 indberettede oplysningers indhold.
 Ad § 2, I.
 Forslagets § 2 om ændring af boligstøtteloven indeholder forslag om en  

 udvidelse af kommunernes pligt til at yde beboerindskudslån til ældreboliger  

 og ældreegnede boliger.
 Det foreslås således, at der uafhængigt af boligtagerens indkomst og  

 uafhængigt af, om den pågældende forbliver boende i sin hidtidige bolig, ydes  

 beboerindskudslån til beboere på plejehjem og i beskyttede boliger, der som  

 et led i ombygning til ældreboliger flyttes til en ældrebolig eller en  

 ældreegnet almennyttig bolig, og til lejere i udlejningsejendomme, der  

 ombygges til ældreboliger.
 Forslaget tager sigte på at give beboere på plejehjem og i beskyttede  

 boliger, der må genhuses som følge af ombygning til ældreboliger, så gunstige  

 forhold som muligt med henblik på at sikre en rimelig overgang ved flytning  

 til en anden bolig.
 Forslaget giver kommunerne øgede muligheder for en fleksibel planlægning  

 af et genhusningsforløb ved ombygning af utidssvarende plejehjem og  

 beskyttede boliger.
 Når man har valgt at udvide bestemmelsen til at omfatte alle beboere på  

 plejehjem og i beskyttede boliger uanset indkomst, skal det ses i sammenhæng  

 med, at disse beboere er visiteret til boligen af kommunen, at beboerne ingen  

 indflydelse har på, at deres hidtidige bolig ombygges, og at lejelovens  

 regler om opsigelsesbeskyttelse ikke gælder for disse beboere.
 Efter forslaget stilles 2/3 af udlånsmidlerne, som for beboerindskudslån i  

 øvrigt, til kommunens rådighed af staten.
 Ændringen er anbefalet af Ældreboligrådet, Kommunernes Landsforening,  

 Københavns Kommune og Frederiksberg Kommune.
Økonomiske og administrative konsekvenser Ad § 1, I-III.
Forslaget under ad § 1, I forventes ikke at medføre merudgifter for  

 det offentlige under eet.
Uden en kommunal garantiordning vil tab for en  

 ældreboligbebyggelse i forbindelse med istandsættelsesudgifter ved  

 fraflytning, såfremt dækning herfor ikke opnås gennem beboerindskuddet,  

 resultere i en højere leje.
Under hensyntagen til de indkomstforhold, der gør  

 sig gældende for beboere i ældreboliger, vil en sådan lejestigning stort set  

 fuldt ud omsætte sig i højere offentlige udgifter til boligydelse.
 Da staten refunderer 75 pct. af kommunernes udgifter til boligydelse, vil  

 en kommunal garantiordning i det omfang, den fraflyttende lejer eksempelvis  

 gennem beboerindskuddet ikke kan betale istandsættelsesudgifterne, således  

 føre kommunale merudgifter og omtrent tilsvarende statslige mindreudgifter  

 med sig.
Størrelsen af disse kommunale merudgifter skønnes, at blive meget  

 beskeden.
Da der i langt de fleste tilfælde vil være dækning for udgifterne  

 gennem beboernes indskud, og da det forventes at være yderst sjældent, at  

 beboerne ikke selv sørger for istandsættelsen, må det antages, at de kommende  

 udgifter kommer til at ligge på højst 50-100.000 kr. årligt, og at der typisk  

 ikke vil være udgifter.
 Forslaget under ad § 1, II antages ikke i sig selv at medføre  

 merudgifter for det offentlige, idet kommunerne ellers skulle have  

 fremskaffet aflastningsboliger på anden måde.
 Forslaget under ad § 1, III medfører ikke økonomiske konsekvenser  

 for det offentlige.
 Gennemførelse af forslagene under ad § 1, I-III vil ikke betyde  

 øget administration i kommunerne eller staten af nogen betydning.
 Ad § 2, I.
 Forslaget under ad § 2, I om ydelse af rente- og afdragsfrie  

 beboerindskudslån til beboere, der har en indkomst på over 107.000 kr.  

 (1989-sats), vil medføre merudgifter for det offentlige.
Socialministeriet har beregnet, at ca. 10 pct. af beboerne i ældreboliger  

 har indkomster over 107.000 kr.
Disse beregninger er dog behæftet med en del  

 usikkerhed.
Socialministeriet skønner således, at ca. 100 beboere pr. år vil blive  

 omfattet af den foreslåede ordning.
Da det foreslås, at ændringen får  

 virkning fra 1. juli 1987, kan det samlede antal beboere ved udgangen af 1989  

 sættes til 250 personer.
 Det gennemsnitlige beboerindskud pr. bolig skønnes at udgøre ca. 13.000  

 kr.
 De samlede offentlige merudgifter er i 1990 på den baggrund med betydelig  

 usikkerhed skønnet til knap 0,5 mill. kr., og herefter godt 0,1 mill. kr. pr.  

 år (1989 prisniveau).
 Statens andel af udgifterne er i 1990 tilsvarende skønnet til godt 0,3  

 mill. kr. og herefter knap 0,1 mill. kr. pr. år (1989 prisniveau).
Bemærkninger til de enkelte bestemmelser Til § 1 Til nr. 1 Der henvises til lovforslagets § 2 om ændring af lov om individuel  

 boligstøtte, der indeholder bestemmelser om beboerindskudslån til blandt  

 andet hidtidige beboere i plejehjem og beskyttede boliger, der som led i  

 ombygning til ældreboliger flytter til en ældrebolig eller en ældreegnet  

 almennyttig bolig.
Til nr. 2 Forslaget forpligter kommunen til at garantere for boligtagerens  

 opfyldelse af kontraktmæssige forpligtelser overfor ældreboligejendommens  

 ejer til at istandsætte boligen ved fraflytning, når kommunalbestyrelsen selv  

 udøver anvisningsretten til ældreboligerne.
 Den foreslåede bestemmelse svarer til den, der gælder ved kommunal  

 anvisning af almennyttige boliger efter § 14, stk. 2 og 3 i  

 boligbyggeriloven.
 Der henvises i øvrigt til de almindelige bemærkninger.
Til nr. 3 Forslaget giver adgang til, at kommunalbestyrelsen kan leje ældreboliger  

 og stille dem til rådighed for personer, der har brug for boligen som en  

 midlertidig aflastningsbolig.
Dette kan ske i det omfang, kommunalbestyrelsen  

 efter en konkret vurdering finder, at der er behov herfor.
 Adgangen til at anvende ældreboliger som aflastningsboliger gælder alle  

 ældreboliger og ikke kun dem, der er etableret uden selvstændigt køkken i  

 henhold til § 4 i ældreboligloven.
Uanset om de ældreboliger, der benyttes som aflastningsboliger, er  

 kommunalt ejede, eller de ejes af et almennyttigt boligselskab, en selvejende  

 institution eller en pensionskasse, er det en betingelse, at kommunen står  

 som lejer af de pågældende boliger og således betaler den leje, der er  

 fastsat i henhold til § 18 i ældreboligloven.
Herigennem sikres, at det ikke  

 økonomisk belaster de øvrige beboere i en ældreboligbebyggelse, at en eller  

 flere boliger anvendes som aflastningsboliger.
Til nr. 4 Det er hensigten på baggrund af forslaget, at den enkelte  

 kommunalbestyrelse hvert år i december måned skal indberette hvor mange  

 ældreboliger, der påregnes iværksat det følgende år.
Bygge- og Boligstyrelsen  

 vil hvert år i december måned udsende et indberetningsskema, som  

 kommunalbestyrelsen skal udfylde og indsende til styrelsen.
På skemaet skal  

 kommunalbestyrelsen dels angive det antal ældreboliger, som  

 kommunalbestyrelsen på grundlag af konkrete projekter m.v. med sikkerhed ved  

 vil blive iværksat det følgende år.
Derudover vil kommunalbestyrelsen kunne  

 angive et yderligere antal ældreboliger, såfremt der er andre projekter i  

 kommunen under overvejelse i det omhandlede år.
Kommunalbestyrelsen vil have  

 mulighed for i det efterfølgende år at indberette et større antal  

 ældreboliger, såfremt der i løbet af året viser sig mulighed for at opføre  

 flere ældreboliger end tidligere indberettet.
Det er dog en betingelse, at  

 ældreboligerne ikke er påbegyndt.
Til § 2 Til nr. 1-3 Det foreslås, at den gældende regel i ældreboliglovens § 16, stk. 3, om en  

 kommunes betaling af beboerindskud i tilfælde, hvor en lejer er indflyttet i  

 en bolig, forinden boligen ombygges til ældrebolig, overføres til lov om  

 individuel boligstøtte som en bestemmelse om egentligt beboerindskudslån som  

 til ældreboliger i øvrigt.
Forslaget indebærer som nævnt i de almindelige bemærkninger, at den  

 gældende pligt for kommunen til at yde beboerindskudslån til ældreboliger  

 efter boligstøtteloven udvides.
Det foreslås således, at der uafhængigt af  

 boligtagerens indkomst og uafhængigt af, om den pågældende forbliver boende i  

 sin hidtidige bolig, skal ydes beboerindskudslån til alle hidtidige beboere i  

 plejehjem og beskyttede boliger, der som led i ombygning til ældreboliger  

 flytter til en ældrebolig eller en ældreegnet almennyttig bolig.
Herunder  

 opretholdes retten til indskudslån for lejere, der bor i en privat lejebolig,  

 der ombygges til ældrebolig.
 Det foreslås, at de pågældende lån ydes som rente- og afdragsfrie lån.  

 Reglerne om forrentning og afdrag i lovens §§ 51 og 53 skal således ikke  

 gælde disse lån.
Herudover foreslås, at lånene udbetales, forfalder og tilbagebetales efter  

 de almindeligt gældende regler om beboerindskudslån, jf. § 54. Herefter  

 gælder bl.a., at lånet udbetales til udlejer, uanset om der er tale om et  

 almennyttigt boligselskab eller en institution.
Endvidere gælder, at lånet  

 forfalder ved lejemålets ophør.
 Det påhviler boligtagerens eller dennes bo at tilbagebetale det lån, som  

 kommunen har ydet, uafhængigt af, om hele beboerindskuddet tilbagebetales  

 boligtageren eller dennes bo, idet ejeren af ældreboligbebyggelsen har adgang  

 til at foretage modregning efter ældreboliglovens § 16, stk. 1.
Til § 3 Det foreslås at de ændrede bestemmelser træder i kraft dagen efter  

 bekendtgørelse i Lovtidende.
 For så vidt angår § 1, nr. 3 og § 2 om beboerindskudslån til ældreboliger  

 foreslåes dog, at bestemmelserne får virkning fra ældreboliglovens  

 ikrafttræden 1. juli 1987.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 1. § 16, stk. 3, ophæves.
 Stk. 3. Er en lejer indflyttet i en bolig, forinden boligen ombygges til  

 ældrebolig efter § 6, stk. 2 eller 3, betales indskuddet efter stk. 1, 1.  

 pkt., for denne beboer af kommunen.
 2. I § 17, stk. 3, indsættes som 2. pkt.:
 »Kommunen garanterer endvidere for boligtagerens kontraktmæssige  

 forpligtelser overfor ejendommens ejer til at istandsætte boligen ved  

 fraflytning«.
 Stk. 3. Kommunen betaler et til lejen svarende beløb for boliger, der ikke  

 er udlejet.
 3. I § 17 indsættes som stk. 4.:
»Stk. 4. Ældreboliger kan efter kommunalbestyrelsens bestemmelse  

 lejes af kommunen og stilles til rådighed for personer, der har brug for  

 boligen som en midlertidig aflastningsbolig.
Kommunen betaler et til lejen  

 svarende beløb for de boliger, der anvendes som aflastningsboliger«.
 4. § 29, stk. 3, affattes således:
»Stk. 3. Kommunalbestyrelsen indberetter hvert år i december måned  

 til boligministeren det antal ældreboliger, kommunalbestyrelsen påtænker at  

 iværksætte det følgende år.
Hvis kommunalbestyrelsen påregner at påbegynde  

 flere boliger med indberettet, skal der forinden ske supplerende indberetning  

 til boligministeren«.
Stk. 3. Den enkelte kommunalbestyrelse indberetter hvert år i oktober  

 måned til boligministeren det antal ældreboliger, kommunen i henhold til det  

 vedtagne budget påtænker at iværksætte det følgende år.
Kommunen kan ikke  

 påbegynde flere ældreboliger, end der er indberettet.
§ 2 I I § 47 indsættes som stk. 3:
»Stk. 3. Stk. 1, 1. pkt., finder endvidere tilsvarende anvendelse, 1) når en beboer på plejehjem eller i beskyttet bolig, der ombygges til  

 ældrebolig, genhuses i ældreboliger eller ældreegnede almennyttige boliger,  

 eller 2) når en lejer i en udlejningsejendom, der ombygges til ældrebolig, i  

 forvejen bebor den ombyggede lejlighed.«.
 (Lov om bolig for ældre og personer med handicap, § 16).
 Stk. 3. Er en lejer indflyttet i en bolig, forinden boligen ombygges til  

 ældrebolig efter § 6, stk. 2 eller stk. 3, betales indskuddet efter stk. 1,  

 1. pkt., for denne beboer af kommunen.
§ 47. Efter bestemmelserne i §§ 48-50 ydes efter begæring lån til  

 boligtagers betaling af beboerindskud (boligandel) i almennyttigt byggeri,  

 jf. kapitel 2 i lov om boligbyggeri og i ejendomme, der tilhører almennyttige  

 institutioner såfremt der til disse sidste ejendommes opførelse er bevilget  

 statsstøtte i medfør af lov om boligbyggeri, kapitel 12, eller tidligere  

 boligbyggeriloven, jf. senest bekendtgørelse nr. 483 af 16. august 1973,  

 kapitel VI.
Det er en betingelse, at lejligheden eller enkeltværelset første  

 gang er ibrugtaget den 1. april 1964 eller senere, eller at boligtageren har  

 måttet fraflytte hidtidig lejlighed som følge af en sanering, en beslutning i  

 henhold til lov om byfornyelse og boligforbedring eller en beslutning i  

 medfør af lov om boligtilsyn.
 2. I § 49 indsættes som stk. 3:
 »Stk. 3. Lån til betaling af beboerindskud i de i § 47, stk. 3,  

 nævnte tilfælde ydes uanset boligtagerens husstandsindkomst. § 48 gælder ikke  

 for sådanne lån.«.
§ 48. Lån efter §§ 49 og 50 ydes af kommunalbestyrelsen.
Lån kan ikke  

 ydes, hvis lånsøgeren efter kommunalbestyrelsens samlede vurdering af hans  

 økonomiske og personlige forhold ikke har behov for lånet.
Endvidere kan  

 ydelse af lån afslås, hvis der foreligger sådanne omstændigheder, at  

 kommunalbestyrelsen kunne afslå at yde boligstøtte, jf. § 12. Det samme  

 gælder, dersom lånsøgeren ikke har afviklet gæld på tidligere  

 beboerindskudslån.
Foreligger der ikke omstændigheder som nævnt påhviler det  

 kommunalbestyrelsen at yde lånet.
 § 49. Lån til betaling af beboerindskud i lejligheden ydes til boligtager,  

 hvis husstandsindkomst, jf. § 7 a og § 7 b ved indflytning ikke overstiger et  

 beløb svarende til den samlede pension, som tilkommer en  

 folkepensionistægtepar som grundbeløb og tillæg til pensionen i medfør af §  

 49, stk. 1, nr. 1 og 6, i lov om social pension med tillæg af 5 pct.
 Stk. 2. Lån til betaling af beboerindskud i enkeltværelser ydes til  

 boligtagere, hvis hustandsindkomst, jf. § 7, § 7 a og § 7 b ved indflytningen  

 ikke overstiger et beløb svarende til den pension, som tilkommer en enlig  

 pensionist i medfør af § 49, stk. 1, nr. 1 og 6, i lov om social pension med  

 tillæg af 5 pct.
 3. I § 51 indsættes som stk. 8:
 »Stk. 8. Lån i medfør af § 49, stk. 3, er rente- og afdragsfrit. § 53  

 gælder ikke for sådanne lån.«.
 § 51. Lån i medfør af § 49, stk. 1, er rente- og afdragsfrit i 5 år, jf.  

 dog stk. 2. Herefter tilbagebetales lånet i løbet af 10 år og forrentes med  

 4,5 pct. af den til enhver tid værende restgæld.
 Stk. 2. Lån i medfør af § 49, stk. 1, er rente- og afdragsfrit, så længe  

 låntageren modtager boligstøtte efter § 24. Det samme gælder, så længe  

 låntageren modtager boligydelse og husstandsindkomsten ikke overstiger den  

 indkomstgrænse, som er fastsat i § 18, jf. § 34, stk. 1, nr. 5.
Stk. 3. Lån i medfør af §§ 49, stk. 2 og § 50 er rente- og afdragsfrit i 5  

 år.
Herefter tilbagebetales lånet i løbet af højst 5 år og forrentes med 4,5  

 pct. af den til enhver tid værende restgæld.
 Stk. 4. Når låntagerens husstandsindkomst og økonomiske forhold i særlige  

 grad taler derfor, kan kommunalbestyrelsen bevilge rente- og afdragsfrihed ud  

 over det i stk. 1 og stk. 3 fastsatte tidsrum.
 Stk. 5. Rente- og afdragsfrihed i medfør af stk. 1, 1. punktum, og stk. 3,  

 1. punktum, ophører, når låntagerens husstandsindkomst overstiger den til  

 enhver tid gældende indkomstgrænse i § 49 med 50 pct.
 Stk. 6. Såfremt husstandsindkomstens størrelse eller væsentligt ændrede  

 forhold i øvrigt måtte tale derfor, kan kommunalbestyrelsen forlange lån ydes  

 i henhold til dette kapitel afdraget over et af kommunalbestyrelsen fastsat  

 kortere åremål eller eventuelt indfriet med 12 måneders varsel.
 Stk. 7. Når låntagerens husstandsindkomst og økonomiske forhold i særlig  

 grad taler derfor, kan kommunalbestyrelsen lade rente- og afdragsfriheden  

 genindtræde, uanset om tilbagebetaling er påbegyndt.
 Bilag 2 Folketingets forhandlinger vedrørende lov om boliger for ældre og  

 personer med handicap.
 Folketingsåret 1986-87.
 Sp. 3441, 4128, 11850 og 12116. A 2303, B. 1783 og 2339, C. 713. Loven  

 stadfæstet 10. juni 1987. (Lovtidende nr. 378).
 Folketingsåret 1987-88.
 Sp. 2210, 3211, 3914 og 4236.
 A. 2019, B. 197, C. 163.
 Loven stadfæstet 23. december 1987. (Lovtidende nr. 843).
 Sp. 4501, 5257, 7622 og 7976.
 A. 2933, B. 453, C. 337.
 Loven stadfæstet 23. marts 1988. (Lovtidende nr. 161).
 Folketingsåret 1987-88 (2. samling).
 Sp. 50, 313, 674 og 860.
 Loven stadfæstet 1. juli 1988. (Lovtidende nr. 353).
 Folketingsåret 1988-89.
 Sp. 425, 7148 og 7459.
 Loven stadfæstet 15. marts 1989. (Lovtidende nr. 163).
 Sp. 2851, 3198, 3458.
 Loven stadfæstet 23. december 1989. (Lovtidende nr. 443.
Folkeitngsåret 1989-90 Sp. 2851, 3198, 3458.
 Folketingets forhandlinger vedrørende lov om individuel boligstøtte.
 Folketingsåret 1981-82:
 Sp. 63, 696, A 7.
 Folketingsåret 1981-82 (2. samling):
 Sp. 373, 635, 2255, 2889, A 895, B 55, 59, C 51.
 Loven stadfæstet 10. marts 1982. (Lovtidende nr. 64).
 Folketingsåret 1981-82:
 Sp. 1571, 1735, 3248, 3755, A 1235, B 783, 869, C 191.
 Loven stadfæstet 22. december 1982. (Lovtidende nr. 708).
 Folketingsåret 1983-84:
 Sp. 1244, 1853, 3100, 3314, A 957, B 133, C 155.
 Loven stadfæstet 21. december 1983. (Lovtidende nr. 612).
 Folketingsåret 1983-84 (2. samling):
 Sp. 4987, 5207, 6344, 6691, A 4013, B 753, C 463.
 Loven stadfæstet 23. maj 1984. (Lovtidende nr. 242).
 Folketingsåret 1985-86:
 Sp. 3638, 3934, 4191, 4650, A 2375, B 521, C 189.
 Loven stadfæstet 19. december 1985. (lovtidende nr. 578).
 Sp. 5961, 6669, 12148, 12502, A 3693, B 1979, C 1031.
 Loven stadfæstet 4. juni 1986. (lovtidende nr. 299).
 Sp. 10757, 10949, 12153, 12504, A 5951, B 2193, C 1093.
 Loven stadfæstet 4. juni 1986. (Lovtidende nr. 303).
 Folketingsåret 1986-87:
 Sp. 2522, 2992, 4416, 4812, A 1963.
 Loven stadfæstet 19. december 1986. (Lovtidende nr. 929).
 Sp. 3440, 4160.
 Lovforslaget ikke vedtaget.
 Sp. 3440, 4128, 11850, 12128.
 Loven stadfæstet 10. juni 1987. (Lovtidende nr. 379).
 Folketingsåret 1987-88:
 Sp. 2003, 2391.
 Lovforslaget ikke vedtaget.
 Folketingsåret 1987-88 (2. samling):
 Sp. 50, 313, 674, 860.
 Loven stadfæstet 1. juli 1988. (Lovtidende nr. 353).
 Sp. 56, 322, 675, 860.
 Loven stadfæstet 1. juli 1988. (Lovtidende nr. 357).
 Folketingsåret 1988-89:
 Sp. 100, 425, 7148.
 Sp. 7589, 8448, 10463, 11414.
 Loven stadfæstet 7. juni 1989. (Lovtidende nr. 375).
Efter 2. behandling den 5. april 1990 § 1 I lov om boliger for ældre og personer med handicap, jf. lovbekendtgørelse  

 nr. 600 af 7. oktober 1988, som ændret ved lov nr. 163 af 15. marts 1989 og  

 lov nr. 843 af 20. december 1989, foretages følgende ændringer:
 1. § 16, stk. 3, affattes således:
»Stk. 3. Kommunen kan i stedet for at yde et lån efter § 47, stk. 3,  

 i lov om individuel boligstøtte yde et beløb til dækning af det i stk. 1, 1.  

 pkt., nævnte indskud, 1) når en beboer på plejehjem eller i beskyttet bolig, der ombygges til  

 ældrebolig, genhuses i ældreboliger eller ældreegnede almennyttige boliger,  

 eller 2) når en lejer i en udlejningsejendom, der ombygges til ældrebolig, i  

 forvejen bebor den ombyggede lejlighed.« 2. I § 16 indsættes efter stk. 3 som nye stykker:
»Stk. 4. Det i stk. 3 nævnte beløb udbetales til udlejeren.
Ved  

 lejemålets ophør tilbagebetaler udlejeren beløbet til kommunen med fradrag af  

 foretagen modregning efter stk. 1, 2. pkt.
Stk. 5. Staten refunderer kommunens udgifter efter stk. 3-4 med 2/3.« 3. I § 17, stk. 3, indsættes som 2. pkt.:
»Kommunen garanterer endvidere for boligtagerens kontraktmæssige  

 forpligtelser over for ejendommens ejer til at istandsætte boligen ved  

 fraflytning.« 4. I § 17 indsættes som stk. 4:
»Stk. 4. Ældreboliger kan efter kommunalbestyrelsens bestemmelse  

 lejes af kommunen og stilles til rådighed for personer, der har brug for  

 boligen som en midlertidig aflastningsbolig.
Kommunen betaler et til lejen  

 svarende beløb for de boliger, der anvendes som aflastningsboliger.« 5. § 29, stk. 3, affattes således:
»Stk. 3. Kommunalbestyrelsen indberetter hvert år i december måned  

 til boligministeren det antal ældreboliger, kommunalbestyrelsen påtænker at  

 iværksætte det følgende år.
Hvis kommunalbestyrelsen påregner at påbegynde  

 flere boliger end indberettet, skal der forinden ske supplerende indberetning  

 til boligministeren.« § 2 I lov om individuel boligstøtte, jf. lovbekendtgørelse nr. 467 af 1.  

 august 1988, som ændret ved § 4 i lov nr. 375 af 7. juni 1989, foretages  

 følgende ændringer:
 1. I § 47 indsættes som stk. 3:
»Stk. 3. Stk. 1, 1. pkt., finder endvidere tilsvarende anvendelse, 1) når en beboer på plejehjem eller i beskyttet bolig, der ombygges til  

 ældrebolig, genhuses i ældreboliger eller ældreegnede almennyttige boliger,  

 eller 2) når en lejer i en udlejningsejendom, der ombygges til ældrebolig, i  

 forvejen bebor den ombyggede lejlighed.« 2. I § 49 indsættes som stk. 3:
»Stk. 3. Lån til betaling af beboerindskud i de i § 47, stk. 3,  

 nævnte tilfælde ydes uanset boligtagerens husstandsindkomst. § 48 gælder ikke  

 for sådanne lån.« 3. I § 51 indsættes som stk. 8:
»Stk. 8. Lån i medfør af § 49, stk. 3, er rente- og afdragsfrit. § 53  

 gælder ikke for sådanne lån.« § 3 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1, nr. 1, 2 og 4, og § 2 har dog virkning fra den 1. juli 1987.
