Vejledning om godkendelse af  

 listevirksomheder Indholdsfortegnelse Forord 1 Indledning 2 Princippet om renere teknologi 3 Godkendelsespligt 3.1 Listevirksomhed 3.2 Afskæring af klageadgang 3.3 Udvidelser eller driftsændringer 3.4 Godkendelsespligt i forbindelse med risikobetonede  

 aktiviteter 4 Myndighed i godkendelsessager 5 Indkaldelse af ansøgninger fra bestående  

 listevirksomheder 6 Ansøgning om godkendelse 6.1 Administrative forhold 6.2 Ansøgningens indhold 6.3 Oplysninger efter bilag 2 7 Afgørelse om godkendelse 7.1 Administrative forhold 7.2 Lokalisering 7.3 Påbegyndelse af bygge- og  

 anlægsarbejder 7.4 Afgørelsens indhold 8 Behandling af ansøgninger om godkendelse fra  

 bestående listevirksomheder 9 Rammegodkendelser 9.1 Ansøgning om rammegodkendelse 9.2 Afgørelse om rammegodkendelse 9.3 Anmeldelse af ændringer og udvidelser 10 Revision af godkendelser 11 Administrative bestemmelser og klage over  

 afgørelser 11.1 Meddelelse af afgørelse 11.2 Klage 12 Virksomheder der er udgået af listen 13 Miljøstyring Bilag: Bemærkninger til listen over  

 godkendelsespligtig virksomhed Forord Den nye lov om miljøbeskyttelse, lov nr. 358 af 6.  

 juni 1991, viderefører den hidtil gældende godkendelsesordning  

 for visse virksomheder, optaget på en særlig liste.
 Den 1. januar 1992 trådte bekendtgørelsen om  

 godkendelse af listevirksomhed i kraft (Miljøministeriets  

 bekendtgørelse nr. 794 af 9. december 1991). Bekendtgørelsen  

 fastsætter regler om godkendelsesordningen i lovens kapitel 5 samt om  

 rammegodkendelser og anmeldelser efter lovens § 36 og indeholder listen over  

 godkendelsespligtige virksomheder som bilag.
 Der er med bekendtgørelsen foretaget en revision af  

 listen over forurenende virksomheder, således at listen nu som  

 udgangspunkt omfatter sådanne typer og/eller størrelser af  

 virksomheder og anlæg, som i dag anses at være af særlig  

 miljømæssig betydning.
 Den nye miljøbeskyttelseslov pålægger  

 samtlige bestående listevirksomheder, der ikke har en samlet  

 godkendelse, at søge om godkendelse inden for visse frister, fastsat  

 af ministeren i en bekendtgørelse.
 Det forudsattes i bemærkningerne til loven, at der  

 skulle fastsættes forskellige frister for de enkelte virksomhedstyper/  

 brancher, således at der kunne tilrettelægges et forløb  

 for godkendelsesbehandlingen, der sikrede, at der over en 10 årig  

 periode skete et jævnt træk på såvel offentlige som  

 private ressourcer, og at der ikke skete konkurrenceforvridning.
 Målet var, at der gennem ansøgningerne  

 på virksomhedernes initiativ skulle tilvejebringes det  

 nødvendige grundlag for en samlet bedømmelse af  

 forureningsforholdene svarende til en godkendelsesbehandling.
Den 1. juli 1992 trådte Miljøministeriets  

 bekendtgørelse nr. 532 af 20. juni 1992 om indkaldelse af  

 ansøgninger om godkendelse fra bestående listevirksomheder i  

 kraft.
Bekendtgørelsen fastsætter frister for indsendelse af  

 ansøgninger fra bestående listevirksomheder, der ikke har en  

 samlet godkendelse, samt regler for behandlingen af sådanne  

 ansøgninger.
 Med denne vejledning ophæves cirkulære nr. 108  

 af 15. maj 1974 om godkendelse af særligt forurenende virksomhed samt  

 cirkulære af 2. december 1986 om ændring af  

 miljøbeskyttelsesloven.
1 Indledning Vejledningens område Denne vejledning omhandler godkendelse af såvel nye  

 som bestående listevirksomheder og beskriver reglerne, som de er  

 udtrykt i Lov nr. 358 af 6. juni 1991 om miljøbeskyttelse,  

 Miljøministeriets bekendtgørelse nr. 794 af 9. december 1991 om  

 godkendelse af listevirksomhed samt Miljøministeriets  

 bekendtgørelse nr. 532 af 20. juni 1992 om indkaldelse af  

 ansøgninger fra bestående listevirksomheder (i det  

 følgende kaldet hhv. godkendelsesbekendtgørelsen og  

 indkaldelsesbekendtgørelsen).
 Vejledningen vedrører:
 Endvidere indeholder bilaget til vejledningen  

 fortolkningsbidrag til de enkelte listepunkter.
 Godkendelsesordningen, som har eksisteret siden den  

 første miljøbeskyttelseslovs ikrafttræden den 1. oktober  

 1974, er med vedtagelsen af den nye miljøbeskyttelseslov blevet  

 udvidet, idet affaldsfrembringelse og udsendelse af mikroorganismer nu er  

 omfattet af lovens forureningsbegreb.
 Godkendelse til anvendelse af genetisk modificerede  

 organismer i produktionen meddeles i selvstændig afgørelse i  

 henhold til lovgivningen om genteknologi og behandles derfor ikke i denne  

 vejledning.
2 Princippet om renere teknologi Den nye miljøbeskyttelseslov indfører  

 princippet om renere teknologi som et bærende element i  

 miljøbeskyttelsen.
Dette princip indebærer, at forurening, der  

 opstår i forbindelse med fremstilling, forbrug og bortskaffelse af  

 stoffer, materialer og produkter, skal søges forebygget og/eller  

 begrænset mest muligt ved kilden.
For at forebygge  

 forureningsproblemerne ved kilden må miljøvurderinger  

 indgå allerede ved tilrettelæggelse af produktionen og ved valg  

 af råvarer, teknologi og produktdesign.
Grundlaget for  

 miljøindsatsen må findes i en helhedsvurdering af det  

 kredsløb, som stoffer og materialer gennemløber i  

 samfundet.
 Dette nye helhedsprincip indebærer bl.a., at affald,  

 der frembringes i forbindelse med en virksomheds produktion, skal betragtes  

 som en del af virksomhedens forurening.
Mindst forurenende teknologi I henhold til miljøbeskyttelseslovens intentioner  

 og bestemmelser skal den, der påbegynder eller udøver  

 virksomhed, som kan give anledning til forurening, træffe  

 foranstaltninger til at forebygge eller begrænse forureningen ved  

 kilden (renere teknologi). Virksomheden skal indrettes og drives  

 således, at ressourceanvendelsen (herunder energiforbruget) og  

 affaldsfrembringelsen begrænses mest muligt.
Hvis indgreb ved kilden ikke i sig selv er  

 tilstrækkelige, skal forureningen begrænses ved hjælp af  

 rensningsforanstaltninger.
De efter anvendelse af renere teknologi og  

 rensning forekommende emissioner skal spredes i omgivelserne på en  

 måde, som sikrer, at der ikke opstår skader på mennesker og  

 miljø.
 Teknologien, der afspejler denne strategi til forebyggelse  

 og bekæmpelse af forurening, betegnes "mindst forurenende teknologi"  

 (på engelsk: BAT, best available technique).
 Begrebet mindst forurenende teknologi dækker over  

 den nyeste udvikling (state of the art) i aktiviteter, processer og  

 driftsmetoder, herunder konstruktion, bygning, drift, vedligeholdelse og  

 fjernelse af procesanlæg.
Det forudsættes, at teknologien er afprøvet -  

 herhjemme eller i udlandet - i en skala, som gør den tilgængelig  

 i den relevante industrielle sammenhæng.
Med tilgængelig menes  

 industriel gennemførlig for den pågældende eller analoge  

 virksomhedstype (ikke nødvendigvis for den enkelte virksomhed).
 Foruden at være teknisk gennemførlig skal  

 teknologien tillige være økonomisk opnåelig for  

 virksomhedstypen.
Ikke krav om anvendelse af en nærmere bestemt  

 teknologi De krav, der fra miljømyndighedernes side stilles  

 til virksomheder om forureningsbegrænsning på basis af princippet  

 om renere teknologi, bør ikke fastsættes som krav om anvendelse  

 af en nærmere bestemt teknologi, men derimod som krav svarende til det  

 forureningsniveau, der er opnåeligt ved anvendelse af renere teknologi.  

 Det er i princippet virksomhedens valg, hvordan de stillede krav  

 opfyldes.
Rensning Rensningsløsninger er med indførelse af  

 princippet om renere teknologi ikke blevet overflødige, men må  

 betragtes som supplerende løsninger i forhold til renere teknologi.  

 Såfremt en forurening kan begrænses enten ved en renere  

 teknologiløsning eller ved en rensningsløsning, må det  

 alt andet lige tilskyndes, at renere teknologiløsningen vælges.  

 Hvor tidshorisonten ikke er ens, f.eks. i tilfælde, hvor  

 rensningsteknologien er umiddelbart tilgængelig, hvorimod renere  

 teknologiløsningen kræver udviklingsarbejder og således  

 vil tage længere tid at gennemføre, må forureningens art  

 og omfang være afgørende for, om man kan vente på renere  

 teknologiløsningen.
Kilder til information om RT Der sker til stadighed udvikling af renere teknologi  

 på en lang række områder, og der findes allerede i dag en  

 del viden om renere teknologiløsninger.
Når en virksomhed skal  

 undersøge mulighederne for at anvende renere teknologi, vil den kunne  

 søge oplysninger i følgende materiale:
 Rådet for genanvendelse og mindre forurenende  

 teknologi har støttet mange projekter med deltagelse af  

 Miljøstyrelsen, industriens organisationer og enkeltvirksomheder m.fl.  

 omkring udvikling eller demonstration af mindre forurenende teknologier.  

 Resultaterne af disse projekter offentliggøres løbende af  

 Miljøstyrelsen i Miljøprojekt-serien eller i form af  

 arbejdsrapporter.
 Informationssystemet for renere teknologi er et PC-baseret  

 informationssystem, der har til formål at formidle viden om  

 tilgængelige renere teknologiløsninger inden for visse brancher.  

 Systemet giver mulighed for at søge informationer om processer og  

 stoffer samt om den miljømæssige betydning heraf.
Miljøstyrelsen agter at udarbejde referencelister  

 for de fleste brancher.
En referenceliste er en litteraturliste over  

 muligheder for anvendelse af renere teknologi i den pågældende  

 branche.
Referencelisten vil afgrænse de emneområder, inden for  

 hvilke virksomhederne kan forvente at blive afkrævet en  

 stillingtagen.
For en række brancher planlægger  

 Miljøstyrelsen endvidere at udarbejde brancheorienteringer med  

 udgangspunkt i branchens forureningsproblemer samt state of the art på  

 det teknologiske område til brug for virksomheder og myndigheder ved  

 behandling af sager efter lovens kap. 5. Formen for den enkelte  

 brancheorientering vil blive nærmere fastlagt i samarbejde med  

 branchen.
En brancheorientering kan f.eks. indeholde en systematisk  

 gennemgang af tilgængelige teknikker og metoder svarende til bedste,  

 tilgængelige teknik/renere teknologi samt information om teknikker  

 under udvikling.
En brancheorientering kan også indeholde en generel  

 beskrivelse af branchen samt en opsummering af den nuværende praksis  

 med hensyn til godkendelseskrav.
I nogle tilfælde kan det forventes, at  

 brancheorienteringen munder ud i egentlige anbefalinger efter aftale med  

 branchen.
 For enkelte brancher vil det være muligt at  

 udarbejde egentlige branchevejledninger, dvs. en systematisk gennemgang af  

 hele branchen med angivelse af, hvilke grænseværdier m.v. der  

 bør lægges til grund ved myndighedernes behandling af sager  

 på konkrete virksomheder inden for branchen.
Virksomhedens opgave I forbindelse med en ansøgning om godkendelse  

 påhviler det den enkelte virksomhed at undersøge og vurdere  

 virksomhedens muligheder for at anvende renere teknologi og overveje,  

 hvorledes ressourceforbruget og miljøbelastningen kan nedbringes  

 på en økonomisk forsvarlig måde.
Til brug herfor skal  

 virksomheden orientere sig i og søge oplysninger i ovennævnte  

 materiale.
I forbindelse med en ansøgning om godkendelse efter lovens  

 kap. 5 skal virksomheden udarbejde en redegørelse om mulighederne for  

 anvendelse af mindst forurenende teknologi og redegøre for valget af  

 projektet set i relation til renere teknologi.
I de situationer, hvor der  

 foreligger en brancheorientering, forventer Miljøstyrelsen, at  

 virksomheden med udgangspunkt i brancheorienteringen vurderer og tager  

 stilling til de muligheder for anvendelse af renere teknologi, der er  

 beskrevet i dette materiale.
Myndighedernes opgave Godkendelsesmyndighederne skal ved behandlingen af en  

 ansøgning om godkendelse efter lovens kap. 5 vurdere virksomhedens  

 oplysninger og konklusioner.
Myndighederne skal herunder sikre sig, at  

 redegørelsen indeholder en stillingtagen til de muligheder for  

 anvendelse af renere teknologi, der er beskrevet i referencelisten og en  

 eventuel brancheorientering.
Myndighederne træffer herefter på  

 baggrund af en konkret vurdering afgørelse i sagen.
 Hvis en godkendelsesmyndighed besidder en særlig  

 viden, bør den anvende denne til i dialogen med virksomheden omkring  

 redegørelsen at samarbejde med og påvirke virksomheden.
Hvis en brancheorientering eller en branchevejledning  

 indeholder direkte anbefalinger, kan godkendelsesmyndigheden stille krav i  

 overensstemmelse hermed.
Godkendelsesmyndigheden kan endvidere afslå en  

 ansøgning, der ikke indeholder en kvalificeret begrundelse for,  

 hvorfor virksomheden ikke kan leve op til sådanne anbefalinger.
 Opmærksomheden henledes på, at  

 Miljøstyrelsens generelle vejledninger fortsat danner grundlag for  

 vilkårsfastsættelsen i forbindelse med meddelelsen af  

 godkendelser og påbud efter lovens kap. 5. Disse vejledninger fritager  

 imidlertid ikke virksomhederne fra i videst muligt omfang at anvende renere  

 teknologiløsninger, ligesom de heller ikke forhindrer myndighederne i  

 at træffe afgørelser med mere vidtgående krav end  

 vejledningernes grænseværdier, hvis en brancheorientering eller  

 en branchevejledning, indeholder sådanne anbefalinger.
3 Godkendelsespligt 3.1 Listevirksomhed Listevirksomheder er de aktiviteter, som er optaget  

 på listen i bilag 1 til bekendtgørelse nr. 794 af 9. december  

 1991 om godkendelse af listevirksomheder.
Listevirksomhed er en ny betegnelse  

 for de tidligere benævnte "særligt forurenende virksomheder".
Listen reduceret Listen er væsentligt reduceret i forhold til den  

 hidtil gældende liste over godkendelsespligtig virksomhed for så  

 vidt angår antallet af enkeltvirksomheder m.v., som er undergivet  

 godkendelsespligt.
Antallet af punkter på listen er reduceret fra 103  

 til 73.
 Det er samtidig forudsat, at kommunalbestyrelsen for de  

 virksomheder, der er fjernet fra listen, fører et aktivt og  

 opsøgende tilsyn og regulerer forureningen ved påbud og forbud,  

 jf. lovens § 42.
Der gøres opmærksom på, at de  

 aktiviteter, der er udgået af listen pr. 1. januar 1992, er omfattet af  

 anmeldelsespligt, jf. en række bekendtgørelser fra  

 Miljøministeriet1. Anmeldelsespligten gælder ved  

 etablering samt ved udvidelser eller ændringer, der medfører  

 forøget forurening.
For landbrugsvirksomheder gælder, at  

 forhåndsanmeldelse også skal ske ved ændringer af stalde og  

 gødningsopbevaringsanlæg.
1 *-markering ophævet Den tidligere *-markering ved visse listepunkter er  

 udgået.
Samtidig er langt de fleste af de tidligere *-markerede  

 listepunkter udgået af listen.
For virksomheder, der fortsat er  

 på listen, men som tidligere var *-mærkede, og som efter de  

 hidtil gældende bestemmelser ikke skulle have godkendelse, betyder  

 dette, at de efter den 1. januar 1992 er godkendelsespligtige.
Dermed skal  

 ændringer eller udvidelser på virksomheden fremover godkendes, og  

 den samlede virksomhed skal indsende ansøgning om godkendelse  

 såvel som andre bestående, ikke godkendte listevirksomheder efter  

 lovens § 39.
Minimumsgrænser Godkendelsespligt er for en række listepunkter  

 afhængig af en nedre grænse for produktionen.
F.eks. forbrug af  

 opløsningsmidler, årlig produktion, produktionskapacitet eller  

 produktionsareal.
 Hvor der i listen er fastsat en produktionsmæssig  

 eller anden minimumsgrænse for godkendelsespligt for den  

 pågældende virksomhedstype, indtræder pligt til at  

 søge om og opnå miljøgodkendelse, forinden den fastsatte  

 minimumsgrænse overskrides (jf. § 1, stk. 4 i  

 godkendelsesbekendtgørelsen).
Nogle virksomheder har en kapacitet på  

 anlæggene, som muliggør en større produktion, men  

 udnyttelsen af denne kapacitet vil ganske åbenlyst aldrig være  

 aktuel.
Det afgørende for, hvornår minimumsgrænsen for  

 godkendelsespligt er overskredet, er hvorvidt virksomheden ved sin normale  

 drift producerer mere, end kapacitetsgrænsen angiver.
 Eksempel:
 Produktionen af minkfoder på en pelsdyrfarm vil  

 være afhængig af antallet af mink og behovet for foder.  

 Maskinmæssigt kan man muligvis producere mere end 6 tons pr. time, men  

 hvis der i praksis ikke er behov for en sådan produktion, er  

 kapacitetsgrænsen ikke overskredet.
 Spørgsmålet om godkendelsespligt eller ej kan  

 endvidere opstå ved vurdering af, om en virksomhed er omfattet af  

 f.eks. listens punkt D 1. Ved vurdering af, hvornår oplaget eller  

 driften af anlægget indebærer væsentlig forurening i  

 omgivelserne, skal der lægges vægt på, hvad anlægget  

 producerer, og på hvilken måde produktionen foregår, samt  

 hvorvidt de stoffer/produkter, som indgår eller kan indgå i  

 produktionen, kan forårsage skade på miljøet.
Mindre sager Der vil kunne rejses berettigede spørgsmål om  

 godkendelsespligt for en række mindre, miljømæssigt  

 betydningsløse aktiviteter, der ifølge listens ordlyd kan  

 henføres til et bestemt listepunkt.
Hvis der alene anvendes teknikker,  

 råvarer og materialer, der ved produktion eller oplag ikke giver  

 anledning til forurening, er det Miljøstyrelsens opfattelse, at  

 godkendelsesmyndigheden bør træffe afgørelse om, at der  

 ikke foreligger godkendelsespligt.
Der tænkes især på  

 hjemmefremstilling og helt små håndværksvirksomheder.
3.2 Afskæring af klageadgang Afgørelse om godkendelsespligt endelig Kommunalbestyrelsens eller amtsrådets  

 afgørelse af, om en virksomhed, et anlæg eller en indretning  

 eller en ændring eller en udvidelse af sådanne er  

 godkendelsespligtig, kan ikke påklages, jf. lovens § 37 og  

 godkendelsesbekendtgørelsens § 2, stk. 1.
Forelæggelse for Miljøstyrelsen Der vil imidlertid være tilfælde, hvor det kan  

 være vanskeligt at vurdere, om en aktivitet er en listevirksomhed og  

 som sådan godkendelsespligtig.
Der kan ligeledes være  

 tilfælde, hvor f.eks. godkendelsesmyndighed og virksomhed er uenige, om  

 der foreligger godkendelsespligt eller ej.
Efter  

 godkendelsesbekendtgørelsens § 2, stk. 2 kan spørgsmålet  

 om godkendelsespligt forelægges Miljøstyrelsen til udtalelse,  

 inden der træffes endelig afgørelse.
Ved uenighed mellem  

 ansøger og godkendelsesmyndighed bør spørgsmålet  

 forelægges for Miljøstyrelsen til udtalelse, forinden  

 afgørelse om godkendelsespligt foreligger.
Spørgsmålet  

 kan forelægges Miljøstyrelsen ikke blot af  

 godkendelsesmyndigheden, men også af virksomheden, klageberettigede  

 organisationer, andre myndigheder eller enhver, der har en individuel,  

 væsentlig interesse i sagen, som f.eks. omboende.
3.3 Udvidelser eller driftsændringer Godkendelsespligt indtræder efter lovens § 33,  

 når en ændring eller udvidelse af listevirksomhed medfører  

 forøget forurening.
Godkendelsespligt indtræder også,  

 når der alene sker en forøget affaldsfrembringelse.  

 Ændringer, der alene består i forureningsbegrænsende  

 foranstaltninger, er som hidtil ikke godkendelsespligtige, medmindre de  

 på et andet område medfører en forøget  

 forurening.
Flytning af aktiviteter inden for virksomhedens  

 område er godkendelsespligtige, hvis der sker en ændring i  

 påvirkningen af omgivelserne.
Dette kan f.eks. være  

 tilfældet ved flytning af produktion til et lagerlokale, der ligger  

 tættere på naboboligerne.
Forøget forurening Der har fra tid til anden været usikkerhed om  

 pligten til at søge om miljøgodkendelse af en  

 driftsændring eller udvidelse i tilfælde, hvor der ikke som  

 resultat af udvidelsen eller ændringen sker en nettoforøgelse af  

 forureningen i omgivelserne.
Også domspraksis har været noget  

 vaklende under den hidtidige miljøbeskyttelseslovgivning.
For at  

 udrydde misforståelser på området, foreskriver  

 godkendelsesbekendtgørelsens § 1, stk. 5 nu udtrykkeligt, at der i  

 disse tilfælde skal ansøges om godkendelse, idet det er  

 godkendelsesmyndigheden, der skal tage stilling til, hvorvidt eventuelle  

 planlagte forureningsbegrænsende foranstaltninger til  

 imødegåelse af en forøget forurening hidrørende  

 fra ændringen eller udvidelsen må anses for at være  

 tilstrækkelige til at beskytte det ydre miljø.
Bestemmelsen hænger også sammen med den nye  

 miljøbeskyttelseslovs udvidede kredsløbsbetragtninger, der  

 forskyder miljøindsatsen fra afhjælpende foranstaltninger  

 ("end-of-pipe"-løsninger) til et "vugge-til grav"-princip, herunder  

 anvendelse af renere teknologi.
Virksomhedens valg af metode til  

 nedsættelse af forureningen skal derfor vurderes selvstændigt ud  

 fra de intentioner, som den nye miljøbeskyttelseslov bygger  

 på.
 For virksomheder med aktiviteter, der kan henføres  

 til flere listepunkter, kan en udvidelse eller ændring bevirke, at  

 hovedaktiviteten skifter, og at den samlede virksomheds indplacering på  

 listen ændres.
For virksomheder, der har en rammegodkendelse,  

 gælder der særlige regler vedrørende udvidelser eller  

 ændringer.
Se herom i kapitel 9.
 3.4 Godkendelsespligt i forbindelse med risikobetonede  

 aktiviteter.
For virksomheder med risikobetonede aktiviteter, der kan  

 medføre et større uheld, gælder særlige  

 bestemmelser affødt af EF-direktiv 82/501/EØF.
De  

 nugældende bestemmelser findes i Miljøministeriets  

 bekendtgørelse nr. 520 af 5. juli 1990 og omhandler bl.a. almindelig  

 agtpågivenhed, anmeldelsespligt for visse industrielle aktiviteter samt  

 miljømyndighedernes opgaver og kompetence.
 I forbindelse med risikobetonede aktiviteter foreligger  

 der godkendelsespligt efter miljøbeskyttelseslovens kapitel 5 i  

 følgende tilfælde:
For virksomheder, der i forvejen er på listen, er  

 amtsrådet i tilfældene 1 og 2 godkendelses- og tilsynsmyndighed  

 for den samlede virksomhed, jf. risikobekendtgørelsens § 8, dvs. der  

 er kompetenceovergang, hvis virksomheden hører under et listepunkt,  

 som ikke er (a)-mærket.
Virksomhedens placering på listen  

 forbliver imidlertid uændret som følge af  

 kompetenceovergangen.
 For de virksomheder, som ellers ikke ville være  

 på listen, henføres den samlede virksomhed i tilfældene 1  

 og 2 til listepunkt J 3, der er (a)-mærket.
I tilfælde 3 er kommunalbestyrelsen  

 godkendelsesmyndighed, såfremt der er tale om risikobetonede  

 aktiviteter på en ikke (a)-mærket listevirksomhed.
Ellers er  

 amtsrådet godkendelsesmyndighed.
Godkendelsesmyndigheden skal kun fastsætte  

 vilkår om forhold, der reguleres efter miljøbeskyttelsesloven.  

 Sikkerhedsmæssige tiltag over for forhold, der alene er knyttet til  

 brand eller eksplosion i stoffer omfattet af brand- eller  

 sprængstoflovgivningen (f.eks. oplag af LPG og andre  

 letantændelige stoffer samt meget reaktive stoffer og eksplosive  

 stoffer), skal derfor ikke behandles i godkendelsen.
I disse situationer  

 træffes afgørelse om de risikomæssige forhold alene af  

 Arbejdstilsynet og brandmyndigheden.
Amtsrådet skal påse - også i  

 tilfælde med oplag af LPG og lignende - at eventuelt fastsatte  

 sikkerhedszoner omkring risikobetonede aktiviteter respekteres.
I  

 benægtende fald skal der meddeles afslag på ansøgning om  

 miljøgodkendelse.
Oplysninger om stoffer, anlæg og alvorlige  

 uheldssituationer, jf. risikobekendtgørelsens § 6, skal i samtlige  

 tilfælde indsendes sammen med ansøgningen om  

 miljøgodkendelse.
Såfremt en virksomhed er anmeldt efter  

 risikobekendtgørelsen inden for de seneste år, kan der henvises  

 til denne anmeldelse, såfremt der ikke er foretaget ændringer,  

 som gør anmeldelsen uaktuel.
 Afgørelse om risikomæssige forhold må  

 altid først træffes efter forudgående koordinering mellem  

 de involverede myndigheder, dvs. miljømyndigheden (normalt  

 amtsrådet, jf. ovenfor), Arbejdstilsynet og brandmyndigheden.
4 Myndighed i godkendelsessager Kompetencefordeling Kommunalbestyrelsen er godkendelsesmyndighed, medmindre  

 godkendelseskompetencen specifikt er henlagt til amtsrådet.
Dette er  

 tilfældet for listepunkter, der i listen er mærket med (a).
 Kommunalbestyrelsen træffer afgørelse om  

 godkendelse af og fører tilsyn med amtskommunale virksomheder.  

 Amtsrådet træffer afgørelse om godkendelse af og  

 fører tilsyn med kommunalt drevne virksomheder.
Direkte udledning Hvis en virksomhed, som ikke er a-mærket, har  

 direkte udledning af spildevand til vandløb, søer eller havet,  

 overføres kompetencen til amtsrådet, jf.  

 godkendelsesbekendtgørelsens § 3, stk. 2. Dette gælder dog ikke,  

 hvis spildevandet udelukkende består af husspildevand, drænvand  

 fra bygge- og anlægsarbejder, spildevand fra dyrehold, uforurenet  

 tagvand, uforurenet vand fra befæstede arealer eller uforurenet  

 kølevand.
Det skal hertil bemærkes, at kølevand  

 eksempelvis betragtes som forurenet, hvis udledningen medfører en  

 temperaturforøgelse i recipienten, som har betydning for  

 vandmiljøet.
Det kan i de enkelte tilfælde være vanskeligt  

 at afgøre, hvorvidt tagvand og vand fra befæstede arealer er  

 forurenet.
Det afgørende er, om tagvandet eller overfladevandet med  

 rimelighed kan sammenlignes med processpildevand, eller sagt med andre ord,  

 om det i det hele taget er relevant at overveje rensning eller  

 afskæring af overfladevandet til recipienten.
Hvis der opstår  

 tvivl om kompetencen forelægges spørgsmålet for  

 Miljøstyrelsen i henhold til godkendelsesbekendtgørelsens §  

 5.
 Såfremt virksomhedens spildevand senere tilsluttes  

 et offentligt spildevandsanlæg, overgår virksomheden dog til  

 kommunalbestyrelsens kompetence.
Tilladelse til direkte udledning af spildevand fra  

 anlæg med en kapacitet på 30 personækvivalenter (PE) eller  

 derunder meddeles af kommunalbestyrelsen (jf. lovens § 28, stk. 2). Dette  

 svarer til spildevand fra ca. 10 husstande med dertil hørende tagvand  

 og vand fra befæstede arealer.
Beføjelsen omfatter også  

 processpildevand; dvs. spildevand fra erhvervsvirksomheder med dertil  

 hørende tagvand og vand fra befæstede arealer i den  

 udstrækning, processpildevandet efter sit indhold kan omregnes til PE.  

 Dette forudsætter, at spildevandet ikke indeholder andre stoffer end  

 de, der sædvanligt forekommer i husspildevand.
For virksomheder med direkte udledning, hvor der ikke er  

 kompetenceovergang efter godkendelsesbekendtgørelsens § 3, stk. 2, er  

 det amtsrådet, der meddeler udledningstilladelsen, og  

 kommunalbestyrelsen der træffer afgørelse om godkendelse af  

 virksomheden.
Kommunalbestyrelsen fører tilsyn med overholdelse af  

 såvel godkendelsen som spildevandstilladelsen.
Tilladelse til direkte udledning fra ikke-listevirksomhed  

 meddeles af amtsrådet eller af kommunalbestyrelsen efter bestemmelserne  

 i miljøbeskyttelseslovens § 28. Kommunalbestyrelsen er  

 tilsynsmyndighed for udledningstilladelsen.
Ordet "virksomheder" i lovens §  

 66, stk. 2, sidste sætning skal således læses som  

 "listevirksomheder", dvs. som en direkte henvisning til ordet  

 "listevirksomhed" tidligere i samme punktum.
Udledning på jord Amtsrådet har endvidere godkendelseskompetencen,  

 når en listevirksomhed skal have tilladelse til nedsivning af  

 processpildevand eller udledning af processpildevand på jordoverfladen,  

 og hvor tilladelsen meddeles af amtsrådet, jf.  

 godkendelsesbekendtgørelsens § 3, stk. 2. Kommunalbestyrelsen  

 fører tilsyn med overholdelsen af såvel godkendelsen som  

 nedsivningstilladelsen/udsprøjtningstilladelsen, idet dette  

 område ifølge lovens § 66, stk. 2 ikke er omfattet af  

 amtsrådets tilsynsopgaver.
Hoved- og biaktivitet For virksomheder med aktiviteter, der kan henføres  

 til flere punkter på listen, vil indplacering på listen ske efter  

 virksomhedens hovedaktivitet.
Kriterierne for afgørelse af, hvad der er en  

 virksomheds hovedaktivitet, har under den hidtidige  

 miljøbeskyttelseslovgivning givet anledning til tvivl hos såvel  

 virksomheder som myndigheder. § 3, stk. 4, 2. punktum i  

 godkendelsesbekendtgørelsen er udformet i overensstemmelse med den  

 praksis, som har udviklet sig i tidens løb.  

 Hoved/biaktivitetsspørgsmålet kan afgøres efter  

 forskellige kriterier som anført i bestemmelsen: Omsætning,  

 producerede mængder, kapacitet, antal beskæftigede m.v.  

 Såfremt anvendelse af disse kriterier ikke entydigt fører til en  

 sikker afgørelse af, hvad virksomhedens hovedaktivitet må anses  

 for at være, er det i overensstemmelse med selve godkendelsessystemets  

 grundlag arten, omfanget og virkningen af virksomhedens forurening, som er  

 hovedkriteriet.
Ved sammenligning mellem flere arter af forurening er det op  

 til godkendelsesmyndigheden selv at afgøre den indbyrdes vægt i  

 miljømæssig henseende.
Spørgsmålet kan i mangel af  

 enighed forelægges Miljøstyrelsen til endelig administrativ  

 afgørelse i henhold til godkendelsesbekendtgørelsens § 5.
Såfremt der i en virksomhed, der er optaget på  

 listen, indgår en bivirksomhed, som ikke er optaget på listen,  

 skal hele virksomheden betragtes som optaget på listen.
Dette betyder,  

 at alle forurenende aktiviteter på virksomheden skal godkendes.
Biaktiviteter på listen Hvis en listevirksomhed udøves som biaktivitet  

 på en virksomhed, der ikke omfattes af listen, er biaktiviteten  

 selvstændigt godkendelsespligtig, jf.  

 godkendelsesbekendtgørelsens § 3, stk. 5.
Som eksempel kan nævnes et stort vaskeri, der  

 også farver eller bleger tekstiler.
Her kan vaskeriet anses for  

 hovedaktiviteten og er ikke omfattet af listen.
Tekstilblegning og farvning  

 er en biaktivitet, der selvstændigt er optaget på listen og  

 følgelig godkendelsespligtig, og disse aktiviteter skal derfor  

 godkendes, uden at vaskeriaktiviteterne godkendes.
 I de tilfælde, hvor biaktiviteten skal godkendes af  

 amtsrådet, men hvor resten af virksomheden ikke er godkendelsespligtig,  

 vil amtsrådet have tilsynsforpligtelse med den godkendelsespligtige  

 del, mens kommunalbestyrelsen fører tilsyn med resten af virksomheden,  

 jf. godkendelsesbekendtgørelsens § 3, stk. 6.
Flere godkendelsespligtige biaktiviteter Hvis der på en hovedvirksomhed, der ikke er  

 godkendelsespligtig, udøves flere godkendelsespligtige biaktiviteter  

 med både amtsråd og kommunalbestyrelse som godkendelsesmyndighed,  

 skal afgørelse om godkendelse af hver af disse biaktiviteter  

 træffes af den myndighed, der efter lovens kompetencefordeling skal  

 træffe afgørelse om det pågældende listepunkt.
Aftale om tilsyn I de tilfælde, hvor der er flere myndigheder, som  

 skal føre tilsyn med forskellige aktiviteter på den samme  

 virksomhed, kan kommunalbestyrelsen og amtsrådet træffe aftale  

 om, hvem der i praksis fører tilsyn med hele virksomheden, så  

 ikke begge myndigheder behøver at foretage tilsynsbesøg.
Den  

 myndighed, der i praksis fører tilsynet, underretter løbende  

 den anden myndighed om resultaterne af tilsynet.
En sådan aftale  

 ændrer ikke på de gældende kompetenceforhold ved meddelelse  

 af påbud m.m., jf. godkendelsesbekendtgørelsens § 3, stk. 6.
 Der er ingen regler eller retningslinier for, hvorledes en  

 aftale om tilsynssamarbejde skal udfærdiges; amtsråd og  

 kommunalbestyrelse må i fællesskab finde frem til en operationel  

 model for samarbejdet.
Tvivlsspørgsmål Tvivlsspørgsmål, om en listevirksomhed skal  

 godkendes af kommunalbestyrelsen eller af amtsrådet, herunder hvad der  

 må anses for hoved- eller bivirksomhed, forelægges  

 Miljøstyrelsen, som træffer den endelige administrative  

 afgørelse.
Det vil ikke alene være myndighederne, men også  

 den pågældende virksomhed, klageberettigede organisationer eller  

 personer, som har en væsentlig individuel interesse i sagens udfald,  

 som, inden den endelige administrative afgørelse træffes, kan  

 indbringe spørgsmålet om godkendelsesmyndighed for  

 Miljøstyrelsen.
Andre myndigheder Ved behandlingen af godkendelsessager skal der sikres et  

 samarbejde med andre relevante myndigheder.
Særligt vigtigt er samarbejdet mellem  

 amtsrådene/kommunalbestyrelserne og arbejdstilsynskredsene omkring  

 behandlingen af godkendelsessager og tilsyn, jf.
Miljøstyrelsens  

 cirkulærer af 6. december 1990.
5 Indkaldelse af ansøgninger fra  

 bestående listevirksomheder Hvem skal ansøge? Efter indkaldelsesbekendtgørelsen skal  

 bestående listevirksomheder, der ikke har en samlet godkendelse,  

 ansøge om godkendelse inden for nærmere angivne frister.
 Listevirksomheder er de aktiviteter, der efter 1. januar  

 1992 er optaget på listen i bilag 1 til  

 godkendelsesbekendtgørelsen.
Selv om et anlæg på  

 ansøgningstidspunktet ikke er i drift, enten fordi anlægget  

 fungerer som reserveanlæg, der kun tages i brug ved spidsbelastninger,  

 eller fordi det fungerer som nødanlæg, betragtes anlægget  

 som en bestående virksomhed med deraf følgende  

 ansøgningspligt.
Oplysningskravene for disse anlæg vil  

 imidlertid kunne indskrænkes til oplysninger om anlæggets  

 eksistens, dets bestykning samt miljømæssige data.
Hvis et anlæg på ansøgningstidspunktet  

 er ude af drift, fordi der ikke er brug for det, men ikke  

 påtænkes fjernet ("mølposeanlæg"), betragtes  

 anlægget tillige som bestående med deraf følgende  

 ansøgningspligt.
Ansøgningen kan dog i så fald  

 indskrænkes til en oplysning om anlæggets eksistens.
Begrebet "samlet godkendelse" er nærmere defineret i  

 indkaldelsesbekendtgørelsen.
Ved en samlet godkendelse forstås,  

 at alle virksomhedens anlæg, aktiviteter, emissioner m.v. samlet eller  

 enkeltvis er godkendt i medfør af lovens kapitel 5.
Hvornår skal der ansøges? Ansøgning skal indsendes inden de i bilag 1 i  

 indkaldelsesbekendtgørelsen fastsatte frister.
Bilag 1 svarer til  

 listen i godkendelsesbekendtgørelsen, idet der for hvert listepunkt er  

 tilføjet en dato for indgivelse af ansøgning.
I de tilfælde, hvor en godkendelsesbehandling af en  

 enkelt virksomhed forventes at tage så lang tid, at det ikke på  

 forhånd skønnes muligt at afslutte sagen samtidig med resten af  

 branchen, kan godkendelsesmyndigheden dog indkalde ansøgningen op til  

 2 år tidligere end den frist, der gælder for den øvrige  

 branche, jf. indkaldelsesbekendtgørelsens § 3, stk. 2. Denne  

 indkaldelse skal konkret begrundes med forventet lang sagsbehandlingstid.
Det  

 er ydermere en forudsætning, at virksomheden forudgående har haft  

 lejlighed til at udtale sig herom.
Tvivl om ansøgningstidspunktet I enkelte tilfælde vil der kunne opstå tvivl  

 om ansøgningstidspunktet.
Dette kan være tilfældet,  

 når en virksomhed har aktiviteter, der kan henføres til flere  

 punkter på listen.
I dette tilfælde er det i  

 indkaldelsesbekendtgørelsens § 3, stk. 4 præciseret, at  

 ansøgningerne skal indsendes på det tidspunkt, hvor  

 hovedaktiviteten indkaldes, uanset om der måtte gælde andre  

 tidsfrister for biaktiviteterne.
Ved vurderingen af, hvad der er virksomhedens  

 hovedaktivitet, tages der udgangspunkt i godkendelsesbekendtgørelsens  

 kriterier herfor.
Se herom i kapitel 4.
Hvis en listevirksomhed udøves som biaktivitet  

 på en hovedvirksomhed, der ikke er på listen, skal virksomheden  

 indsende ansøgning på det tidspunkt, hvor biaktiviteten  

 indkaldes efter bilaget.
Ansøgningspligten omfatter i så fald  

 også kun biaktiviteten, jf. godkendelsesbekendtgørelsens § 3,  

 stk. 5, hvorefter biaktiviteter er godkendelsespligtige, selvom  

 hovedvirksomheden ikke omfattes af listen.
Hvis en virksomhed, der ikke i sig selv er omfattet af  

 listen, består af flere biaktiviteter, der hver især er omfattet  

 af listen, kan der opstå tvivl om, hvornår der skal søges  

 om godkendelse for disse biaktiviteter.
I så tilfælde skal der  

 søges om godkendelse for hver enkelt biaktivitet efter de frister, der  

 gælder for disse.
 Tvivlsspørgsmål om ansøgningspligten  

 og dermed godkendelsespligten kan i lighed med spørgsmål om  

 godkendelsespligt for nye virksomheder forelægges for  

 Miljøstyrelsen til udtalelse, forinden der træffes  

 afgørelse.
Myndighed Ligesom ved godkendelse af nye listevirksomheder kan der  

 opstå tvivl om, hvem der skal behandle en ansøgning fra en  

 bestående listevirksomhed.
Kompetencefordelingen er den samme som for  

 nye listevirksomheder og fremgår af reglerne i  

 godkendelsesbekendtgørelsens § 3. I tilfælde af tvivl kan  

 spørgsmålet forelægges for Miljøstyrelsen, der  

 træffer den endelige afgørelse om kompetencefordelingen.
Ansøgningen Ansøgningen skal omfatte alle de dele af den  

 bestående listevirksomhed, som ikke er godkendt.
Ansøgningen  

 skal stiles til den myndighed, der skal træffe afgørelse i  

 sagen, men fremsendes til kommunalbestyrelsen, der herved får mulighed  

 for at ledsage en eventuel ansøgning til amtsrådet af en  

 udtalelse.
Mangelfuld ansøgning Hvis en fremsendt ansøgning mangler oplysninger,  

 jf. bilag 2, meddeler godkendelsesmyndigheden skriftligt virksomheden dette,  

 idet der samtidig fastsættes en rimelig frist for fremsendelse af de  

 manglende oplysninger.
Afgørelser herom kan ikke påklages, jf.  

 indkaldelsesbekendtgørelsens § 6, stk. 3.
Hvis godkendelsesmyndigheden ikke modtager de  

 krævede oplysninger inden den fastsatte frist, kan  

 godkendelsesmyndigheden træffe afgørelse om, at driften af de  

 ikke-godkendte dele af virksomheden skal ophøre midlertidigt eller  

 permanent, jf. indkaldelsesbekendtgørelsens § 6, stk. 2.  

 Afgørelser om forbud mod fortsat drift kan påklages til  

 Miljøstyrelsen.
Klage over et sådant forbud har opsættende  

 virkning, jf. miljøbeskyttelseslovens § 95, stk. 1.
Overskridelse af ansøgningsfristen Hvor virksomheden undlader at fremsende den  

 nødvendige ansøgning, vil det være naturligt, at  

 godkendelsesmyndigheden henvender sig til virksomheden for at få  

 afklaret, om en ansøgning er på vej.
Hvis dette er  

 tilfældet inden for en rimelig horisont, vil godkendelsesmyndigheden i  

 de fleste tilfælde kunne afvente ansøgningen.
Hvis virksomheden  

 derimod må formodes ikke at ville fremsende ansøgning, kan og  

 bør godkendelsesmyndigheden træffe afgørelse om permanent  

 ophør af driften af de ikke-godkendte dele af virksomheden og  

 fastsætte en frist herfor.
Afgørelser herom kan påklages  

 til Miljøstyrelsen.
Frivillig ansøgning Efter miljøbeskyttelseslovens § 38 er muligheden  

 for frivilligt at ansøge om godkendelse opretholdt.
Dette er  

 ensbetydende med, at bestående listevirksomheder kan benytte sig af  

 denne ret, indtil virksomheden efter indkaldelsesbekendtgørelsen har  

 pligt til at søge.
Se endvidere kapitel 6.2.
 Såfremt en frivillig ansøgning om godkendelse  

 ikke er færdigbehandlet på det tidspunkt, hvor virksomheden i  

 henhold til indkaldelsesbekendtgørelsen skal indsende ansøgning  

 om godkendelse, må godkendelsesmyndigheden vurdere, hvorvidt den  

 allerede indgivne ansøgning opfylder betingelserne i denne  

 bekendtgørelse, eller hvorvidt der må indgives en ny  

 ansøgning.
6 Ansøgning om godkendelse 6.1 Administrative forhold Ansøgning om godkendelse efter  

 miljøbeskyttelseslovens kap. 5 sendes til kommunalbestyrelsen i den  

 kommune, hvori virksomheden eller anlægget ønskes anlagt,  

 også hvor det er amtsrådet, der skal træffe  

 afgørelse i godkendelsessagen.
Ansøgningen stiles til den  

 myndighed, der skal træffe afgørelse om godkendelse.
Hvis amtsrådet er godkendelsesmyndighed, skal  

 kommunalbestyrelsen straks videresende ansøgningen til amtsrådet  

 sammen med de fra ansøgeren modtagne bilag. Ønsker  

 kommunalbestyrelsen at fremkomme med en udtalelse i sagen, bør denne  

 eventuelt eftersendes.
Amtsrådet gøres samtidig opmærksom  

 på, hvorvidt der vil fremkomme en udtalelse, og hvornår den vil  

 blive fremsendt.
 Kopi af fremsendelsesskrivelsen og af kommunalbestyrelsens  

 udtalelser i sagen sendes til ansøgeren.
 Godkendelsesmyndigheden bør meddele  

 ansøgeren, at man har modtaget ansøgningen, og samtidig meddele  

 den forventede sagsbehandlingstid.
6.2 Ansøgningens indhold Ansøgningen skal være skriftlig og indeholde  

 de oplysninger, som er nævnt i bilag 2 til  

 godkendelsesbekendtgørelsen, jf. godkendelsesbekendtgørelsens §  

 6, stk. 1 og indkaldelsesbekendtgørelsens § 4, stk. 2.
Listen over godkendelsespligtige virksomheder omfatter  

 såvel virksomheder med et kompliceret procesforløb som  

 virksomheder med en mere enkel arbejdsgang.
De oplysninger, der skal  

 foreligge i forbindelse med behandling af en ansøgning efter lovens §  

 33, 38 eller 39, vil derfor i omfang og karakter variere, afhængigt af  

 hvilken kategori virksomhed der søges godkendt.
I en række tilfælde vil det formentlig  

 være hensigtsmæssigt, at virksomheden, forinden der indgives  

 ansøgning om godkendelse, tager kontakt med godkendelsesmyndigheden  

 for at få nærmere præciseret, hvilke oplysninger der vil  

 være nødvendige for myndighedernes behandling af sagen.
Dette  

 vil være medvirkende til at styrke dialogen mellem virksomhed og  

 godkendelsesmyndighed og fremme samarbejdet omkring  

 godkendelsesbehandlingen.
Frivillig ansøgning om godkendelse Listevirksomheder, der ønsker at benytte muligheden  

 i lovens § 38 for frivilligt at ansøge om miljøgodkendelse,  

 skal indsende en ansøgning omfattende hele den bestående  

 virksomhed, som ikke i forvejen er omfattet af en miljøgodkendelse  

 efter lovens kap. 5. Muligheden for frivillig ansøgning kan også  

 benyttes i tilfælde, hvor virksomheden efter udløbet af  

 retsbeskyttelsesperioden måtte ønske at få en samlet ny  

 miljøgodkendelse frem for alene en vilkårsrevision.
Der henvises  

 her til godkendelsesbekendtgørelsens § 15, stk. 5.
Udvidelser el. ændringer Ansøgning om godkendelse af driftsudvidelser eller  

 ændringer skal indeholde alle de oplysninger, der er nødvendige  

 til brug for godkendelsesmyndighedens bedømmelse af det  

 ansøgte.
Der bør tages udgangspunkt i  

 godkendelsesbekendtgørelsens bilag 2 og medtages alle relevante  

 oplysninger, jf. også kapitel 6.2.1.
 Oplysninger om forureningen fra den eksisterende  

 virksomhed skal medsendes ansøgningen, idet de skal indgå i  

 vurderingen af det ansøgte og ved fastsættelse af vilkår,  

 såfremt de ikke allerede er godkendelses- og tilsynsmyndigheden  

 bekendt.
Bestående virksomhed uden samlet godkendelse Bestående listevirksomheder, der skal godkendes  

 efter lovens § 39, skal indsende en ansøgning omfattende de dele af  

 virksomheden, der ikke allerede er godkendt i medfør af lovens kapitel  

 5. Ansøgningen vil som nævnt ovenfor i visse tilfælde  

 kunne indskrænkes, hvis det godkendelsespligtige anlæg har en  

 begrænset driftstid, såsom reserve- og nødanlæg.  

 Svarende til den vurdering, som godkendelsesmyndigheden foretager ved  

 godkendelse af udvidelser, bør myndigheden være opmærksom  

 på den forurening, som den samlede virksomhed påfører  

 omgivelserne.
Mangelfuld ansøgning Finder godkendelsesmyndigheden, at ansøgningen ikke  

 indeholder de nødvendige oplysninger, skal den jf.  

 godkendelsesbekendtgørelsens § 6, stk. 3 og  

 indkaldelsesbekendtgørelsens § 6, stk. 1 skriftligt meddele  

 ansøgeren, hvilke oplysninger man mangler for at kunne behandle  

 ansøgningen.
Denne meddelelse skal indeholde en tidsfrist for,  

 hvornår de manglende oplysninger skal være fremkommet, og en  

 tilkendegivelse af, hvorvidt ansøgningen anses for bortfaldet,  

 såfremt oplysningerne ikke er modtaget inden for fristen.
Myndighedens  

 meddelelse om bortfald af ansøgningen kan ikke indbringes for  

 Miljøstyrelsen, jf. godkendelsesbekendtgørelsens § 18, stk.  

 3.
 Godkendelsesmyndigheden kan kun afvise at behandle en  

 ansøgning, såfremt der er tale om sådanne mangler i  

 ansøgningsmaterialet, at godkendelsesmyndigheden ikke vil være i  

 stand til at træffe en afgørelse, som opfylder de krav, der  

 stilles i miljøbeskyttelseslovgivningen.
6.2.1 Oplysninger efter bilag 2 A) Virksomhedens beliggenhed Oplysningerne i punkt A må anses for  

 nødvendige hjælpemidler for vurderingen af, hvilken forurening  

 og hvilke ulemper en virksomhed påfører omgivelserne.
De målestoksangivelser, der er anført i nr.  

 1-2, må anses for vejledende.
Den godkendende myndighed bør  

 normalt ikke stille krav om, at der udarbejdes specielle planer til brug for  

 godkendelsesbehandlingen.
B) Virksomhedens etablering/planlagte  

 ændringer For nye virksomheder skal det forventede tidspunkt for  

 påbegyndelse og afslutning af bygge- og anlægsarbejder samt  

 påbegyndelse af virksomhedens drift anføres.
Oplysningerne kan  

 have betydning for godkendelsesmyndighedens bedømmelse af  

 ansøgningens aktualitet.
Det er således hverken rimeligt eller  

 miljømæssigt forsvarligt, at godkendelsesmyndigheden skal tage  

 stilling til ansøgninger, som først ønskes udnyttet  

 længere ude i fremtiden.
For bestående virksomheder skal de forventede  

 tidspunkter for eventuelle planlagte ændringer anføres.
Der  

 tænkes her på virksomhedens aktuelle planer om udskiftning eller  

 nedlæggelse af anlæg eller ændringer i driften i  

 øvrigt.
C) Virksomhedens indretning og drift Under punkt C omtales en række oplysninger om  

 virksomhedens indretning og drift.
Oplysningerne skal angive, hvor på  

 virksomheden der foregår særligt forurenende aktiviteter og  

 eventuelt anvendelsesformålet for ubebyggede arealer.
Virksomhedens produktionsprocesser skal nøje  

 beskrives.
Den i nr. 7 nævnte skematiske fremstilling (flow-sheet) af  

 virksomhedens procesforløb er væsentlig som grundlag for  

 godkendelsessagens behandling.
 Vedrører ansøgningen en bestående  

 virksomhed, skal det på planen over virksomheden markeres, hvilke dele  

 af virksomheden der søges godkendelse af.
D) Renere teknologi I overensstemmelse med lovens intentioner om at fremme  

 princippet om renere teknologi skal ansøgningen indeholde en  

 redegørelse og dokumentation for, i hvilket omfang det valgte projekt  

 bygger på anvendelsen af den mindst forurenende teknologi samt  

 oplysninger om de bedste, mulige miljøbeskyttende  

 foranstaltninger.
 Ved udarbejdelse af redegørelsen skal virksomheden  

 forholde sig til de muligheder for anvendelse af renere teknologi, der er  

 beskrevet i brancheorienteringen for den pågældende branche eller  

 det materiale, der fremgår af Miljøstyrelsens referenceliste for  

 den pågældende branche.
 Redegørelsen bør indeholde:
 I de få tilfælde, hvor der hverken er  

 udarbejdet en referenceliste eller en brancheorientering, påhviler det  

 virksomheden selv at fremskaffe de relevante oplysninger og vurderinger  

 omkring mulighederne for anvendelse af renere teknologi.
E) Virksomhedens forurening Punkt E omfatter forskellige oplysninger om virksomhedens  

 påvirkning af omgivelserne.
Luft Oplysninger om emissioner til luften (pkt. 12) er af  

 væsentlig betydning for vurderingen af en ansøgning.
Oplysninger  

 skal gives om maksimal luftmængde samt art, sammensætning og  

 mængde (herunder massestrøm) af luftforureningen i hvert afkast.  

 Stofferne opdeles i henhold til Miljøstyrelsens luftvejledning i  

 hovedgrupper, stofgrupper og klasser som anført i luftvejledningens  

 afsnit 3.1. Koncentrationer angives normalt i mg/norm.m3. Den  

 kemiske betegnelse anføres for hvert stof, der forekommer i  

 væsentlig mængde.
Der gives endvidere oplysning om det enkelte  

 stofs tilstandsform, d.v.s. om det er fast, flydende, på aerosolform  

 eller på gasform.
For faste stoffer oplyses også om hvor stor en  

 del af partiklerne der er mindre end 10 m  

 m.
Endvidere oplyses fysiske data som temperatur, vandindhold og  

 røggashastighed samt ved forbrændingsprocesser  

 O2-indholdet.
Variationer i det enkelte stofs koncentration  

 oplyses bedst muligt.
Parametrene angives med de definitioner, som anvendes i  

 Miljøstyrelsens aktuelle vejledninger om begrænsning af  

 luftforurening og lugtgener fra virksomheder.
For eksempel skal  

 massestrømmen opgives før eventuelle filtre og midlet over et  

 skift (7 timer). Med udgangspunkt i luftvejledningen bør forslag til  

 emissionsgrænseværdier anføres.
Der angives samtidig  

 oplysninger om emissioner ved driftsforstyrrelser eller uheld samt fra  

 diffuse kilder.
 Ifølge luftvejledningen skal der gennemføres  

 emissionsbegrænsning, således at den angivne  

 emissionsgrænse overholdes for hvert afkast, hvis en i vejledningen  

 anført massestrømsgrænse overskrides.
Punkt 13) vedrører immissionen.
På baggrund  

 af kendskabet til virksomhedens forventede luftemission skal  

 ansøgningen omfatte immissionsberegninger.
Beregningerne har til  

 formål at fastsætte afkasthøjder.
Immissionsberegningerne  

 bygger på kendskabet til den maksimalt tilladelige emission, der vil  

 være efter foretagelsen af emissionsbegrænsende foranstaltninger.  

 Kapitel 4 i luftvejledningen indeholder en metode til beregning af den  

 nødvendige skorstenshøjde.
Denne metode skal altid anvendes.  

 Beregningen foretages på baggrund af de oven for nævnte  

 oplysninger om emissioner m.v.
I tilfælde, hvor produktionens  

 forurening ikke kendes med sikkerhed, vil der i godkendelsen blive stillet  

 vilkår for emissions- og immissionsgrænser efter den  

 gældende luftvejledning.
Spildevand Ansøgningen skal indeholde oplysning om  

 mængde og sammensætning af det spildevand, der vil blive udledt  

 fra virksomheden.
Dette gælder også i de tilfælde, hvor der  

 i anden afgørelse skal meddeles eller er blevet givet tilladelse efter  

 miljøbeskyttelseslovens kapitel 4 til afledning af spildevand til det  

 offentlige kloaksystem.
Oplysninger skal indgives, for at  

 godkendelsesmyndigheden kan have overblik over den samlede forurening fra  

 virksomheden med henblik på at sikre, at forureningen som helhed bliver  

 mindst mulig.
Kommunalbestyrelsen må så særskilt tage  

 stilling til, hvorvidt man kan modtage det udledte spildevand til behandling  

 i kommunens renseanlæg, eller hvorvidt man må stille  

 særskilte krav til forrensning før udledning.
 Såfremt ansøgningen omfatter tilladelse til  

 direkte udledning af spildevand, vil de i pkt. 14 nævnte oplysninger  

 næppe være tilstrækkelige, men må suppleres med det i  

 det konkrete tilfælde relevante.
Støj Særlige støj- og vibrationskilder, som  

 udendørs opstillede anlæg, tagventilatorer,  

 kølekompressorer og lignende, der kan være kilde til  

 støj- eller vibrationsgener for omgivelserne, anføres i  

 ansøgningen.
Det oplyses, hvilke typer anlæg der placeres hvor,  

 og hvilken støjemission kilden kan forårsage.
Der findes i et  

 vist omfang oplysninger om forskellige typer af anlægs bidrag til  

 støjniveauet; disse oplysninger kan hentes hos leverandøren,  

 hos en rådgiver eller hos Lydteknisk Institut, der har udarbejdet  

 "Støjdatabogen" vedrørende industrielle støjkilder.  

 Virksomhedens bidrag til støjniveauet kan angives på grundlag af  

 målinger i omgivelserne eller på grundlag af beregninger ved  

 hjælp af den fælles nordiske beregningsmetode.
Beregningerne  

 foretages på grundlag af støjkildernes kildestyrke og placering  

 på virksomheden.
Mikroorganismer Da den nye miljøbeskyttelseslov omfatter udsendelse  

 af mikroorganismer, indgår oplysninger om mikroorganismer i det  

 obligatoriske oplysningsmateriale, der skal medfølge en  

 ansøgning om godkendelse.
For mikroorganismer oplyses det systematiske  

 navn, generel biologi, økologi herunder eventuel patogenicitet, samt  

 muligheder for overlevelse/- påvirkning af det ydre miljø.
Til- og frakørsel Oplysninger om til- og frakørselsforhold  

 vedrørende arbejdskørsel og belastningen af omgivelserne hermed  

 skal som noget nyt anføres i ansøgningen.
De oplysninger, som godkendelsesmyndigheden har brug for i  

 forbindelse med ansøgningen, er navnlig antallet af vogne og arten af  

 trafikken til og fra virksomheden samt tidspunkterne for til- og  

 frakørsel - herunder hvorledes virksomheden agter at sikre, at der i  

 forbindelse hermed tages hensyn til de omboende.
Det er f.eks. vigtigt, at  

 myndigheden bliver i stand til at vurdere, om der med hensyn til støv,  

 støj og lugt efter virksomhedens etablering eller udvidelse ikke er  

 væsentlig forurening hidrørende fra selve kørslen til og  

 fra virksomheden.
F) Affald Oplysninger om affald skal anføres med henblik  

 på en vurdering af, hvorvidt den samlede forurening fra virksomheden er  

 mindst mulig.
I ansøgningen skal oplyses sammensætningen og  

 mængden af virksomhedens affald.
Der tænkes på alle typer  

 af affald, der fremkommer i forbindelse med produktionen: restprodukter,  

 spild, industriaffald, olie- og kemikalieaffald samt affald, der bortskaffes  

 med dagrenovation m.v.
Til industriaffald/kemikalieaffald henregnes f.eks.  

 slam og filterstøv fra spildevands- og luftrensning.
Det skal oplyses, hvordan affaldet opbevares og  

 håndteres på virksomheden før afhentning, og hvordan det  

 bortskaffes.
I tilknytning hertil skal oplyses, om affaldet går til  

 genbrug, genindvinding eller anden nyttiggørelse (udspredning på  

 landbrugsarealer el.lign.), deponering eller forbrænding.
 Ved henvendelse til den enkelte kommune kan man få  

 oplysninger om de lokale affaldsordninger.
G) Forureningsbegrænsende foranstaltninger Ansøgningen skal indeholde en beskrivelse af,  

 hvilke rensningsforanstaltninger virksomheden vil installere, hvilke stoffer  

 der tilføres renseanlægget samt den forventede rensningsgrad for  

 hvert enkelt stof.
Dette er oplysninger, som leverandøren af  

 rensningsforanstaltningerne er i besiddelse af.
Der skal endvidere fremsendes  

 driftsinstruktioner for vedligeholdelse og drift af de  

 forureningsbegrænsende foranstaltninger, f.eks. tidstermin for skift af  

 kul, katalysator eller filterposer, tømning af olieudskillere m.v.
Hovedparten af de kendte rensningsforanstaltninger  

 transformerer én forureningsform til en anden.
Filtrering af  

 luftafkast giver f.eks. fast affald i form af filterstøv.  

 Spildevandsrensning medfører oftest slamproduktion.
Der skal derfor  

 oplyses om mængden, arten og bortskaffelsen af det affald, der  

 fremkommer i forbindelse med rensningen.
Ansøgningen skal endvidere indeholde oplysninger om  

 de påtænkte foranstaltninger til dæmpning af støj og  

 vibrationer.
Der kan være tale om indkapsling af støjkilder,  

 hensigtsmæssig planlægning af kørsel og parkeringsforhold  

 på virksomhedens område, opstilling af vibrerende anlæg  

 på vibrationsdæmpende materiale osv.
Endelig skal det beskrives, hvilke foranstaltninger der  

 vil blive truffet for at undgå driftsforstyrrelser og uheld.
F.eks.  

 opbevaring af kemikalier i rum eller bassiner uden gulvafløb og med  

 kanter, der sikrer, at indholdet af den største "tønde" vil  

 blive opsamlet og ikke løbe ud i kloakken.
F.eks. sprinkleranlæg  

 ved processer med særlig brandfare etc.
I) Egenkontrol Ansøgningen skal indeholde virksomhedens forslag  

 til vilkår for virksomhedens drift samt forslag til  

 kontrolvilkår.
Forslagene vedrørende egenkontrol bør  

 omhandle driftskontrolparametre, kontroltype, kontrolperiode, målinger,  

 prøveudtagninger og analyser, databehandling og -rapportering samt  

 vedligeholdelse og eftersyn af produktionsapparatet og  

 rensningsforanstaltningerne.
Egenkontrollen kan også omfatte faste  

 procedurer for vedligeholdelse og eftersyn af produktionsapparatet og  

 rensningsforanstaltningerne.
 Det skal oplyses, hvorledes virksomhedens organisering og  

 ansvarsplacering for udførelse af egenkontrollen er tilrettelagt.
For egenkontrol vedrørende luftforurening henvises  

 til kapitel 5, Udformning af vilkår og kontrolregler, i  

 luftvejledningen.
For egenkontrol vedrørende støj henvises der  

 til kapitel 7, Retningslinier for kontrol med overholdelse af de for en  

 virksomhed fastsatte støjgrænser, i støjvejledningen.
J) Risiko I forbindelse med risikobetonede aktiviteter, der kan  

 medføre et større uheld, skal der som led i ansøgningen  

 redegøres for de foranstaltninger, der er truffet med henblik på  

 at forebygge større uheld.
I Miljøstyrelsens vejledning nr. 4,  

 1990 "Pligter ved risikobetonede aktiviteter" er der nærmere redegjort  

 for de nødvendige oplysninger.
7 Afgørelse om godkendelse 7.1 Administrative forhold Forinden afgørelse træffes, bør der  

 være en dialog og et samarbejde mellem godkendelsesmyndighed og  

 virksomhed på basis af virksomhedens ansøgning.
Supplerende sagsakter Godkendelsesmyndigheden kan indhente oplysninger til brug  

 for sagsbehandlingen ud over, hvad virksomheden selv har tilvejebragt i  

 forbindelse med sin ansøgning og under sagsbehandlingen.
Sådanne  

 faktiske oplysninger om virksomheden, dens indretning og drift, de anvendte  

 teknikker osv. ud over, hvad virksomheden i forvejen selv er bekendt med, kan  

 være til ugunst for virksomheden.
Det er derfor vigtigt, at  

 virksomheden får lejlighed til at tage stilling til disse faktiske  

 oplysninger, såfremt de indgår i myndighedens behandling af  

 ansøgningen og vil blive lagt til grund for afgørelsen om  

 godkendelse.
Pligt til underretning af ansøger Godkendelsesmyndigheden skal underrette virksomheden, hvis  

 der er fremkommet supplerende oplysninger til ugunst for ansøgeren  

 under sagens behandling, og fastsætte en frist for ansøgeren til  

 at afgive en udtalelse om disse.
Denne pligt til underretning følger  

 allerede af forvaltningslovens § 19, men er for en ordens skyld medtaget i  

 godkendelsesbekendtgørelsens § 7, stk. 1. Forvaltningslovens  

 bestemmelser gælder naturligvis også i miljøsager,  

 såvel som bestemmelserne i offentlighedsloven om bl.a. adgangen til  

 aktindsigt.
Forpligtelsen til underretning om faktiske oplysninger  

 gælder efter Miljøstyrelsens opfattelse kun over for  

 ansøgeren og ikke uden videre over for omboende eller andre  

 interesserede i sagens udfald.
Aktindsigt og fortrolighed Afgørelse om aktindsigt efter offentlighedsloven  

 træffes af godkendelsesmyndigheden.
Afgørelsen kan  

 påklages til Miljøstyrelsen og i visse tilfælde til  

 Miljøklagenævnet.
 Det bemærkes, at en virksomhed kan kræve  

 fortroligholdelse af oplysninger om tekniske indretninger eller  

 fremgangsmåder eller om drifts- og forretningsforhold eller lignende,  

 hvis det skønnes af væsentlig betydning for virksomheden, at  

 andre end miljømyndighederne ikke får kendskab hertil.
 Ved udformningen af begrundelsen for afgørelsen  

 skal man derfor være opmærksom på, at oplysninger om  

 drifts- og fabrikationsmæssige forhold, der har væsentlig  

 økonomisk betydning for virksomheden, skal behandles fortroligt.
Afgørelsens meddelelse Der er intet krav om, at et udkast til afgørelse om  

 godkendelse skal forelægges virksomheden til udtalelse, inden  

 afgørelsen endelig meddeles, medmindre baggrunden er en frivillig  

 ansøgning, hvor der gælder særlige regler.
Det vil  

 imidlertid ofte være praktisk og i øvrigt styrke samarbejdet  

 mellem virksomhed og myndighed, at virksomheden får mulighed for at  

 udtale sig om afgørelsens indhold, inden afgørelse endeligt  

 træffes.
Afgørelse efter frivillig ansøgning I følge lovens § 38 kan bestående  

 listevirksomheder frivilligt indgive ansøgning om godkendelse.  

 Når godkendelsesmyndigheden er færdig med sagsbehandlingen,  

 sendes der et udkast til virksomheden.
Der meddeles samtidig en dato som  

 sidste frist for tilbagetrækning af ansøgningen, forinden  

 godkendelsesmyndigheden træffer afgørelse i sagen.
Har  

 virksomheden ikke trukket sin ansøgning tilbage inden fristens  

 udløb, bliver myndighedens afgørelse herefter bindende for  

 virksomheden, jf. godkendelsesbekendtgørelsens § 13, stk. 2.  

 Virksomheden har således mulighed for at se på konsekvenserne af  

 den frivillige ansøgning om godkendelse og vurdere "godkendelsens  

 pris", før afgørelsen træffes.
Såfremt  

 godkendelsens vilkår måtte blive ændret ved en eventuel  

 efterfølgende klagesagsbehandling, er virksomheden imidlertid bundet  

 af den endelige godkendelse.
Prioritering af sager Godkendelsesmyndigheden afgør selv, hvordan den  

 tidsmæssigt vil prioritere behandlingen af frivillige  

 ansøgninger i forhold til andre ansøgninger.  

 Godkendelsesmyndigheden kan beslutte, at sagsbehandlingen skal afvente den  

 egentlige indkaldelsesfrist, hvis det tids- og ressourcemæssigt vil  

 være vanskeligt at indpasse godkendelsesbehandlingen i arbejdet  

 på det af ansøgeren ønskede tidspunkt.
7.2 Lokalisering Det fremgår af miljøbeskyttelseslovens § 4,  

 at den, der vil påbegynde virksomhed, der kan give anledning til  

 forurening, skal vælge et sådant sted for udøvelsen, at  

 faren for forurening begrænses mest muligt.
Ved valg af stedet skal der  

 tages hensyn til områdets beskaffenhed, herunder den nuværende og  

 planlagte fremtidige udnyttelse, samt til mulighederne for  

 hensigtsmæssig bortskaffelse af spildevand og affald.
En  

 hensigtsmæssig lokalisering af forurenende virksomhed forebygger mange  

 problemer.
Der henvises til Miljøministeriets Håndbog om  

 Miljø og Planlægning.
Trafikforhold I vurderingen af lokaliseringens hensigtsmæssighed  

 indgår spørgsmålet om til- og frakørselsforholdene  

 for virksomheden.
Såfremt virksomheden trafikmæssigt  

 medfører væsentligt øgede trafikale gener i  

 nærområdet, og hvis disse gener ikke kan afhjælpes ved valg  

 af alternative til- og frakørselsforhold, kan myndighederne  

 nægte godkendelse til etablering af ny virksomhed eller til udvidelse  

 af en eksisterende.
Da færdsel på offentlig vej m.v. reguleres af  

 politiet og henhører under færdselsloven og bestemmelser udstedt  

 af Justitsministeriet i øvrigt, skal en virksomheds trafikale  

 belastning af omgivelserne i forbindelse med behandlingen af en  

 godkendelsessag tages op til vurdering, inden afgørelse om godkendelse  

 træffes.
Efter dette tidspunkt kan selve trafikken ikke reguleres af  

 miljømyndighederne.
I godkendelsen kan der stilles vilkår om anvendelse  

 af bestemte porte til ind- og udkørsel.
For virksomhedens egne  

 køretøjer kan der endvidere stilles vilkår om hvilke veje  

 der skal benyttes ved til- og frakørsel.
Afslag på ansøgning Godkendelsesmyndigheden skal give afslag på  

 ansøgning om godkendelse, hvis lokaliseringen af virksomheden vil  

 være i strid med bestemmelser i gældende regionplan, kommuneplan  

 eller lokalplan.
Det fremgår af miljøbeskyttelseslovens § 34,  

 stk. 3, at et sådant afslag er endeligt og ikke kan påklages til  

 anden administrativ myndighed.
Vurdering af visse projekters virkning på  

 miljøet Godkendelse af listevirksomheder, der er omfattet af  

 bekendtgørelsen om vurdering af visse større projekters  

 virkning på miljøet, må ikke meddeles, før der er  

 foretaget en sådan vurdering (VVM-proceduren), og amtsrådet har  

 vedtaget det tilhørende regionplantillæg, jf.  

 godkendelsesbekendtgørelsens § 7, stk. 2.
I VVM-vurderingen indgår forhold, som senere tillige  

 indgår i godkendelsessagen.
Gennemførelsen af VVM-vurderingen  

 med vedtagelsen af et regionplantillæg er dog ikke i sig selv  

 ensbetydende med, at en miljøgodkendelse efterfølgende vil  

 kunne meddeles.
7.3 Påbegyndelse af bygge- og  

 anlægsarbejder Listevirksomhed må som hovedregel ikke  

 anlægges eller påbegyndes, før der er meddelt godkendelse,  

 jf. lovens § 33. Ligeledes må listevirksomhed ikke ændres eller  

 udvides bygningsmæssigt eller driftsmæssigt uden  

 forudgående godkendelse.
Tilladelse før godkendelse kan gives Efter lovens § 33, stk. 2 kan godkendelsesmyndigheden dog  

 give tilladelse til påbegyndelse af bygge og anlægsarbejder,  

 før der træffes afgørelse om godkendelse.
Tilladelse kan  

 kun meddeles, hvis lokaliseringen af virksomheden sker i overensstemmelse med  

 en godkendt lokalplan eller byplanvedtægt.
En sådan tilladelse  

 til påbegyndelse af bygge- og anlægsarbejder kan dog ikke  

 meddeles til anlæg for deponering af affald.
Godkendelsesbekendtgørelsens § 10 præciserer,  

 at ansøgning om miljøgodkendelse skal være under  

 behandling hos godkendelsesmyndigheden.
Godkendelsesmyndigheden skal efter  

 godkendelsesbekendtgørelsens § 10, stk. 1, 1. punktum foretage en  

 vurdering af lokaliseringsforholdene og en vurdering af, om virksomheden kan  

 få en godkendelse.
Lokalplanens ordlyd er først og fremmest  

 afgørende for, om betingelserne for meddelelse af tilladelse til  

 påbegyndelse af bygge- og anlægsarbejder er opfyldt.
Specielt  

 bør godkendelsesmyndigheden være opmærksom på,  

 hvorledes lokalplanen tager stilling til udvidelse eller ændringer af  

 eksisterende virksomheder inden for det pågældende  

 lokalplanområde.
Måske fremgår det direkte af lokalplanens  

 tekst, at virksomheder af den pågældende art ikke fremover  

 ønskes i området, og at eksisterende virksomheder ikke tillades  

 udvidet.
 I tilfælde af begrundet tvivl om den valgte  

 lokalisering bør tilladelse til påbegyndelse af bygge- og  

 anlægsarbejder ikke meddeles.
Det anbefales, at der forud for afgørelsen  

 føres en dialog mellem planlægningsmyndighed og  

 miljømyndighed for at sikre overensstemmelse.
Godkendelsesmyndigheden  

 bør herved sikre sig, at kommunalbestyrelsen ikke har aktuelle planer  

 om at ændre lokalplanforholdene.
Hvis kommunalbestyrelsen har en ny  

 lokalplan under overvejelse, som ændrer områdets status til  

 ugunst for det påtænkte byggeri i forbindelse med udvidelse af  

 den pågældende virksomhed, bør godkendelsesmyndigheden  

 underrette virksomheden herom, således at dette kan indgå i  

 overvejelserne omkring lokaliseringen.
 Selvom virksomheden når at afslutte bygge- og  

 anlægsarbejder, må driften ikke igangsættes, før  

 afgørelsen om godkendelse er meddelt.
Byggeri på eget ansvar Når det i lovens § 33, stk. 2 anføres, at  

 byggeriet igangsættes på bygherrens ansvar, betyder dette som  

 hidtil, at der ikke er nogen indskrænkning i godkendelsesmyndighedens  

 ret til at meddele afslag på en ansøgning om godkendelse eller  

 klagemyndighedens ret til at ændre eller ophæve godkendelsen.
VVM Tilladelse til påbegyndelse af bygge- og  

 anlægsarbejder kan ikke gives, hvis projektet er omfattet af  

 bestemmelserne om vurdering af visse større projekters virkning  

 på miljøet (VVM-proceduren), før amtsrådets  

 endelige vedtagelse af regionplantillægget indeholdende  

 miljøvurderingen af anlægget foreligger.
Underretning og klagemulighed Godkendelsesmyndighedens afgørelse efter lovens §  

 33, stk. 2 om afslag på ansøgning om tilladelse til  

 påbegyndelse af bygge- og anlægsarbejder kan jf.  

 godkendelsesbekendtgørelsens § 18, stk. 2 ikke indbringes for anden  

 administrativ myndighed.
Modsætningsvis følger det, at  

 afgørelser, der giver tilladelse til påbegyndelse af bygge- og  

 anlægsarbejder, kan påklages efter de sædvanlige  

 klageregler i miljøbeskyttelseslovgivningen.
Dette indebærer, at  

 klageberettigede personer, organisationer og myndigheder skal underrettes,  

 hvis der meddeles tilladelse.
Offentlig annoncering bør foretages,  

 såfremt kredsen af klageberettigede ikke let kan identificeres, for at  

 undgå berettigede indsigelser fra klageberettigede på et senere  

 tidspunkt.
Bygge- og anlægsarbejder kan igangsættes,  

 uanset om denne tilladelse påklages.
Der er således ikke  

 opsættende virkning af en eventuel klage.
Miljøstyrelsen kan dog  

 under behandlingen af en klage bestemme, at bygge- og anlægsarbejder  

 ikke må påbegyndes eller skal standses.
7.4 Afgørelsens indhold En afgørelse i en godkendelsessag bør  

 bestå af følgende elementer:
 Hvis godkendelsesmyndigheden på baggrund af den  

 miljøtekniske vurdering finder, at virksomheden kan drives på  

 stedet uden at medføre væsentlig forurening, meddeles  

 godkendelse til det ansøgte med vilkår for virksomhedens  

 etablering og drift, herunder den kontrol, virksomheden selv skal  

 foretage.
Der er ingen formelle krav til, hvordan afgørelsen  

 skal udformes.
Det er dog vigtigt, at godkendelsen og dens vilkår er  

 klart og entydigt formuleret.
 Den miljøtekniske beskrivelse skal udarbejdes  

 på baggrund af virksomhedens oplysninger om anlæg og aktiviteter  

 og indeholde en beskrivelse af de spildstrømme (mængde og art),  

 der fremkommer ved produktionen, samt en beskrivelse af de planlagte  

 forureningsbegrænsende foranstaltninger og de resterende  

 emissioner.
 Godkendelsen bør tydeligt angive de  

 forudsætninger for virksomhedens placering, drift og forurening m.v.,  

 der har haft betydning for sagens behandling, og der er lagt til grund ved  

 afgørelsen.
Økonomiske afvejninger Der er i lovens bestemmelser intet nævnt om  

 økonomiske afvejninger.
Det forvaltningsretlige  

 proportionalitetsprincip skal imidlertid respekteres.
Myndigheden kan  

 således ikke forlange af en virksomhed, at den skal afholde betydelige  

 omkostninger til yderligere forureningsbegrænsende foranstaltninger,  

 hvis den miljømæssige effekt vil være beskeden, og denne  

 ikke er miljømæssigt påkrævet.
I miljøbeskyttelsesloven understreges betydningen  

 af at se på forurening og ressourceforbrug i hele det kredsløb,  

 som stoffer og produkter gennemløber fra produktion til forbrug og  

 bortskaffelse.
Der lægges i loven vægt på den forebyggende  

 indsats gennem anvendelse af renere teknologi.
Lovens ændrede  

 forureningsbegreb og hensigt om begrænsning af ressourceforbrug har som  

 konsekvens, at afvejningen mellem virksomhedsøkonomi og krav til  

 forureningsbegrænsning nu må ses i et større perspektiv  

 end tidligere.
Vilkår Det er vigtigt, at der kun fastsættes de  

 nødvendige vilkår for virksomhedens drift.
Stoffer, der er af  

 mindre miljømæssig betydning, sættes der normalt ikke  

 vilkår for.
 Opmærksomheden henledes på, at vilkårene  

 i en godkendelse retter sig til virksomheden, der er forpligtet til at  

 overholde disse, og som kan pålægges strafansvar for manglende  

 overholdelse. "Vilkår", der indeholder forbehold fra myndighedens side,  

 eller som i øvrigt ikke kan håndhæves, bør derfor  

 ikke forekomme i en godkendelse.
 Godkendelsen bør udover vilkår i forbindelse  

 med den normale drift indeholde vilkår, der bestemmer, hvorledes  

 virksomheden skal forholde sig i situationer, hvor de  

 forureningsbegrænsende foranstaltninger midlertidigt er ude af drift,  

 og ved andre uregelmæssigheder i driften.
Luft Vilkår for begrænsning af luftforurening  

 udformes i overensstemmelse med Miljøstyrelsens luftvejlednings  

 kapitel 5 om udformning af vilkår og kontrolregler.
Støj Støjvilkår meddeles som  

 immissionsvilkår.
Herudover kan der stilles vilkår om  

 støjdæmpning af særlige anlæg, etablering af  

 støjmure eller en tidsmæssig begrænsning af virksomhedens  

 drift.
Vejledning i formulering af støjvilkår findes i  

 Miljøstyrelsens vejledning om ekstern støj fra virksomheder,  

 kapitel 4.
Spildevand Ved udarbejdelse af vilkår for spildevandsudledning  

 skal det sikres Udlederkrav bør især stilles som tilladt  

 udledt mængde pr. tidsenhed.
Koncentrationskrav bør kun  

 fastsættes for parametre, hvor koncentrationen i spildevandet er af  

 betydning for recipienten.
 For udledninger af kvælstof og fosfor henvises der  

 til Miljøministeriets bekendtgørelse nr. 784 af 10. december  

 1987 om begrænsning af udledning af kvælstof og fosfor til  

 vandløb, søer og havet med spildevand fra industrielle  

 virksomheder.
Udledning af stoffer, der er toksiske, persistente eller  

 bioakkumulerbare, skal begrænses mest muligt ved anvendelse af den  

 bedste, tilgængelige teknologi.
For udledninger af cadmium,  

 kviksølv og en række farlige stoffer fra visse  

 industrivirksomheder gælder der særlige krav, affødt af EF  

 direktiver.
Der henvises til de aktuelle bekendtgørelser herom.
 Der henvises i øvrigt til "Model for styrkelse af  

 virksomhedens egenkontrol med udledning af spildevand gennem  

 vilkårsfastsættelse for egenkontrol", som er udsendt af  

 Miljøstyrelsen den 18. november 1991 til amtskommunerne.
Affald Loven definerer, at frembringelse af affald er en  

 forureningsart på linie med udsendelse af stoffer til jorden, luften og  

 vandet.
Dette medfører, at der i afgørelser om godkendelse skal  

 tages stilling til spørgsmålet om affaldsfrembringelse.
Der kan i en afgørelse om godkendelse stilles  

 vilkår om, hvilke affaldsarter og hvilke mængder der må  

 frembringes.
Desuden kan der stilles vilkår om håndtering og  

 opbevaring af affaldet på virksomhedens grund inden bortskaffelse, i  

 det omfang det er nødvendigt af hensyn til belastningen af  

 virksomhedens omgivelser.
 For affaldsbehandlende virksomheder bør der stilles  

 vilkår om, hvilke typer affald der må modtages til behandling.  

 For alle virksomheder må det anbefales, at der stilles vilkår  

 for, hvor meget affald der må oplagres på virksomheden.
Bortskaffelse af affald er reguleret i lovens kap. 6 og de  

 dertil hørende bekendtgørelser og reguleres derfor ikke i  

 miljøgodkendelsen.
Bortskaffelsen af affald er en kommunal opgave,  

 ligesom ansvaret for gennemførelse af affaldsplanlægningen er  

 henlagt til kommunalbestyrelsen.
Affaldsbortskaffelsen også fra  

 listevirksomheder sker i henhold til det af kommunalbestyrelsen vedtagne  

 regulativ.
Kommunalbestyrelsen kan stille vilkår om opbevaring af  

 affald på virksomheden, hvor dette er nødvendigt af hensyn til  

 den efterfølgende bortskaffelse.
F.eks. om sortering af visse  

 affaldsfraktioner eller om opbevaring af visse affaldstyper i bestemte  

 containere.
Amtsrådet skal, inden afgørelse om  

 godkendelse træffes, sikre sig, at der ikke er modstrid mellem de i  

 godkendelsen stillede vilkår og bestemmelser i kommunens regulativ.
I  

 tilfælde, hvor der frembringes affald, der ikke er omfattet af et  

 kommunalt regulativ, må amtsrådet sikre sig, at der er etableret  

 en ordning for bortskaffelse af affaldet.
Sikring af jord og grundvand Det bør i godkendelsens forudsætninger eller  

 vilkår sikres, at der ikke ved normal drift sker spild, og at der ikke  

 ved driften må ske midlertidig henlæggelse af stoffer, materialer  

 eller produkter, der kan forurene jord og/eller grundvand.
Der bør i  

 øvrigt være et beredskab i tilfælde af, at sådant  

 spild sker ved uheld.
Egenkontrol Det må anses for væsentligt, at godkendelsen  

 nøje præciserer vilkårene for virksomhedens egenkontrol.  

 Ved fastlæggelse af egenkontrollen skal det sikres Der kan endvidere i godkendelsen fastsættes  

 vilkår om, at der udarbejdes driftsinstruktioner m.v. for tilsyn og  

 kontrol med virksomhedens forureningsbegrænsende foranstaltninger.
Der  

 kan endvidere fastsættes vilkår for udformningen af disse  

 driftsinstruktioner, hvilket især kan have betydning, når  

 virksomhedens drift omfatter særligt risikobetonede processer.
Det bør endvidere i godkendelsen anføres,  

 hvorledes resultaterne af den egenkontrol, som virksomheden skal foretage,  

 skal gøres tilgængelig for tilsynsmyndigheden, og hvornår  

 kontrollen skal udføres første gang.
Det bør i  

 almindelighed fastsættes, at kontrollen første gang skal  

 udføres umiddelbart efter, at virksomhedens drift er påbegyndt,  

 og at kontrollen herefter udføres med et nærmere angivet  

 tidsinterval.
Renere teknologi Det fremgår af godkendelsesbekendtgørelsens §  

 8, stk. 2, at godkendelsesmyndigheden i afgørelsen specielt skal  

 redegøre for de synspunkter, den har anlagt ved bedømmelsen af  

 den foreliggende aktivitet i forhold til den mindst forurenende teknologi,  

 herunder mindre forurenende råvarer, anlæg, processer og  

 affaldsfrembringelse, samt bedst mulige miljøbeskyttende  

 foranstaltninger i øvrigt.
Ved vurderingen af projektet skal der  

 lægges vægt på hele det kredsløb, som stoffer og  

 materialer gennemløber i samfundet, med henblik på at  

 begrænse spild af ressourcer mest muligt.
Som omtalt ovenfor i kapitel 2 er det først og  

 fremmest virksomheden, der skal undersøge mulighederne for anvendelse  

 af renere teknologi på virksomheden.
Godkendelsesmyndigheden skal  

 herefter vurdere og tage stilling til det fremsendte projekt.
Godkendelsesmyndigheden skal i den forbindelse sikre sig,  

 at virksomhedens redegørelse indeholder en stillingtagen til de  

 muligheder, der er beskrevet i den for branchen relevante brancheorientering  

 eller referenceliste.
Hvis godkendelsesmyndigheden har en særlig viden  

 på det pågældende område, bør den bruge denne  

 viden i dialogen med virksomheden omkring redegørelsen.
 Godkendelsesmyndigheden bør i øvrigt  

 være varsom med at fastsætte andre vilkår end de, der  

 følger af gældende vejledninger, medmindre virksomheden i  

 ansøgningen selv har foreslået lavere grænseværdier,  

 eller branchen i samarbejde med Miljøstyrelsen selv har anbefalet  

 lavere grænseværdier.
Direkte udledning af spildevand I en godkendelse, som omfatter tilladelse til direkte  

 udledning af spildevand til vandløb, søer eller havet,  

 indgår vilkårene for udledningen i selve godkendelsen efter  

 miljøbeskyttelseslovens kap. 5. Udledningstilladelsen er således  

 omfattet af den for godkendelsen gældende retsbeskyttelse.
Tilslutning af spildevand til offentligt  

 kloakanlæg Tilladelse til afledning af spildevand til offentligt  

 kloakanlæg meddeles i henhold til miljøbeskyttelseslovens kap.  

 4. En sådan tilladelse kan meddeles samtidigt med godkendelsen; men den  

 er ikke en del af godkendelsen og følgelig heller ikke omfattet af  

 godkendelsens retsbeskyttelse.
Risiko i et selvstændigt afsnit Efter godkendelsesbekendtgørelsens § 9 skal  

 godkendelsen indeholde et selvstændigt afsnit om afgørelse i  

 medfør af reglerne om risikobetonede aktiviteter, for så vidt  

 angår de foranstaltninger, der skal forebygge større uheld og  

 imødegå følgerne heraf.
Denne afgørelse meddeles  

 under henvisning til de enhver tid gældende regler på  

 risikoområdet.
Dette gælder ikke blot risikoforhold for  

 anmeldelsespligtige virksomheder, men også for virksomheder, der alene  

 omfattes af bestemmelserne om generel agtpågivenhed.
Tidsfrister Godkendelser skal jf. godkendelsesbekendtgørelsens  

 § 11, stk. 2 forsynes med en tidsfrist for den seneste udnyttelse af  

 godkendelsen.
 Denne tidsfrist bør normalt ikke fastsættes  

 ud over 2 år for at sikre mod, at der efter en længere periode  

 uden aktiviteter startes en produktion med en godkendelse, der bygger  

 på forudsætninger, der kan være væsentligt  

 ændret i tidens løb (f.eks. mulighed for anvendelse af ny og  

 renere teknologi, ændrede fysiske rammer for området eller nye  

 regler), således at den eksisterende godkendelse bygger på et  

 forældet grundlag.
 Samtidig er der mulighed for at fastsætte det  

 tidligste tidspunkt for udnyttelsen af godkendelsen.
Tidsbegrænsning Godkendelser kan i særlige tilfælde  

 tidsbegrænses, såfremt der er en væsentlig grund til det,  

 jf. godkendelsesbekendtgørelsens § 11. Tidsbegrænsningen skal  

 angive tidspunktet for godkendelsens udløb.
Hvis en godkendelse  

 tidsbegrænses, skal godkendelsen indeholde den nærmere  

 begrundelse herfor.
Begrænsningen kan gælde både hele  

 godkendelsen og enkelte dele af den.
Retsbeskyttelse I godkendelsen skal anføres tidspunktet for,  

 hvornår retsbeskyttelsen udløber, jf.  

 godkendelsesbekendtgørelsens § 12. Dette tidspunkt kan naturligvis  

 ændres, såfremt afgørelsen påklages til  

 højere administrativ myndighed, idet retsbeskyttelsen gælder 8  

 år fra datoen for meddelelse af den endelige afgørelse.
Se  

 endvidere kapitel 10.
Risiko: Ingen retsbeskyttelse De vilkår i godkendelsen, der omhandler  

 risikoforholdene (jf. § 9 i godkendelsesbekendtgørelsen) er ikke  

 omfattet af den 8-årige retsbeskyttelse.
Det skal fremgå af  

 godkendelsen, at denne del af vilkårene om risiko til enhver tid kan  

 ændres eller ajourføres i overensstemmelse med de til enhver tid  

 gældende bestemmelser på risikoområdet.
8 Behandling af ansøgninger om  

 godkendelse fra bestående listevirksomheder Vurderingsgrundlaget Det fremgår af indkaldelsesbekendtgørelsens §  

 7, at godkendelsesmyndigheden på baggrund af en samlet vurdering af  

 virksomhedens drifts- og forureningsforhold skal vurdere, om der kan meddeles  

 godkendelse til det ansøgte eller dele heraf, eller om forureningen  

 skal reguleres gennem påbud eller forbud efter  

 miljøbeskyttelseslovens § 41, stk. 1-3.
Udgangspunktet for behandlingen af en ansøgning fra  

 en bestående virksomhed er, at der skal lægges vægt  

 på de samme hensyn som ved godkendelse af nye virksomheder.
Det  

 betyder, at der skal lægges vægt på, hvad der er  

 opnåeligt ved anvendelse af den mindst forurenende teknologi, herunder  

 mindre forurenende råvarer, processer og anlæg, samt de bedst  

 mulige forureningsbegrænsende foranstaltninger, således at  

 forureningen, ressourceanvendelsen og affaldsfrembringelsen begrænses  

 mest muligt.
Der skal i vurderingen af, hvad der er den bedst mulige  

 løsning tages hensyn til, at det for en eksisterende virksomhed ofte  

 vil være forbundet med væsentlig større omkostninger at  

 nå et givet beskyttelsesniveau end for en virksomhed, der står  

 over for etablering.
Mange bestående virksomheder er allerede i dag  

 delvist godkendt.
Ved behandlingen af en ansøgning omhandlende en  

 ikke-godkendt del af en virksomhed skal der tages hensyn til forureningen fra  

 den samlede virksomhed.
Dette kan i visse tilfælde føre til, at  

 virksomheden stilles overfor valget mellem lukning af ikke-godkendte dele  

 eller nedbringelse af forureningen fra den godkendte del for at give "plads"  

 til en uundgåelig forurening fra den ikke-godkendte del.
De  

 særlige problemer, der kan opstå ved behandlingen af  

 ansøgninger fra virksomheder, der delvist er godkendt, er  

 nærmere omtalt i kapitel 10.
Hvornår kan der meddeles godkendelse? Virksomheder, der umiddelbart opfylder de krav, der  

 stilles til tilsvarende nye virksomheder, kan uden videre godkendes.
Det  

 indebærer, at emissionerne m.m. fra en bestående virksomhed vil  

 blive vurderet i forhold til Miljøstyrelsens vejledninger.
I mange tilfælde vil bestående virksomheder  

 dog først på kortere eller længere sigt kunne overholde  

 disse krav.
Også i disse tilfælde bør der meddeles  

 godkendelse, men under forudsætning af, at virksomheden i forbindelse  

 med fremlæggelsen af en handlingsplan for nedbringelse af forureningen  

 viser evne og vilje til at nedbringe forureningen til et acceptabelt niveau  

 inden for en rimelig tidsfrist.
Dette skal indgå som et vilkår i  

 godkendelsen.
Undtagelse - støj og lugt For bestående virksomheder, der er beliggende i  

 umiddelbar nærhed af boliger eller anden forureningsfølsom  

 anvendelse, og for hvem det ikke er muligt at overholde  

 Miljøstyrelsens vejledninger om støj og lugt, kan det dog efter  

 en konkret vurdering være nødvendigt, at der ved meddelelse af  

 vilkår i godkendelsen gives tillæg til vejledningernes  

 grænseværdier.
Tillægget kan gives, hvis virksomheden kan  

 fremlægge veldokumenterede teknisk/økonomiske grunde for, at  

 vejledningens grænseværdier ikke kan overholdes.
Men da  

 godkendelse til bestående virksomheder meddeles på det samme  

 grundlag som til nye virksomheder, bør lempelser i forhold til  

 vejledningernes støj- og lugtgrænser følges op af et  

 vilkår om, at virksomheden periodisk revurderer mulighederne for  

 yderligere afhjælpende foranstaltninger med tilbagemelding herom til  

 godkendelsesmyndigheden.
Dette kan f.eks. ske i forbindelse med udskiftning  

 eller renovering af det eksisterende produktionsapparat.
"Mølposeanlæg" Den del af godkendelsesbehandlingen, der vedrører  

 "mølposeanlæg", vil i de fleste tilfælde kunne reduceres  

 til en registrering af de pågældende anlæg med vilkår  

 om, at anlæggene ikke må benyttes, medmindre der opnås  

 godkendelse hertil.
Spidsbelastningsanlæg Anlæg, som en virksomhed alene anvender i  

 spidsbelastningssituationer, skal godkendes.
Kravene til sådanne  

 anlæg må dog fastsættes, således at de står i  

 et rimeligt forhold til anlæggets drifttid.
Nødanlæg Anlæg, som ikke forudses benyttet, men som  

 vedligeholdes med henblik på anvendelse alene i nødsituationer,  

 kan undergives en reduceret godkendelsesbehandling med vilkår for den  

 maksimale udnyttelse af anlægget.
Her tænkes især på  

 kraftværksblokke, som sættes i drift som følge af  

 uforudsigelige driftstop på de normalt benyttede  

 kraftværksblokke.
Godkendelsens indhold Afgørelser om godkendelse udformes i  

 overensstemmelse med godkendelsesbekendtgørelsens regler herom.
Dette  

 indebærer bl.a., at afgørelsen skal indeholde en  

 redegørelse for og en vurdering af sagens oplysninger samt angivelse  

 af de omstændigheder, der er lagt til grund ved godkendelsen, herunder  

 en vurdering af virksomhedens muligheder for at anvende den mindst  

 forurenende teknologi.
 Godkendelsen kan meddeles som en rammegodkendelse,  

 såfremt virksomheden har ansøgt herom.
I forbindelse med fastsættelsen af vilkår skal  

 der fastsættes en frist for opfyldelse af de meddelte vilkår.
For  

 at undgå konkurrenceforvridning anbefaler Miljøstyrelsen, at  

 fristerne for opfyldelse af godkendelsens krav så vidt muligt  

 fastsættes til højst 3 år, efter at der er truffet en  

 endelig administrativ afgørelse.
Hvornår kan der meddeles påbud? I de tilfælde, hvor forureningen fra en  

 bestående virksomhed eller dele heraf ikke kan nedbringes til et  

 acceptabelt niveau, svarende til niveauet for forurening fra nye  

 virksomheder, kan godkendelsesmyndigheden ikke meddele godkendelse.
I stedet  

 bør myndigheden meddele påbud efter lovens § 41, stk. 1 om at  

 nedbringe forureningen eller generne fra virksomheden - så langt som  

 det er muligt - inden nærmere bestemte frister.
I påbudet kan der  

 samtidig i samarbejde med virksomheden stilles krav om, at virksomheden  

 undersøger mulighederne for en yderligere nedbringelse af forureningen  

 eller generne.
Når gennemførte foranstaltninger fører  

 til, at virksomheden kan overholde gældende krav til nye virksomheder,  

 kan godkendelsesmyndigheden erstatte påbuddet af en godkendelse.
I  

 modsat fald bør godkendelsesmyndigheden overveje at kræve  

 virksomheden lukket.
Meningen er altså, at alle godkendelsespligtige  

 listevirksomheder på længere sigt skal opnå en  

 godkendelse.
Hvornår kan der meddeles forbud? Efter bemærkningerne til  

 miljøbeskyttelsesloven bør godkendelsesbehandlingen kun i  

 ekstreme tilfælde resultere i, at der nedlægges forbud mod den  

 videre drift af en virksomhed eller dele heraf, og kun hvis det  

 skønnes umuligt at nedbringe forureningen fra virksomheden til et  

 acceptabelt niveau.
Overvejelser om forbud bør derfor i praksis  

 først komme på tale, når mulighederne for at nedbringe  

 forureningen er grundigt undersøgt og ikke har ført til et  

 acceptabelt resultat.
Forbuddet meddeles i givet fald med hjemmel i lovens §  

 41.
Kun i de tilfælde, hvor virksomheden hverken har  

 vist vilje eller evne til at søge forureningen nedbragt, bør et  

 forbud meddeles som et umiddelbart resultat af godkendelsesbehandlingen.  

 Samtidig meddeles en frist for virksomhedens afvikling og endelige  

 ophør.
Fristen bør højst fastsættes til 3  

 år, dog senest den 31. december 2002.
9 Rammegodkendelser Med indførelsen af rammegodkendelser i den nye  

 miljøbeskyttelseslov er der åbnet mulighed for, at virksomheder,  

 der er omfattet af en samlet godkendelse, i et vist omfang kan  

 gennemføre ændringer i drift og indretning eller  

 produktionsmæssige udvidelser uden forudgående godkendelse.
En  

 sådan samlet godkendelse er ensbetydende med, at der er fastlagt en  

 samlet ramme for de forureninger, som kan udsendes fra virksomheden, og for  

 fordelingen heraf i omgivelserne.
Med en rammegodkendelse gives  

 virksomhederne dermed et større råderum end med en traditionel  

 godkendelse.
Betingelser En godkendelse efter miljøbeskyttelseslovens § 33  

 er en rammegodkendelse, hvis den opfylder følgende betingelser, jf.  

 godkendelsesbekendtgørelsens § 1, stk. 2:
Miljøansvarlig adfærd Rammegodkendelser bør fortrinsvis meddeles  

 virksomheder, der dokumenterer vilje og evne til miljøansvarlig  

 adfærd, eventuelt i form af et egenkontrolprogram med  

 regelmæssige målinger og journaloptegnelser af drift- og  

 vedligeholdelsesparametre eller et miljøstyringssystem (se kapitel  

 13).
Egenkontrol Egenkontrolprogrammet skal dokumentere virksomhedens  

 emissioner (luft, vand, støj og affald). Da rammegodkendelsen  

 medfører, at der løbende kan foretages ændringer i  

 aktiviteterne, kan der være behov for løbende ajourføring  

 af egenkontrollen.
Kontrollen kan ud over målinger og analyser  

 bestå i journalføring over driftsparametre og  

 vedligeholdelsesrutiner (f.eks. filterskift, eftersyn, råvareforbrug  

 eller registrering af affaldsmængder).
Tidligere godkendelser Godkendelser meddelt tidligere end den 1. januar 1992 er  

 ikke rammegodkendelser i lovens forstand, jf. lovens § 36 og  

 godkendelsesbekendtgørelsens § 1, stk. 2. Ændringer og  

 udvidelser i henhold til en sådan godkendelse skal behandles efter  

 lovens § 33, stk. 1.
En gældende godkendelse kan være formuleret  

 således, at den giver virksomheden bevægelsesfrihed.
En  

 sådan godkendelse kan virksomheden fremdeles operere inden for i  

 henhold til selve godkendelsens indhold.
9.1 Ansøgning om rammegodkendelse Der kan søges om rammegodkendelse ved nyetablering  

 af virksomheder og ved indsendelse af ansøgning om godkendelse af  

 bestående virksomheder.
Virksomheder, der helt eller delvist har en  

 godkendelse efter miljøbeskyttelsesloven, og som ønsker at  

 få en rammegodkendelse, kan frivilligt ansøge herom.  

 Ansøgningen skal følge de sædvanlige regler om  

 ansøgninger, jf. godkendelsesbekendtgørelsens § 1, stk. 2, nr.  

 2 (jfr. kapitel 6.2).
Efter godkendelsesbekendtgørelsens § 6, stk. 4 skal  

 virksomheden i ansøgningen nærmere specificere sine  

 ønsker med hensyn til godkendelsens rammer.
Ansøgningen skal  

 desuden indeholde oplysninger om de forventede driftsændringer eller  

 udvidelser og den forventede tidsmæssige horisont for disses  

 gennemførelse ifølge de af virksomheden allerede lagte  

 udviklingsplaner.
9.2 Afgørelse om rammegodkendelse Formålet med en rammegodkendelse er at give  

 virksomheden et større råderum end hidtil efter de traditionelle  

 godkendelser med snævre og specificerede vilkår.
Med respekt for  

 denne tankegang bør rammegodkendelsen i øvrigt udformes efter  

 samme retningslinier som andre godkendelser, jf. kapitel 7.4.
 Godkendelsen skal indeholde en særlig beskrivelse af  

 de aktiviteter, som omfattes af de i godkendelsen fastsatte  

 rammevilkår, jfr. godkendelsesbekendtgørelsens § 1, stk. 2, pkt.  

 3. Godkendelsen skal indeholde en redegørelse for art og omfang af  

 forureningen fra de aktiviteter, der er omfattet af rammegodkendelsen,  

 herunder fra planlagte udvidelser eller ændringer.
Fastsættelse af rammevilkår Vilkårene i rammegodkendelsen skal angive de  

 grænser for forurening, som virksomheden kan bevæge sig inden for  

 i forbindelse med senere ændringer eller udvidelser.
 Fastsættelsen af støjvilkår i en  

 rammegodkendelse vil ikke adskille sig fra den generelle praksis for  

 udarbejdelse af støjvilkår, idet virksomhedens tilladte  

 støjbelastning under normale omstændigheder fastsættes  

 under hensyntagen til hvilke formål de omliggende arealer anvendes.
Luftvilkår kan udformes med samlede rammer for  

 emission af stoffer.
Vilkårene kan formuleres således, at  

 emissionsgrænserne gælder for den afkastede lufts samlede indhold  

 af stoffer, som kan henføres til den samme stofgruppe/klasse.
Ved  

 beregning af den tilstrækkelige afkasthøjde skal den  

 pågældende klasses laveste B-værdi (af de muligt  

 forekommende) som hovedregel anvendes.
Der henvises i øvrigt til  

 Miljøstyrelsens luftvejledning.
Virksomheden kan således ændre anvendelse af  

 råvarer og hjælpestoffer m.v., forudsat at de anvendte stoffer  

 kan henføres til den samme stofgruppe/klasse.
Rammegodkendelser  

 åbner også mulighed for, at virksomheden kan ændre  

 fordelingen og placeringen af punktkilder under forudsætning af, at  

 emissionsgrænserne og B-værdierne fortsat kan overholdes.
Løbende begrænsning af forureningen Da det er intentionerne i miljøbeskyttelsesloven,  

 at der anvendes mindst forurenende teknologi, bør rammegodkendelsen  

 medtage et generelt vilkår om, at en anmeldelse af ændringer  

 eller udvidelser skal dokumentere, at ændringen eller udvidelsen bygger  

 på anvendelse af den på det pågældende tidspunkt  

 eksisterende, mindst forurenende teknologi.
Indførelse af et  

 miljøstyringssystem vil lette virksomhedens muligheder for at opfylde  

 dette krav.
Vilkår om egenkontrol Der bør i rammegodkendelsen fastsættes et  

 vilkår om, at virksomheden løbende skal ajourføre  

 egenkontrollen.
I anmeldelsen af en ændring eller en udvidelse skal  

 virksomheden redegøre for, at den fremtidige egenkontrol dækker  

 den nye situation.
9.3 Anmeldelse af ændringer og udvidelser Anmeldelsens indhold Anmeldelsen skal godtgøre, at udvidelsen eller  

 ændringen vedrører en aktivitet, der omfattes af den samlede  

 godkendelse, og som denne giver mulighed for.
Anmeldelsen skal samtidig  

 dokumentere, at ændringen eller udvidelsen kan holdes inden for de  

 grænser for forurening, der er fastsat i den samlede rammegodkendelse  

 (jf.
Miljøbeskyttelseslovens § 36).
Hvad skal anmeldes Ændringer og udvidelser, der har indflydelse  

 på virksomhedens miljømæssige forhold, skal anmeldes.  

 Bygningsmæssige ændringer, der ikke er af betydning for  

 virksomhedens forureningsforhold, skal ikke anmeldes.
Anmeldelse skal heller  

 ikke foretages for aktivitetsændringer, der er taget højde for i  

 godkendelsen som f.eks. spidsbelastninger og sæsonvariationer.
Godkendelsen kan indeholde et vilkår om, at  

 ændringer på en virksomhed, der er af mindre betydning for de  

 miljømæssige forhold, ikke behøver anmeldes, inden de  

 foretages, men i stedet anmeldes i forbindelse med en ajourføring af  

 den miljøtekniske beskrivelse, f.eks. en gang årligt.
Dette  

 anbefales især for større virksomheder.
Myndighedens reaktion Godkendelsesmyndigheden skal vurdere, om det anmeldte kan  

 udføres inden for de eksisterende rammer, eller om det kræver  

 særskilt godkendelse.
Godkendelsesmyndigheden skal inden 4 uger fra  

 modtagelsen af en anmeldelse skriftligt underrette virksomheden om, hvorvidt  

 det pågældende projekt kan gennemføres inden for  

 godkendelsens rammer, jf. godkendelsesbekendtgørelsens § 14, stk.  

 2.
Virksomheden må ikke gennemføre projektet,  

 før myndighedens svar foreligger.
Bygge- og anlægsarbejder  

 må ikke sættes i gang, før der er kommet svar fra  

 godkendelsesmyndigheden om, at udvidelsen eller ændringen ikke  

 kræver godkendelse.
Klageafskæring Godkendelsesmyndighedens afgørelse på  

 baggrund af anmeldelsen kan ikke påklages til anden administrativ  

 myndighed, jfr. godkendelsesbekendtgørelsens § 14, stk. 4.  

 Underretning om myndighedens afgørelse skal ikke ske over for andre  

 end virksomheden.
10 Revision af godkendelser Retsbeskyttelse i 8 år Der kan almindeligvis ikke meddeles forbud eller  

 påbud til en virksomhed, der har fået en godkendelse efter  

 miljøbeskyttelseslovens kapitel 5, før der er forløbet 8  

 år fra godkendelsens meddelelse, eller - hvis afgørelsen har  

 været påklaget - fra klagemyndighedens afgørelse,  

 medmindre visse særlige betingelser er opfyldt, jfr. lovens § 41, stk.  

 4.
 Hvis der som led i en godkendelse er meddelt en tilladelse  

 til udledning af spildevand til recipient, jfr. lovens § 34, stk. 2, har  

 denne udledningstilladelse også retsbeskyttelse i 8 år.
 Miljøministeren kan dog fastsætte en kortere  

 retsbeskyttelsesperiode for bestemte brancher, dog ikke til under 4 år,  

 jfr. lovens § 41, stk. 6. Internationale forpligtelser kan ligeledes  

 medføre, at retsbeskyttelsen gennembrydes.
Revision af egenkontrolvilkår Inden for retsbeskyttelsesperioden kan tilsynsmyndigheden  

 til enhver tid revidere vilkårene for at forbedre virksomhedens kontrol  

 med egen forurening (egenkontrol) eller for at opnå et mere  

 hensigtsmæssigt tilsyn, jfr. lovens § 72, stk. 2. Der gælder  

 altså ingen retsbeskyttelse for disse vilkår.
Der må dog  

 ikke ske ændringer af det materielle indhold i godkendelsens  

 vilkår.
Eksempelvis kræver fastsættelse af strengere  

 emissionsgrænser, at betingelserne herfor er opfyldt, jfr. lovens § 41,  

 stk. 4.
 Tilsynsmyndighedens beslutninger efter § 72, stk. 2 om  

 ændring af egenkontrolvilkår meddeles i form af påbud og  

 kan påklages til Miljøstyrelsen af virksomheden.  

 Afgørelser efter § 72, stk. 2 vedrører derimod ikke naboer, som  

 ikke har klageret, og som derfor ikke skal underrettes.
Efter retsbeskyttelsesperiodens udløb Når retsbeskyttelsesperioden - normalt 8 år -  

 er udløbet, kan og bør godkendelsesmyndigheden tage  

 godkendelsens vilkår op til revision enkeltvist eller samlet, når  

 det er miljømæssigt begrundet, eller hvis der er udviklet renere  

 teknologi eller bedre rensningsformer, jfr. lovens § 41, stk. 5.
 Ændringer af enkelte eller flere vilkår  

 meddeles i form af påbud, jfr. godkendelsesbekendtgørelsens §  

 15, stk. 1. Der gælder således ikke en ny 8 års  

 retsbeskyttelse efter vilkårsrevision.
 Inden tilsynsmyndigheden reviderer vilkårene, skal  

 virksomheden skriftligt orienteres om, hvilke vilkår myndigheden  

 ønsker ændret, samt hvilke oplysninger virksomheden i givet fald  

 skal fremkomme med til brug ved sagsbehandlingen, jfr.  

 godkendelsesbekendtgørelsens § 15, stk. 2. Samtidig fastsættes  

 en frist herfor.
 Tilsynsmyndighedens meddelelse, om at man vil foretage  

 vilkårsrevision, samt anmodning om de nødvendige oplysninger kan  

 ikke påklages til anden administrativ myndighed, jfr.  

 godkendelsesbekendtgørelsens § 15, stk. 4.
 Bestemmelserne om vilkårsrevision er ikke til hinder  

 for, at tilsynsmyndigheden kan tage virksomhedens samlede miljøforhold  

 op til fornyet vurdering efter udløbet af retsbeskyttelsesperioden,  

 jfr. godkendelsesbekendtgørelsens § 15, stk. 5.
 Såfremt en gennemgang af hele virksomhedens  

 forureningsforhold svarende til en godkendelsesbehandling efter principperne  

 i den nye miljøbeskyttelseslov munder ud i en ny godkendelse af  

 virksomheden, gælder der en ny retsbeskyttelsesperiode for samtlige  

 vilkår.
Specielt om godkendelse af bestående  

 virksomheder Ved behandlingen af en ansøgning fra en  

 bestående ikke-godkendt del af en listevirksomhed skal der naturligvis  

 tages hensyn til forureningen fra den samlede virksomhed.
Hvis  

 retsbeskyttelsesperioden for den godkendte del af virksomheden endnu ikke er  

 udløbet, vil det dog være udelukket at skærpe de  

 vilkår, der er fastsat i den allerede meddelte godkendelse.
Dette kan i  

 visse tilfælde føre til, at virksomheden stilles over for valget  

 mellem lukning af ikke-godkendte dele af virksomheden eller  

 gennemførelse af forureningsbegrænsende foranstaltninger  

 på den godkendte del for at give "plads" til en uundgåelig  

 forurening fra den ikke-godkendte del.
 Hvis retsbeskyttelsesperioden derimod er udløbet  

 for den godkendte del af virksomheden, vil der ikke være noget til  

 hinder for, at godkendelsesmyndigheden i forbindelse med en samlet vurdering  

 af virksomhedens forureningsforhold ændrer vilkårene i den  

 allerede meddelte godkendelse.
 Hvis der meddeles en samlet godkendelse for hele  

 virksomheden efter principperne i den nye miljøbeskyttelseslov, hvori  

 vilkårene for den godkendte del er ændret, indtræder en ny  

 retsbeskyttelse for alle godkendelsens vilkår.
 Hvis godkendelsen derimod alene fastsætter  

 vilkår for den ikke-godkendte del, mens vilkårene fra den  

 allerede meddelte godkendelse overføres uændret, indtræder  

 der alene en ny retsbeskyttelse for de nye vilkår.
Aftaler efter lovens § 10 Med henblik på at begrænse den samlede  

 forurening, herunder affaldsfrembringelse, kan Miljøministeren efter  

 lovens § 10 fastsætte bindende mål for nedbringelse af  

 anvendelsen, udledningen eller bortskaffelsen af nærmere bestemte  

 produkter, stoffer eller materialer.
For at opfylde disse mål kan  

 ministeren indgå aftaler, herunder kvoter, med virksomheder eller  

 sammenslutninger af virksomheder.
Ministeren kan fastsætte tilsvarende krav til  

 virksomheder, som ikke er omfattet af aftalen; dette vil i givet fald ske ved  

 en bekendtgørelse.
Ministeren kan endvidere i forbindelse med  

 gennemførelsen af en aftale bestemme, at afgørelser truffet  

 efter loven eller efter regler i henhold til loven ændres i  

 overensstemmelse med de i aftalen eller bekendtgørelsen fastsatte  

 krav.
Dette medfører, at en senere indgået aftale kan gribe ind  

 i en meddelt godkendelses vilkår.
Det skal dog fremgå af aftalens  

 tekst, at den ændrer eksisterende afgørelser på  

 området.
11 Administrative bestemmelser og klage  

 over afgørelser 11.1 Meddelelse af afgørelse om godkendelse For afgørelser i sager om godkendelse af  

 listevirksomhed gælder de i lovens kapitel 10 fastsatte administrative  

 bestemmelser.
Afgørelse om godkendelse skal meddeles skriftligt  

 til ansøgeren.
Afgørelser, der kan påklages, skal tillige  

 meddeles til klageberettigede personer, organisationer og myndigheder samt  

 til de myndigheder, der i øvrigt har været involveret i sagens  

 behandling.
Klagevejledning Ved meddelelse af afgørelser, der kan  

 påklages, skal der gives klagevejledning.
Det skal heri oplyses, at  

 afgørelsen kan påklages til Miljøstyrelsen, at en  

 eventuel klage skal fremsendes til den myndighed, der har truffet  

 afgørelsen, datoen for klagefristens udløb samt at klage skal  

 være modtaget senest den dag, klagefristen udløber.
 Såfremt en afgørelse ikke kan påklages,  

 skal dette meddeles i afgørelsen, jfr.  

 godkendelsesbekendtgørelsens § 17, stk. 2.
Underretning ved offentlig annoncering Når der meddeles godkendelse efter lovens kapitel 5,  

 skal der altid foretages offentlig annoncering.
Dette kan enten ske i  

 lokalaviser eller i blade, der må antages at blive læst af flest  

 mulige i det berørte lokalsamfund, eller i et landsdækkende  

 dagblad.
Den offentlige annoncering skal så vidt muligt ske samtidig  

 med adressatens forventede modtagelse af afgørelsen med  

 sædvanlig postgang, jfr. godkendelsesbekendtgørelsens § 17, stk.  

 2. Offentlig annoncering kan træde i stedet for underretning af naboer  

 eller andre med en væsentlig, individuel interesse i sagens udfald.  

 Dette vil navnlig være aktuelt i de tilfælde, hvor det er  

 svært at identificere kredsen af personer med en individuel,  

 væsentlig interesse i sagens udfald.
Søgsmål Miljøbeskyttelseslovens § 101 gør  

 opmærksom på, at retssager til prøvelse af bl.a.  

 afgørelser om godkendelse efter lovens kapitel 5 skal anlægges  

 inden 6 måneder efter, at afgørelsen er meddelt.
Hvis  

 afgørelsen er offentligt bekendtgjort, regnes fristen fra den  

 offentlige bekendtgørelse af godkendelsen.
Godkendelsesmyndigheden  

 bør gøre opmærksom på søgsmålsretten i  

 afgørelsen, eksempelvis med følgende formuleringer:
Afgørelser, der ikke offentliggøres:  

 "Denne afgørelse kan indbringes for domstolene indtil 6 måneder  

 efter, at den er meddelt.
Dette fremgår af  

 miljøbeskyttelseslovens § 101." Afgørelser, der offentliggøres: "Denne  

 afgørelse kan indbringes for domstolene indtil 6 måneder efter  

 den (dato, måned, år), hvor afgørelsen bliver  

 offentliggjort.
Dette fremgår af miljøbeskyttelseslovens §  

 101." 11.2 Klage Klagefrister Afgørelser, der kan påklages, skal indeholde  

 datoen for klagefristens udløb.
Ifølge lovens § 93 er klagefristen 4 uger fra den  

 dag, afgørelsen er meddelt.
Er afgørelsen offentligt  

 bekendtgjort, regnes klagefristen dog altid fra bekendtgørelsen.  

 Klagen skal være myndigheden i hænde inden klagefristens  

 udløb.
Hvis klagefristen udløber på en lørdag  

 eller helligdag, forlænges klagefristen automatisk til den  

 følgende hverdag.
Klageberettigede Det fremgår af lovens § 98-100, hvem der er  

 klageberettigede ved afgørelser om godkendelse af listevirksomhed.  

 Kredsen af klageberettigede er med ændringen af  

 miljøbeskyttelsesloven udvidet til også at omfatte lokale  

 foreninger, der har beskyttelse af miljøet som hovedformål, jfr.  

 lovens § 100, jfr. § 76. Lokale afdelinger af de landsdækkende,  

 klageberettigede organisationer er derimod ikke klageberettigede.
For at opnå klageberettigelse forudsættes det  

 imidlertid, at lokalforeningen underretter kommunalbestyrelsen og  

 amtsrådet om, hvilke bestemte typer afgørelser foreningen  

 ønsker underretning om.
Samtidig skal foreningen fremsende  

 vedtægter, der dokumenterer, at foreningen er lokalt organiseret, og at  

 dens hovedformål er beskyttelse af miljøet.
 Det bemærkes, at andre foreninger som hidtil vil  

 kunne udøve klageret i konkrete sager, hvis der foreligger en fuldmagt  

 fra en klageberettiget til at klage på dennes vegne.
Klagemyndighed Kommunalbestyrelsens og amtsrådets afgørelser  

 efter lovens kap. 5 kan efter lovens § 91 påklages til  

 Miljøministeren.
Ministeren har delegeret denne beføjelse til  

 Miljøstyrelsen.
Miljøstyrelsens afgørelser i klagesager om  

 godkendelse af listevirksomhed samt påbud eller forbud over for disse  

 kan påklages til Miljøklagenævnet, såfremt de er  

 større eller principielle, jf. lovens § 103.  

 Miljøklagenævnet afgør selv, hvilke sager det kan tage op  

 til behandling.
Afgørelser, der er truffet af Miljøstyrelsen  

 som 1. instans, kan derimod altid påklages til  

 Miljøklagenævnet.
Ikke opsættende virkning af klage En klage over en godkendelse, tilladelse eller  

 dispensation har efter lovens § 96 som hovedregel ikke opsættende  

 virkning.
Dette indebærer, at en godkendelse efter kapitel 5 kan  

 udnyttes straks fra adressatens modtagelse af kommunalbestyrelsens eller  

 amtsrådets afgørelse.
Det samme gælder tilladelser til  

 påbegyndelse af bygge- og anlægsarbejder efter lovens § 33, stk.  

 2, før der er truffet afgørelse i godkendelsessagen.
Miljøstyrelsen kan under behandlingen af en klage  

 over en godkendelse bestemme, at virksomheden ikke må udnytte  

 godkendelsen, herunder at eventuelt påbegyndte bygge- og  

 anlægsarbejder skal standses.
Dette vil f.eks. kunne være  

 aktuelt, hvis der under klagesagsbehandlingen opstår alvorlig tvivl om,  

 hvorvidt virksomheden kan godkendes.
I så fald må virksomheden  

 afvente Miljøstyrelsens endelige afgørelse.
 Udnyttelse af en godkendelse forudsætter  

 naturligvis, at virksomheden samtidig fuldt ud opfylder samtlige  

 vilkår.
Såvel påbegyndelse af bygge- og  

 anlægsarbejder som udnyttelse af godkendelsen sker udelukkende på  

 virksomhedens eget ansvar.
Vil virksomheden sikre sig imod fejlinvesteringer,  

 som kan blive økonomisk belastende eller ødelæggende,  

 bør den afvente den endelige, administrative afgørelse i  

 klagesystemet.
Ofte vil investorer eller långivende institutioner,  

 herunder også EF's strukturfonde, forlange, at virksomheden afventer en  

 endelig administrativ afgørelse, før lån udbetales.  

 Virksomheder bør være opmærksom på dette.
Undtagelse fra hovedreglen Hvis en godkendelse indeholder vilkår, der  

 indebærer, at der skal foretages forureningsbegrænsende  

 foranstaltninger, herunder bygnings- og driftsmæssige ændringer,  

 på en lovligt bestående virksomhed, sidestilles godkendelsens  

 vilkår med påbud med den virkning, at klage over godkendelsen  

 medfører opsættende virkning.
Dette fremgår af  

 godkendelsesbekendtgørelsens § 18, stk. 5 og  

 indkaldelsesbekendtgørelsens § 9, stk. 3.
 Den myndighed, der har truffet afgørelsen,  

 bør derfor straks give adressaten for afgørelsen meddelelse om,  

 at denne er påklaget.
Såvel godkendelsesmyndigheden som klagemyndigheden  

 kan dog træffe afgørelse om, at vilkårene i godkendelsen  

 af særlige grunde skal efterkommes uanset klage, jf.  

 miljøbeskyttelseslovens § 78, stk. 2. Denne afgørelse kan  

 selvstændigt påklages.
Hvis en kommunalbestyrelse eller et  

 amtsråd træffer en sådan beslutning, skal den  

 pågældende myndighed straks efter modtagelsen af en klage over  

 afgørelsen videresende klagen til Miljøstyrelsen.
12 Virksomheder, der er udgået af  

 listen For virksomheder, som efter den 1. januar 1992 ikke  

 længere er godkendelsespligtige, men som har en godkendelse, vil  

 godkendelsen stadig være gyldig og skal efterleves  

 (godkendelsesbekendtgørelsens § 19, stk. 2).
Restbeskyttelse Retsbeskyttelsen gælder i 8 år fra  

 godkendelsens meddelelse, hvorefter virksomhedens forurening reguleres via  

 påbud efter lovens § 42 (godkendelsesbekendtgørelsens § 19, stk.  

 4). Ovenstående gælder kun i tilfælde af uforandret drift  

 af virksomheden inden for den gældende godkendelse.
Gyldighed § 19, stk. 3 omhandler, hvor længe en godkendt  

 virksomhed, der ikke længere er på listen, kan bevare sin  

 godkendelse.
 Ved ændringer og udvidelser, der ikke  

 indebærer forøget forurening, og som kan foretages under fortsat  

 overholdelse af den gældende godkendelse, er godkendelsen fortsat  

 gyldig.
 Ved ændringer eller udvidelser, der indebærer  

 forøget forurening, skal der efter 1. januar 1992 ikke længere  

 søges om godkendelse, medmindre det fremgår af andre  

 bekendtgørelser, at en særlig tilladelse er  

 påkrævet.
Virksomhedens godkendelse bortfalder på det  

 tidspunkt, hvor driften ændres eller udvides, således at den  

 hidtidige godkendelse ikke vil være dækkende for virksomhedens  

 aktivitet til regulering af forureningsforholdene.
I stedet for godkendelsen  

 reguleres virksomheden ved påbud efter lovens § 42. For meddelelse af  

 sådanne påbud gælder miljøbeskyttelseslovens  

 bestemmelser om forvarsel af påbud og klageadgang til  

 Miljøstyrelsen.
I det omfang myndigheden finder en fortsat regulering  

 nødvendig, f.eks. at der fortsat foretages en egenkontrol, må  

 den hidtidige godkendelse erstattes af et påbud.
Dette påbud  

 bør ikke gentage alle godkendelsens vilkår, men kun de der er  

 nødvendige til regulering af og kontrol med forureningen.
13 Miljøstyring En virksomhed kan af forskellige årsager være  

 i en situation, hvor ledelsen ønsker virksomhedens miljøforhold  

 taget op til overvejelse.
Som eksempler på årsager hertil kan  

 nævnes revision af miljøgodkendelse, ny miljølovgivning,  

 klager fra omboende, store miljøudgifter m.v.
Mange miljøspørgsmål kan løses  

 som snævert afgrænsede problemer, men praksis har vist, at det  

 ofte økonomisk og på anden måde - f.eks. for at styrke  

 virksomhedens image - kan betale sig at betragte virksomhedens  

 miljøforhold i et større perspektiv.
Dette kan ske gennem en  

 systematisk, periodisk gentagen vurdering af virksomhedens  

 miljøforhold sammen med en rullende planlægning og  

 gennemførelse af miljøforbedrende aktiviteter.
Metodikken  

 kaldes miljøstyring.
 Det er Miljøstyrelsens forventning, at alle  

 virksomheder over en tid har indført et  

 miljøstyringssystem.
 Miljøindsatsen styres på denne måde  

 ikke af myndigheden gennem krav, men af virksomheden selv gennem  

 miljøansvarlig ledelse.
 Virksomheder, som indfører formaliseret  

 miljøstyring, vil have lettere ved at opfylde de krav, der stilles til  

 ansøgninger efter miljøbeskyttelsesloven, og tilfredsstille  

 myndighedernes krav til virksomhedens egenkontrol.
 En virksomhed, der dokumenterer, at den systematisk  

 arbejder med miljøstyring, og hvor varetagelsen af miljøhensyn  

 er udmøntet i virksomhedens ledelse og organisation, kan lettere  

 opnå en rammegodkendelse.
Nærmere oplysninger Nærmere vejledning om miljøstyring findes i  

 "Miljøstyring, håndbog i praktisk miljøarbejde" udgivet  

 af Miljøstyrelsen.
Standarder Miljøstyring har fællestræk med  

 kvalitetsstyring.
Den internationale standardiseringsorganisation ISO er da  

 også i færd med at udarbejde standarder for miljøstyring  

 og -revision, og British Standards har allerede udarbejdet standarder: BS  

 7750, udgivet i dansk oversættelse som DS/INF 75.
EF-forordning EF udarbejder for øjeblikket en forordning om  

 miljøstyring og miljørevision, som industrielle virksomheder  

 frivilligt kan tilslutte sig og derved synliggøre over for omverdenen,  

 f.eks. kunder, investorer, forsikringsselskaber m.fl., at virksomheden  

 varetager miljøforhold på et højt niveau.
BILAG Bemærkninger til listen over godkendelsespligtig  

 virksomhed Listen i bilag 1 til bekendtgørelse nr. 794 af 9.  

 december 1991 omfatter de virksomheder, anlæg og indretninger, der er  

 godkendelsespligtige i henhold til miljøbeskyttelseslovens § 33, stk.  

 1.
 Sammenlignet med den hidtidige liste skal  

 opmærksomheden henledes på følgende ændringer af  

 generel karakter:
I vejledningens kapitel 3.1 er omtalt kapacitetsbegrebet,  

 der indgår i adskillige listepunkter.
Spørgsmålet om  

 bagatelgrænse i relation til listepunkter, hvor der ikke er fastsat en  

 nedre grænse for godkendelsespligt, er tillige belyst i kapitel 3.1.  

 Analog hertil kan forureningen fra en ny aktivitet på en  

 listevirksomhed være så betydningsløs, at  

 godkendelsesmyndigheden kan beslutte, at der ikke foreligger  

 godkendelsespligt for aktiviteten.
 Med henblik på at lette fortolkningen af listen  

 knyttes der bl.a. på grundlag af forespørgsler, som  

 Miljøstyrelsen har modtaget, følgende kommentarer til  

 listepunkterne.
 A 2:
 "Industrielle metalstøberier" betyder, at  

 støbning af metalgenstande i forbindelse med kunsthåndværk  

 er fritaget for godkendelsespligt.
kabelafbrænding For at stoppe ukontrolleret afbrænding af kabler er  

 al udvinding af metaller af kabler m.v. godkendelsespligtig uanset  

 udvindingsmetode og varighed af processen.
 Kommunalbestyrelsen kan som tilsynsmyndighed  

 nedlægge forbud mod selv kortvarig, ukontrolleret afbrænding og  

 henvise aktiviteterne til et godkendt anlæg.
Udtrykket "kabler m.v." dækker over udvinding af  

 metaller ved smeltning (afbrænding) fra f.eks. kabler eller fra andre  

 emner, f.eks. skrottet el-udstyr (transformatorer, el-motorer, el-skabe osv.)  

 samt aktiviteter af beslægtet karakter.
Kabelskrælning  

 henhører under listens punkt K 2.
 A 3:
Hvor galvanisering, varmforzinkning, anodisering eller  

 elektropolering forekommer som biaktivitet på en ikke-listevirksomhed,  

 er for- og efterbehandlingsprocesserne i relation hertil ligeledes  

 godkendelsespligtige.
Dette skyldes, at der reelt er tale om en integreret  

 produktionslinie.
 A 4:
Støvfrembringende overfladebehandling er kun  

 godkendelsespligtig, hvis det drejer sig om emner af jern, stål eller  

 metal.
Bygningssnedkerier, maskinsnedkerier og møbelfabrikker er  

 således ikke omfattet af listepunktet.
Lakeringsanlæg og lign.  

 på træforarbejdende virksomheder, herunder møbelfabrikker,  

 er dog godkendelsespligtige, når kapaciteten til forbrug af  

 opløsningsmidler ved overfladebehandlingen er 6 kg pr. time eller  

 derover.
Udgangspunktet for beregning af det  

 støvfrembringende produktionsareal er udstrækningen af det  

 støvbelastede område omkring den kilde, som er årsag til  

 støvforureningen.
Ved tør fristråleblæsning i en  

 hal vil det støvfrembringende areal eksempelvis være  

 gulvarealet.
Ved pulverlakering kan det støvfrembringende areal  

 beregnes ud fra dimensionen af sprøjteboksen.
 Hvis der på virksomheden er mere end en kilde,  

 bestemmes det støvfrembringende produktionsareal ved addition af de  

 uafhængige arealer knyttet til de enkelte kilder.
Arealet af rum, hvorfra Arbejdstilsynet stiller krav om  

 rumudsugning, skal i almindelighed ikke indregnes i opgørelsen af det  

 støvfrembringende produktionsareal.
Som eksempel herpå kan  

 nævnes rumudsugning fra et lokale, hvori der er opstillet en  

 sandblæsningskabine med separat udsugning, der begrænser  

 støvdannelsen til selve kabinen.
Afgrænsningen af det støvfrembringende  

 produktionsareal skal i øvrigt ses i sammenhæng med  

 udsugningskapaciteten, der er nødvendig af  

 arbejdsmiljømæssige årsager.
Ofte svarer grænsen for  

 godkendelsespligt på 10 m2 til en udsuget luftmængde  

 på mellem 5.000 m3/h og 10.000 m3/h.
Det  

 understreges, at støvfrembringende overfladebehandling, der  

 foregår udendørs, ikke er omfattet af listepunktet.
Beddingsanlæg, der ikke er en del af et  

 stålskibsværft (A 5), kan være omfattet af A 4.  

 Overfladebehandling af skibe på en bedding er godkendelsespligtig,  

 når forbruget af opløsningsmidler ved maleprocessen kan  

 overstige 6 kg/h.
En forudsætning for godkendelsespligt er dog, at der  

 foregår en rimelig jævn produktion.
Miljøstyrelsen finder,  

 at anvendelsen af opløsningsmidler i mere end 30 dage om året  

 udløser godkendelsespligt.
Der henvises i øvrigt til reglerne i  

 bekendtgørelsen om overfladebehandling af skibe, som gælder  

 uafhængig af, om aktiviteterne foregår på en  

 godkendelsespligtig virksomhed eller ej.
 A 5:
 I forbindelse med administration af dette listepunkt  

 henledes opmærksomheden på reglerne i Miljøministeriets  

 bekendtgørelse nr. 311 af 14. maj 1991 om overfladebehandling af skibe  

 samt den tilhørende vejledning fra Miljøstyrelsen (vejledning  

 nr. 3/1991).
 A 6:
 Dette punkt virker som et opsamlingspunkt for  

 større virksomheder, der falder uden for begrænsningerne i  

 f.eks. punkt A 4. Maskinfabrikker og -værksteder, sænksmedier,  

 blikvarefabrikker, trådspinderier, beholderfabrikker og  

 rørfabrikker er bl.a. omfattet af A 6 (hvis produktionsarealet er  

 på 1.000 m2 eller derover).
 A 7:
 Fremstilling af akkumulatorer ved montering af  

 præfabrikerede elektroder og påfyldning af elektrolytvæske  

 betragtes ikke som værende omfattet af listepunktet.
 A 8:
Punktet omfatter fremstilling af transformatorer under  

 enhver form og fremstilling af trykte kredsløb.
Rent montagearbejde og  

 mindre håndlodninger er undtaget.
 B 3:
 Glasuldsfabrikker er fremdeles omfattet af listepunktet,  

 da glasuld er dækket af betegnelsen mineraluld.
 B 4:
 Teglværker er kun omfattet af listepunktet,  

 såfremt de ikke ligger i forbindelse med selve indvindingsstedet.  

 Teglværker placeret på indvindingsstedet reguleres over  

 råstofloven, idet der stilles miljøkrav i  

 udvindingstilladelsen.
 B 5:
 Til dette punkt hører f.eks. virksomheder, der  

 fremstiller bygningselementer af polyesterbeton, hvor den overvejende del af  

 råmaterialerne er mineralsk filler, mens resten er polyester.  

 Fabrikation af gipsplader er ligeledes omfattet af B 5.
 C 1:
 Tilføjelsen om anlæg på de  

 kystnære dele af søterritoriet skyldes forventning om, at  

 sådanne anlæg i stigende grad vil kunne blive aktuelle i  

 forbindelse med olieudvinding, jf. analog tilføjelse til listepunkt C  

 2 om naturgasanlæg.
 C 6:
 Den eneste virksomhed, der i dag er omfattet af C 6, er  

 Tarconord A/S i Nyborg.
 D 1:
I vejledningens kapitel 3.1 er omtalt den individuelle  

 vurdering, der skal foretages for at afgøre, om anlægget eller  

 oplaget er omfattet af listepunktet.
Det er Miljøstyrelsens  

 opfattelse, at de fleste kemiske fremstillingsanlæg vil være  

 omfattet af dette listepunkt.
 D 4:
 Ved lægemidler forstås medicinsk aktive  

 stoffer.
Produktionsapoteker falder ind under dette listepunkt,  

 hvis de fremstiller lægemidler.
Derimod er virksomheder, der  

 fremstiller vitaminer, kosttilskud el.lign., ikke omfattet af D 4.
 D 6:
 Bekæmpelsesmidler inkluderer midler bestående  

 af mikroorganismer og midler fremstillet ved bioteknologiske processer.
 D 8:
 Limfabrikation er undergivet godkendelsespligt, uanset om  

 fremstillingen sker på basis af kemiske, vegetabilske eller animalske  

 råvarer.
 D 9:
 Presning af hærdet plast foregår i en 2-delt  

 form, hvor den opvarmede plast under højt tryk bliver fordelt i  

 formen.
 Ved ekstrudering presses det opvarmede materiale gennem en  

 matrice og hærder i fri atmosfære, hvorved der er mulighed for  

 oxidation af materialet.
 Ved sprøjtestøbning, som ikke er omfattet af  

 listepunktet, hærder materialerne i en lukket form, hvilket minimerer  

 oxidering.
 E 3:
Grænsen for godkendelsespligt på 6 kg  

 opløsningsmidler pr. time gælder for alle virksomhedstyper, der  

 er nævnt i dette listepunkt.
Vand som opløsningsmiddel  

 indgår ikke i kapacitetsberegningen.
 Trykkerier på papirvare-, kartonnage- og  

 plastfabrikker er godkendelsespligtige, selv om aktiviteterne foregår  

 på en hovedvirksomhed, der ikke står på listen (forudsat  

 forbruget af opløsningsmidler på trykkeriet overstiger den nedre  

 grænse for godkendelsespligt).
 E 5:
Vulkaniseringsanstalter m.v. hører til kategorien  

 gummivarefabrikker.
Kapaciteten går på færdigvarer, dvs.  

 eksempelvis de færdigvulkaniserede dæk, uanset at selve  

 dækkene er råvarer.
 Virksomheder, der lægger gummibagside på  

 tæpper, er omfattet af dette listepunkt, såfremt gummien  

 fremstilles på stedet, og den årlige gummiproduktionskapacitet er  

 1000 tons eller derover.
 E 6:
 Trykning på tekstiler henregnes til tekstilfarverier  

 i det omfang, der samtidig sker forbehandling, efterbehandling eller anden  

 form for vådbehandling.
 E 7:
 Margarinefabrikker er ikke længere  

 godkendelsespligtige - heller ikke når fremstillingen er baseret  

 på animalske råvarer.
 E 8:
Foderstofproduktion omfatter produktion baseret på  

 såvel vegetabilske som animalske råvarer.
Fremstilling af mink-  

 eller ørredfoder på basis af fisk eller en blanding af fisk og  

 vegetabilske råvarer er således omfattet af listepunktet.
 Ved færdigvarer forstås alle former for  

 færdigt foder uanset fremstillingsprocessen, der blot kan være en  

 valsning af korn.
 Kapacitetsgrænsen for foderstofproduktion betragtes  

 som overskredet, selv om det kun sker i kortere perioder af året eller  

 sæsonen på anlægget.
 Produktionen af minkfoder er godkendelsespligtig, hvis der  

 i den reelle produktionstid produceres mere end 6 tons pr. time.
Den reelle produktionstid er den tid, det egentlige  

 produktionsapparat, dvs. blander, hakker og presser er i drift.
Listepunktet  

 afgrænses således af kapaciteten af de anlæg, som kan  

 forårsage miljøbelastning.
Miljøstyrelsen finder, at der  

 tillige udløses godkendelsespligt, hvis der på virksomheden  

 produceres mere end 48 tons pr. døgn, svarende til 6 tons pr. time ved  

 en produktionstid på 8 timer.
 Ved grønttørring forstås enhver form  

 for tørring af planteavlsafgrøder, der er høstet  

 grønt.
Behandling af korn (rensning og tørring) er  

 udgået af listen.
Kornbehandling er således kun  

 godkendelsespligtig, hvis behandlingen sker som biaktivitet på en  

 listevirksomhed.
Kornbehandlingen sker ofte på en grovvarevirksomhed.
I  

 disse situationer vil foderstofproduktionen normalt være  

 hovedaktiviteten.
Hvis kornbehandlingen på en korn- og  

 foderstofvirksomhed anses for hovedaktiviteten, kan der være to  

 forskellige tilsynsmyndigheder på virksomheden.
Dette vil være  

 tilfældet, såfremt foderstofproduktionen er godkendelsespligtig  

 (kapacitet for færdigvarer på 6 tons eller derover i timen). Det  

 kan være vanskeligt at adskille aktiviteterne (kornbehandling og  

 foderstofproduktion) i forbindelse med indgreb over for den samlede  

 forurening i omgivelserne.
Det vil derfor være hensigtsmæssigt,  

 at tilsynet med den samlede virksomhed udføres af den ene af de to  

 myndigheder, jfr. godkendelsesbekendtgørelsens § 3, stk. 6.  

 Afgørelse vedrørende biaktiviteten (foderstofproduktion) skal  

 dog træffes af amtsrådet, mens afgørelse om forurening fra  

 hovedaktiviteten (kornbehandling) skal træffes af kommunalbestyrelsen.  

 Sådan var reglerne også, før den ny  

 miljøbeskyttelseslov trådte i kraft pr. 1. januar 1992.
 E 9:
Ved møllerier forstås navnlig virksomheder,  

 der fremstiller spiselige produkter for mennesker, f.eks. mel, gryn,  

 cornflakes og lign.
I modsat fald henhører virksomheden til  

 grovvarebranchen (foderstofproduktion).
 F 1:
For slagteriers vedkommende er det vanskeligt at operere  

 med en kapacitet for slagtning, hvorfor godkendelsespligten er knyttet til  

 størrelsen af den årlige slagtning målt i tons levende  

 vægt.
Det er i øvrigt irrelevant, hvortil produktionen  

 afsættes, eksempelvis om dele af de slagtede dyr afhændes til  

 destruktionsanstalt, benmelsfabrikation osv.
 F 2:
 Ved konserves forstås bakteriefri, langtidsholdbare  

 produkter.
 F 3:
 Kødfoderfabrikker er det samme som  

 destruktionsanstalter.
 F 4:
 Det bemærkes, at pelsberederier er omfattet af  

 pelsdyrbekendtgørelsen.
 F 5:
 Virksomheder, der fremstiller konsumis på basis af  

 hjemkøbt tørmælk, er ikke omfattet af dette  

 listepunkt.
Kapacitetsgrænsen gælder for både  

 indvejet mælk og fløde.
Produktion på andet end mælk  

 og fløde medfører ikke godkendelsespligt.
 F 7:
 Det skal fremhæves, at F 7 kun omhandler  

 fiskeprodukter til føde for mennesker, mens fiskeprodukter til brug  

 for animalsk foder henhører under listens punkt E 8.
 H 1:
 En privat motorcrossbane, der alene benyttes af ejeren og  

 dennes venner, er ikke omfattet af miljøbeskyttelsesloven og dermed af  

 listepunktet.
 I 1:
Afgørende for godkendelsespligten er myndighedens  

 vurdering af, hvilken kapacitet der anses for sædvanlig for en farm af  

 den pågældende type.
Der er således ikke i formuleringen af  

 listepunktet tænkt på, hvad der teoretisk vil kunne skabes plads  

 til af dyr.
En amtskommune har forespurgt Miljøstyrelsen om,  

 hvad der er hoved- og bivirksomhed på et kalkunslagteri, der tillige  

 omfatter en kalkunfarm med mere end 250 dyreenheder.
Den årlige  

 produktion på slagteriet ligger under 5.000 tons fjerkræ.  

 Slagteriet har direkte udledning af spildevand.
Efter Miljøstyrelsens  

 opfattelse vil hovedvirksomheden i dette tilfælde være  

 kalkunfarmen, efter at slagteriet ikke længere er godkendelsespligtig  

 som følge af listereduktionen.
Da der er direkte udledning af  

 spildevand, overgår godkendelseskompetencen til amtsrådet, jfr.  

 godkendelsesbekendtgørelsens § 3, stk. 2 (det bemærkes, at  

 spildevandet stammer fra slagteriet og ikke fra dyrehold, som er blandt  

 undtagelserne for kompetenceovergang i forbindelse med direkte udledning af  

 spildevand).
 Miljøproblemerne omkring landbrugets husdyrbrug i  

 øvrigt, dvs. de husdyrbrug som ikke er omfattet af listen, reguleres  

 gennem bestemmelserne i bekendtgørelse nr. 11 af 3. januar 1992 om  

 erhvervsmæssigt dyrehold, husdyrgødning, ensilage m.v. og  

 bekendtgørelse nr. 12 af 3. januar 1992 om pelsdyrfarme.
 I 2:
 Opmærksomheden henledes på, at såvel  

 saltvands- som ferskvandsdambrug tillige er omfattet af særlige  

 bekendtgørelser.
Åle- og skaldyrsdambrug med fuld recirkulation er  

 undtaget fra godkendelsespligten, fordi disse dambrug ikke medfører  

 væsentlig forurening.
Ved begrebet "fuld recirkulation" forstås  

 anlæg, hvor mindst 90 % af vandvoluminet recirkuleres.
Der må  

 således kun ske udtag af slam og/eller op til 10 % overskudsvand.
For  

 overskudsvand og slam gælder, at det skal tilstræbes udbragt  

 på landbrugsjord i overensstemmelse med de gældende regler herom.  

 Ønskes der udledt spildevand (overskudsvand) fra  

 ikke-godkendelsespligtige åleopdrætsanlæg, skal der  

 indhentes tilladelse hertil efter miljøbeskyttelseslovens kapitel 4.  

 Det forudsættes, at der ikke gives tilladelse til udledning direkte til  

 recipient.
 J 1:
Tidligere var der fastsat en grænse for  

 produktionskapacitet på 500 tons om året eller mere, før  

 godkendelsespligt forelå.
Dette har imidlertid ikke kunnet  

 administreres i praksis på grund af vanskeligheder med at definere,  

 hvad der skal medregnes til det færdige produkt.
 J 3:
Det er værd at præcisere, at EF-direktivet om  

 risikobetonede, industrielle aktiviteter - og den danske  

 bekendtgørelse, der gennemfører direktivet - foruden  

 miljømæssige forhold omfatter forhold, som sorterer under  

 Arbejdstilsynet, Indenrigsministeriet (Statens Brandinspektion) og  

 Justitsministeriet.
De forhold, som skal behandles i en godkendelse efter  

 miljøbeskyttelsesloven, er naturligvis kun de, der angår  

 miljøbeskyttelseslovens område, jf. lovens § 1 og 2.
 Der henvises i øvrigt til vejledningens kapitel  

 3.4, hvor spørgsmålet om håndtering af risikoforhold i  

 sammenhæng med en godkendelse er behandlet.
 J 5:
 Ved en skydebane forstås et landareal, som  

 regelmæssigt benyttes til skydning og anden støjende  

 våbenbrug.
 I forbindelse med udarbejdelse af Miljøstyrelsens  

 vejledning om skydebaner vil der blive taget nærmere stilling til  

 retningslinier for godkendelse af de militære  

 øvelsesterræner.
 K 1:
For anlæg til forbrænding af kemikalieaffald  

 anvendes som udgangspunkt den af Miljøstyrelsen udarbejdede  

 godkendelse for forbrændingsanlæg IV på Kommunekemi A/S.  

 Vilkårene i denne godkendelse er bl.a. fastsat på grundlag af  

 Miljøstyrelsens vejledning nr. 6/1990 om luftforurening.
Et  

 EF-direktivforslag om forbrændingsanlæg for kemikalieaffald  

 forventes i øvrigt vedtaget i Rådet i 1993.
 K 2:
 Specialdepoter omfatter deponering af alle former for  

 affald, bl.a. slam og slagger.
 Flaskesorteringsanlæg er ikke omfattet af dette  

 eller andre listepunkter, med mindre der ud over selve sorteringen af hele og  

 defekte flasker forekommer egentlige processer, f.eks. vask.
 Kabelskrælning og eventuelt tilknyttet granulering  

 af plast anses for omfattet af listens punkt K 2.
 Biogasanlæg, der modtager større  

 mængder andet affald, f.eks. industriaffald som blegejord, slam fra  

 flotationsanlæg og lign., i forhold til den tilførte  

 mængde af husdyrgødning og/eller vegetabilsk affald, er på  

 listens K 2 og ikke K 7.
 K 3:
 Afbrænding af spildolie i fyringsanlæg som  

 f.eks. fjernvarmeværker hører under det relevante G-punkt, idet  

 det forudsættes, at spildolien kun udgør en mindre del af det  

 tilførte brændsel.
 K 5:
 Til ophugningsanlæg medregnes ophugning af skibe  

 på en bedding, samt skrot- og produkthandlere.
 Miljøstyrelsen definerer en  

 autoophugningsvirksomhed som godkendelsespligtig, dvs. hørende med til  

 listens punkt K 5, hvis en virksomhed eller en privatperson årligt  

 modtager mere end 10 biler til ophugning, og/eller hvis en virksomhed eller  

 privatperson på/ved virksomhedens eller ejerens grund ved gentagne  

 inspektioner i forbindelse med miljømyndighedernes tilsyn har mere end  

 5 biler stående påbegyndt til ophugning.
 Hensigten med K 5 er bl.a. at sikre kontrol med etablering  

 og drift af gængse autoophug (autogenbrug), hvor kasserede biler bliver  

 skilt ad og genanvendelige dele oplagret med henblik på videresalg.
 Kun såfremt der i forbindelse med ophugningen sker  

 en mekanisk bearbejdning af biler og andet metalskrot i et  

 shredderanlæg (hammermølle) henhører virksomheden under  

 listens punkt K 2.
 Eventuelle tvivlsspørgsmål om hvorvidt en  

 virksomhed skal rubriceres under K 2 eller K 5 må i givet fald  

 forelægges Miljøstyrelsen til endelig afgørelse, jf.  

 godkendelsesbekendtgørelsens § 5.
 K 7:
 Grænsen for, hvornår godkendelsespligt  

 indtræder (30 tons eller derover), gælder for såvel  

 husdyrgødningskomposteringsanlæg som biogasanlæg.
 K 9:
 Opmærksomheden henledes på, at  

 forbrændingsanlæg for husholdnings- og erhvervsaffald er omfattet  

 af Miljøministeriets bekendtgørelse nr. 10 af 4. januar  

 1991.
 For forbrændingsanlæg, der ikke er omfattet af  

 ovennævnte bekendtgørelse, bør Luftvejledningen anvendes  

 i fuld udstrækning ved regulering af luftformige emissioner  

 (emissionsgrænser, B-værdier og afkastberegninger).
Referencer Lov nr. 358 af 6. juni 1991 om  

 miljøbeskyttelse.
 Miljøministeriets bekendtgørelse nr. 794 af  

 9. december 1991 om godkendelse af listevirksomhed.
 Miljøministeriets bekendtgørelse nr. 532 af  

 20. juni 1992 om indkaldelse af ansøgninger fra bestående  

 listevirksomheder.
 Miljøministeriets bekendtgørelse nr. 181 af  

 25. marts 1986 om grænseværdier for udledning af cadmium med  

 processpildevand fra visse industrianlæg.
 Miljøministeriets bekendtgørelse nr. 520 af  

 8. august 1986 om grænseværdier for udledning af  

 hexachlorcyklohexan til vandmiljøet.
 Miljøministeriets bekendtgørelse nr. 736 af  

 27. oktober 1986 om grænseværdier for kviksølv ved  

 udledning af spildevand fra visse industrianlæg.
 Miljøministeriets bekendtgørelse nr. 784 af  

 10. december 1987 om begrænsning af udledning af kvælstof og  

 fosfor til vandløb, søer og havet med spildevand fra  

 industrielle virksomheder m.v.
 Miljøministeriets bekendtgørelse nr. 446 af  

 23. juni 1989 om vurdering af større anlægs virkning på  

 miljøet (VVM) samt Miljøministeriets bekendtgørelse nr.  

 119 af 28. februar 1991 om miljøgodkendelse m.v. af de anlæg,  

 der er omfattet af miljøvurderinger i henhold til lov om lands- og  

 regionplanlægning (VVM).
 Miljøministeriets bekendtgørelse nr. 520 af  

 5. juli 1990 om vurdering af sikkerheden i forbindelse med risikobetonede  

 aktiviteter, der kan medføre et større uheld.
Miljøministeriets bekendtgørelse nr. 688 af  

 15. oktober 1990 om begrænsning af kvælstofoxidforurening m.v.  

 fra gasmotorer og -turbiner Miljøministeriets bekendtgørelse nr. 10 af  

 4. januar 1991 om affaldsforbrændingsanlæg.
 Miljøministeriets bekendtgørelse nr. 304 af  

 14. maj 1991 om støj fra vindmøller.
 Miljøministeriets bekendtgørelse nr. 311 af  

 14. maj 1991 om overfladebehandling af skibe.
 Miljøministeriets bekendtgørelse nr. 11 af  

 3. januar 1992 om erhvervsmæssigt dyrehold, husdyrgødning,  

 ensilage m.v.
 Miljøministeriets bekendtgørelse nr. 75 af  

 30. januar 1992 om grænseværdier for udledning af visse farlige  

 stoffer til vandløb, søer og havet (Liste 1-stoffer).
 Miljøministeriets bekendtgørelse nr. 367 af  

 10. maj 1992 vedrørende anden virksomhed end listevirksomhed.
 Miljøministeriet, december 1991, Håndbog om  

 miljø og planlægning.
 Miljøstyrelsens cirkulære nr. 232 af 6.  

 december 1990 om samarbejde mellem amtsråd og arbejdstilsynskreds.
 Miljøstyrelsens cirkulære nr. 233 af 6.  

 december 1990 om samarbejde mellem kommunalbestyrelse og  

 arbejdstilsynskreds.
 Vejledning fra Miljøstyrelsen nr. 5, 1984 om  

 ekstern støj fra virksomheder.
 Vejledning fra Miljøstyrelsen nr. 4, 1985 om  

 begrænsning af lugtgener fra virksomheder.
 Vejledning fra Miljøstyrelsen nr. 4, 1990 om  

 pligter ved risikobetonede aktiviteter.
 Vejledning fra Miljøstyrelsen nr. 6, 1990 om  

 begrænsning af luftforurening fra virksomheder.
 Vejledning fra Miljøstyrelsen nr. 3, 1991 om  

 overfladebehandling af skibe.
 Orientering fra Miljøstyrelsen nr. 6, 1992:  

 Miljøstyring - en håndbog i praktisk miljøarbejde.
 Miljøstyrelsen 18. november 1991: Model for  

 styrkelse af virksomhedens egenkontrol med udledning af spildevand gennem  

 vilkårsfastsættelse for egenkontrol.
