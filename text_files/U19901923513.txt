 Overflytning fra plejehjem til psykiatrisk plejehospital sagligt  

 begrundet.
E (adv.
Jørgen Jacobsen e.o.) mod Københavns Magistrats 2. afdeling (adv.
Bjarne Becher Jensen) - udelades.
E havde påstået indstævnte tilpligtet at anerkende, at E den 24. november  

 1986 med urette blev flyttet fra et somatisk plejehjem til et psykiatrisk  

 plejehospital.
Efter det foreliggende skyldtes E's overflytning i perioden  

 fra den 24. november 1986 til den 5. oktober 1987 de utilstrækkelige  

 plejemuligheder og deraf følgende betydelige gener, som hendes sygdom forud  

 for overflytningen havde givet anledning til blandt de øvrige beboere på  

 plejehjemmet.
Da det herefter måtte lægges til grund, at den af  

 plejehjemsadministrationen trufne beslutning, som blev iværksat uden  

 tvangsanvendelse, var sagligt begrundet i forhold, som det påhvilede  

 administrationen at varetage, blev indstævnte frifundet.
