 Cirkulæreskrivelse om øvelseskørsel.
 Fra den 1. november 1989 indgår øvelseskørsel på særlige køretekniske  

 anlæg som et led i køreuddannelsen til almindelig bil (kategori B).
 Der er etableret en overgangsordning, hvorefter det frem til den 31.  

 december 1989 vil være muligt at aflægge praktisk køreprøve uden at have  

 modtaget undervisning på et køreteknisk anlæg, men efter den 1. januar 1990  

 vil det være en betingelse for at kunne gå op til køreprøve, at eleven har  

 modtaget en sådan undervisning.
 Kravet om øvelseskørsel på køreteknisk anlæg medfører ændringer i  

 kørekortbekendtgørelsen og i den betsående undervisningsplan og  

 lærervejledning til kategori B.
 Efter ændringen til kørekortbekendtgørelsen, som træder i kraft den 1.  

 november 1989, skal kørelæreren ved sin underskrift på ansøgningsblanketten  

 oplyse, hvor undervisningen på lukket øvelsesplads og køreteknisk anlæg har  

 fundet sted.
I overensstemmelse hermed ændres Rigspolitichefens blanket P 23, således  

 at der afsættes plads til kørelærerens oplysninger.
Indtil blanketten  

 foreligger, bedes kørekortkontoret påse, at kørelæreren skriftligt oplyser,  

 hvor undervisningen på lukket øvelsesplads og køreteknisk anlæg har fundet  

 sted.
 Som en konsekvens af, at undervisning på et køreteknisk anlæg først bliver  

 obligatorisk fra den 1. januar 1990, kan kørelærerens oplysning herom  

 udelades indtil udgangen af 1989.
 Kravene til de køretekniske anlæg og beskrivelsen af de forskellige  

 manøvrer, der skal øves på køreteknisk anlæg, har hidtil været angivet i  

 Justitsministeriets lærervejledning til almindelig bil (kategori B) fra  

 december 1985.
Der er udarbejdet en revideret undervisningsplan til kategori B til  

 erstatning for den nuværende undervisningsplan fra december 1985. Den nye  

 undervisningsplan træder i kraft den 1. november 1989. Kravene til de  

 køretekniske anlæg er med enkelte tilføjelser og rettelser overført fra  

 lærervejledningen.
Som en konsekvens af at undervisning på køreteknisk anlæg  

 fra den 1. januar 1990 bliver obligatorisk, er en revideret lærervejledning  

 til kategori B under udarbejdelse.
Der etableres en ordning, hvorefter de enkelte køretekniske anlæg skal  

 godkendes af Justitsministeriet inden ibrugtagning.
Ansøgning om godkendelse  

 skal indsendes til Justitsministeriet inden ibrugtagning.
Ansøgning om  

 godkendelse skal indsendes til Justitsministerit,  

 Færdselssikkerhedsafdelingen, vedlagt fuldstændige oplysninger om anlægget,  

 herunder tegninger og rids med angivelse af målestokforhold.  

 Justitsministeriet vil derefter besigtige de enkelte anlæg.
Justitsministeriet vil efter den 1. januar 1990 påse, at anlæggene fortsat  

 opfylder kravene til godkendelse.
Der vil blive udsendt en fortegnelse over  

 godkendte køretekniske anlæg.
Som nævnt skal kørelæreren med virkning fra den 1. november 1989 også  

 oplyse på ansøgningsblanketten, hvor undervisning på lukket øvelsesplads har  

 fundet sted.
Formålet hermed er at give politiet bedre muligheder for at  

 kontrollere, at undervisningen er sket på anlæg, der opfylder de gældende  

 krav.
Det kan i den forbindelse oplyses, at Justitsministeriet for tiden  

 overvejer at skærpe reglerne for og tilsynet med de lukkede øvelsespladser.
P.
M.
V.
E.
B.
