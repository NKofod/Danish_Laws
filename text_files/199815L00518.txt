Tillægsbetænkning afgivet af  

 Retsudvalget den 25. maj 1999 Tillægsbetænkning over Forslag til lov om undersøgelse af  

 politiets efterretningsvirksomhed på det politiske område og af  

 de aktiviteter, der var baggrunden for denne virksomhed Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde.
 Der er af justitsministeren stillet ændringsforslag,  

 hvorom henvises til de ledsagende bemærkninger.
 Et af udvalgets spørgsmål til  

 justitsministeren og dennes svar herpå samt en henvendelse fra  

 Københavns Universitet, Det juridiske Fakultet, og Aarhus Universitet,  

 Juridisk Institut, er optrykt som bilag til  

 tillægsbetænkningen.
 Herefter indstiller et  

flertal (Socialdemokratiets, Socialistisk Folkepartis, Det Radikale  

 Venstres, Enhedslistens og Kristeligt Folkepartis medlemmer af udvalget)  

 lovforslaget til vedtagelse  med det af justitsministeren stillede  

 ændringsforslag.
 Et mindretal (Venstres, Det Konservative  

 Folkepartis og Centrum-Demokraternes medlemmer af udvalget) indstiller  

 lovforslaget til forkastelse og vil stemme hverken for eller imod det  

 stillede ændringsforslag.
 Et flertal inden for mindretallet (Venstres og Det  

 Konservative Folkepartis medlemmer af udvalget) bemærker, at de  

 betænkeligheder, som Venstre og Det Konservative Folkeparti har givet  

 udtryk for i betænkningen over lovforslaget med hensyn til  

 vanskelighederne ved at udpege uvildige medlemmer til kommissionen, er  

 forstærket gennem det brev af 19. maj 1999, der er fremsendt af Det  

 juridiske Fakultet ved Københavns Universitet og Juridisk Institut ved  

 Aarhus Universitet, optrykt som bilag til  

 tillægsbetænkningen.
Venstre og Det Konservative Folkeparti finder det  

 endvidere principielt betænkeligt, at ministeren i et svar på  

 spørgsmål fra Retsudvalget nu refererer en  

 forhåndstilkendegivelse fra højesteretsdommer Hugo Wendler  

 Pedersen, jf. svar på spørgsmål nr. 369, der er optrykt  

 som bilag til tillægsbetænkningen.
Venstre og Det Konservative  

 Folkeparti finder, at det er svært uheldigt, at en  

 højesteretsdommer derved involveres i en politisk strid, og Venstre og  

 Det Konservative Folkeparti finder, at det med det pres, som ministeren  

 derved lægger på kommissionen, bliver endnu vanskeligere at have  

 tillid til kommissionens uvildighed.
 Et andet mindretal (Dansk Folkepartis og  

 Fremskridtspartiets medlemmer af udvalget) indstiller lovforslaget til  

forkastelse og vil stemme imod det stillede ændringsforslag.
Ændringsforslag Af	justitsministeren, tiltrådt af et flertal (S,  

 SF, RV, EL og KRF):
Til § 1 1) Efter stk. 1 indsættes som nyt stykke:
» Stk. 2 og 3 bliver herefter stk. 3 og 4.
Bemærkninger I et brev af 19. maj 1999 til Folketinget har dekanen ved  

 Det juridiske Fakultet på Københavns Universitet og fg.  

 institutleder ved Juridisk Institut på Aarhus Universitet anmodet  

 Folketinget om, at det ikke pålægges fakultetet/instituttet at  

 afgive indstilling vedrørende medlemmer af  

 undersøgelseskommissionen.
 Efter de oplysninger, der foreligger for  

 Justitsministeriet, indtager de historiske institutter ved Københavns  

 og Aarhus Universitet ikke en tilsvarende holdning.
 De betænkeligheder, som er anført i det  

 ovennævnte brev af 19. maj 1999, findes ikke at burde forhindre, at Det  

 juridiske Fakultet ved Københavns Universitet og Juridisk Institut ved  

 Aarhus Universitet anmodes om at indstille 2 medlemmer af  

 undersøgelseskommissionen.
 Ændringsforslaget indebærer derfor en  

 opretholdelse af lovforslagets § 1, stk. 1, som vedtaget ved 2. behandling.  

 Det betyder, at formanden (en landsdommer) udpeges efter indstilling fra  

 landsretspræsidenterne, at 2 medlemmer udpeges efter fælles  

 indstilling fra Institut for Historie ved Københavns Universitet og  

 Historisk Institut ved Århus Universitet, og at 2 medlemmer udpeges  

 efter fælles indstilling fra Det juridiske Fakultet ved  

 Københavns Universitet og Juridisk Institut ved Århus  

 Universitet.
 Opstår der imidlertid en situation, hvor ikke alle  

 de nævnte universitetsorganer til trods for bestemmelsen i stk. 1  

 afgiver indstilling, vil der være behov for at kunne udpege nogle af  

 kommissionens medlemmer uden indstilling.
Som nyt stk. 2 foreslås derfor indsat en bestemmelse  

 om, at justitsministeren kan udpege undersøgelseskommissionens  

 medlemmer uden indstilling, i det omfang de nævnte universitetsorganer  

 ikke afgiver indstilling.
Det forudsættes, at de udpegede medlemmer i  

 så fald skal tilhøre den samme personkreds, som er aktuel ved  

 udpegning af medlemmer efter indstilling fra de pågældende  

 universitetsorganer (dvs. henholdsvis historikere med særlig indsigt i  

 perioden efter 1945 og personer med særlig juridisk sagkundskab, f.eks.  

 juridiske professorer).
 Ændringsforslaget indebærer ikke i  

 øvrigt ændringer af lovforslagets § 1 om  

 undersøgelseskommissionens nedsættelse og sammensætning  

 som vedtaget ved 2. behandling den 25. maj 1999.
Endvidere gælder fortsat, at justitsministeren inden  

 udpegningen vil offentliggøre navnene på de personer, der er  

 blevet indstillet, samt i givet fald på de personer, som ministeren  

 uden indstilling agter at udpege som medlemmer af  

 undersøgelseskommissionen.
Dette vil   ligesom ved nedsættelsen  

 af kommissionen til undersøgelse af Nørrebrosagen   ske ved, at  

 oplysningerne oversendes til Folketingets Retsudvalg.
Lissa Mathiasen (S) fmd.  

Per Kaalund (S)
Dorte Bennedsen (S)
Else Marie Mortensen (S)
Jan Petersen (S) Anne Baastrup (SF) nfmd.  

Sonja Albrink (CD)   Elisabeth Arnold (RV)
Søren Søndergaard (EL)  

  Birthe Rønn Hornbech (V)  

 Inge Dahl-Sørensen (V)  

  Karen Rønde (V) Tom Behnke (FP)  

  Bendt Bendtsen (KF)    Pernille Sams (KF)  

  Peter Skaarup (DF)    Jann Sjursen (KRF) Bilag 1 Et af udvalgets spørgsmål til  

 justitsministeren og dennes svar herpå Spørgsmål 369:
 Det bedes oplyst, hvem der rådgav ministeren om  

 grundlaget for en undersøgelse af PET med baggrund i  

 regeringserklæringen fra 1968.
 Svar:
Som anført i lovforslagets almindelige  

 bemærkninger, pkt. 1, blev regeringens beslutning om at lægge op  

 til en undersøgelse bl.a. udløst af oplysningerne om, at PET  

 uanset regeringserklæringen fra september 1968   i perioden 1968-1974  

 registrerede personer, der »alene er kendt som  

 medlemmer« af bl.a.
DKP's og VS's ledende organer.
Inden beslutningen blev truffet, blev  

 spørgsmålet om foreneligheden med regeringserklæringen af  

 den registreringspraksis, der ifølge de pågældende  

 oplysninger var blevet fulgt fra december 1968 til 1974, nøje  

 overvejet og vurderet.
Jeg rådførte mig i den forbindelse med  

 mine embedsmænd i ministeriet og med chefen for PET.
 Endvidere havde jeg flere grundige drøftelser med  

 højesteretsdommer Hugo Wendler Pedersen, som er formand for Udvalget  

 vedrørende Politiets og Forsvarets Efterretningstjenester, der bl.a.  

 skal komme med forslag til en mere samlet lovgivning om PET's virksomhed og  

 herunder overveje, om der   som det var foreslået i Norge   skal gives  

 adgang (egen acces) til eventuelt ulovligt registrerede oplysninger.
 Under disse drøftelser gav Wendler Pedersen udtryk  

 for, at den pågældende registreringspraksis umiddelbart set  

 syntes at rejse alvorlige spørgsmål i forhold til  

 regeringserklæringen af 1968. Wendler Pedersen gav samtidig udtryk for,  

 at han ikke var bekendt med forhold, som umiddelbart kunne give en forklaring  

 på disse spørgsmål.
 Wendler Pedersen nævnte i den forbindelse, at han  

 ville orientere udvalget om den omtalte registreringspraksis og de  

 synspunkter, som han havde givet udtryk for over for ministeren.
Bilag 2 Henvendelse fra Københavns Universitet, Det  

 juridiske Fakultet, og Aarhus Universitet, Juridisk Institut Københavns Universitet Det juridiske Fakultet og Aarhus Universitet Juridisk Institut 19de maj 1999 Til Folketinget.
 Det juridiske Fakultet ved Københavns Universitet og Juridisk  

 Institut ved Aarhus Universitet har erfaret, at det overvejes at  

 pålægge dem at medvirke ved udpegningen af medlemmer til den  

 kommission, der skal foretage en undersøgelse af Politiets  

 Efterretningstjeneste.
 Rektorkollegiet udtrykte den 30. november 1998 betænkelighed ved, at  

 det   efter det dengang foreliggende lovforslag   skulle tage politisk  

 stilling til personers egnethed til at indgå i et sådant  

 kommissionsarbejde.
 Det juridiske Fakultet og Juridisk Institut deler fuldt ud den  

 betænkelighed og anmoder derfor Folketinget om at gennemføre  

 loven på en sådan måde, at de ikke pålægges  

 denne opgave, der adskiller sig fra de opgaver, hvortil universitære  

 organer har en særlig kompetence.
