 § 18,  stk. 1 og 2, § 22 og § 53 i dagældende  

 bekendtgørelse nr. 526 af 20. juni 1994 om orlov samt § 47, stk. 1 og 2, i  

 dagældende bekendtgørelse nr. 1178 af 27. december 1994 om orlov.
 Ankenævnet fandt ikke grundlag for at antage, at orlovspersonen ikke havde  

 opholdt sig sammen med det barn, der var bevilget børnepasningsorlov til i  

 orlovsperioden.
 En person fik bevilget børnepasningsorlov i perioden fra den 1. september  

 1994 til den 31. august 1995.
 Arbejdsformidlingen tilbagekaldte den 19. juli 1996 den bevilgede orlov,  

 idet det var oplyst, at orlovspersonens ægtefælle og børn var udrejst af  

 Danmark den 1. september 1989 og indrejst den 27. september 1995.
 Arbejdsformidlingen begrundede afgørelsen med, at der ikke kan bevilges  

 orlov til forældre, der ikke har bopæl sammen med barnet.
Ankenævnet fandt, at Arbejdsformidlingen ikke havde haft hjemmel til at  

 tilbagekalde bevillingen.
Ankenævnet lagde herved til grund, at ifølge det  

 oplyste opholdt orlovspersonens ægtefælle og børn sig i Ægypten, da han søgte  

 om børnepasningsorlov, og ifølge de danske myndigheder rejste han umiddelbart  

 efter, at orloven var bevilget, til Ægypten.
 På den baggrund fandt Ankenævnet ikke grundlag for at antage, at  

 orlovspersonen ikke havde ophold sammen med det barn, der var bevilget orlov  

 til.
 Ankenævnet ophævede således Arbejdsformidlingens tilbagekaldelse af  

 orlovsbevillingen.
