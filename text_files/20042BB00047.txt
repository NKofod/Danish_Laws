Fremsat den 30. marts 2005 af Søren Espersen (DF),  

 Kristian Thulesen Dahl (DF), Martin Henriksen (DF),  

 Pia Kjærsgaard (DF), Jesper Langballe (DF),  

 Morten Messerschmidt (DF), Poul Nødgaard (DF) og  

 Peter Skaarup (DF) Forslag til folketingsbeslutning om  

 at pålægge regeringen at modarbejde, at EUs våbenembargo mod Kina  

 ophæves Folketinget pålægger regeringen at modarbejde enhver beslutning  

 i Det Europæiske Råd om at ophæve den våbenembargo, som EU indførte mod Kina  

 efter massakren på den Himmelske Fredsplads i 1989.
Bemærkninger til forslaget Formålet med forslaget Med dette forslag pålægges regeringen at arbejde for, at den  

 våbenembargo mod Kina, som EU indførte efter det kinesiske styres brutale  

 nedkæmpning af demokratitilhængerne på den Himmelske Fredsplads i 1989,  

 bibeholdes, således at det kinesiske styre forhindres i at købe avancerede  

 europæiske  

 våben, som kan bruges til at nedkæmpe prodemokratiske demonstrationer eller  

 anvendes mod lande, som blot ønsker at leve i fred med omverdenen.
Baggrund for forslaget Mandag den 14. marts 2005 vedtog den kinesiske folkekongres en  

 lov, som baner vej for et militært angreb på det lille demokratiske land  

 Taiwan.  

 Artikel 8 i loven  

 lyder:  

 »In  

 the event that the »Taiwan independence« secessionist forces should act under  

 any  

 name or by any means to cause the fact of Taiwan's secession from China, or  

 that major incidents entailing Taiwan's secession from China should occur, or  

 that possibilities for a peaceful reunification should be completely  

 exhausted,  

 the state shall employ non-peaceful means and other necessary measures to  

 protect Chinas sovereignty and territorial integrity.
The State Council  

 and  

 the Central Military Commission shall decide on and execute the non-peaceful  

 means and other necessary measures as provided for in the preceding paragraph  

 and shall promptly report to the Standing Committee of the National  

 Peoples  

 Congress«  

 (artikel 8, engelsk version  

 af Kinas antiløsrivelseslov).
Historik Antiløsrivelsesloven blev af Kinas Nationale Folkekongres  

 vedtaget med enighed. 2.896 medlemmer stemte således for, mens 2 undlod at  

 stemme.
Loven slår fast, at Kina aldrig vil tillade, at Taiwan erklærer sig  

 selvstændig, på trods af at Taiwan aldrig nogen sinde har været styret fra  

 Kina.
Som det fremgår af artikel 8 i antiløsrivelsesloven, så fremgår det  

 ikke  

 præcist, hvad der menes med ikkefredelige midler.
Men Kina har dog ved flere  

 lejligheder truet Taiwan med krig.
I 1995-1996 afholdt Kina en række militærøvelser i Taiwanstrædet,  

 som bl.a. omfattede afprøvning af ballistiske missiler.
De første missiler  

 blev  

 affyret i juli 1995. Herefter fulgte en række militære øvelser og yderligere  

 missilaffyringer i farvandet omkring Taiwan, og der mobiliseredes  

 konventionelle  

 styrker, som trænede landgangsøvelser i tilfælde af en egentlig invasion af  

 Taiwan.
I dagene op til Taiwans første demokratiske præsidentvalg affyrede  

 Kina  

 endnu engang ballistiske missiler og foretog militære øvelser for at  

 afskrække  

 vælgerne på Taiwan med henblik på at påvirke valget på øen.
Kina anså den daværende præsident for Taiwan, Lee Teng-hui, for  

 en trussel mod opretholdelsen af status quo i forholdet mellem Kina og  

 Taiwan.  

 Derfor opfordrede de kinesiske ledere vælgerne på Taiwan til ikke at stemme  

 på  

 ham.
Disse opfordringer blev bakket op med militære muskler.
Lee Teng-hui  

 kaldte de kinesiske trusler for statsterrorisme.
Han og hans parti,  

 Kuomintang  

 (KMT), vandt valget med 54 pct. af stemmerne.
De kinesiske trusler fik  

 således  

 den stik modsatte effekt, og Taiwan fik deres første folkevalgte præsident.  

 De  

 kinesiske trusler om invasion i 1995 og 1996 og krisen mellem Kina og Taiwan  

 ophørte først, da USA sendte to hangarskibe til området i nærheden af Taiwan  

 for at vise de aggressive kinesiske ledere, at man ikke ville tolerere et  

 overfald på et fredeligt land som Taiwan.
Under Folkekongressen overtog Kinas præsident, Hu Jintao,  

 formandsposten for Den Militære Centralkomité. I den forbindelse udtalte han:  

 »Vi skal fremme forberedelserne til  

 eventuelle militære kampe og forbedre vores militære styrke til at klare  

 kriser, sikre freden, forebygge krige og vinde krige, hvis det bliver  

 tilfældet«  

 (Berlingske Tidende, den 17. marts 2005). Hu Jintao er kendt som er person,  

 der  

 vil slå hårdt ned på modstandere af kommunistpartiets politik, herunder  

 demokratiforkæmpere eller andre, der vurderes at udgøre en trussel mod Kinas  

 integritet.
Netop Taiwan vurderes meget kritisk i dette lys.
Selv om Taiwan  

 aldrig har været styret fra Kina, så betragtes Taiwan som en løsrevet  

 oprørsrepublik.
På grund af Kinas lange historie med intern splittelse,  

 borgerkrige og det, der med rette betragtes som udenlandsk imperialisme i det  

 19. århundrede, betragter kinesiske ledere enhver form for intern uro som en  

 direkte trussel mod den nationale sikkerhed.
Siden den kinesiske borgerkrig  

 sluttede  

 med kommunisternes sejr i 1949 (under Maos ledelse) og nationalisternes  

 nederlag (under Chiang Kai-Sheks ledelse) og flugt til Formosa (Taiwan) har  

 de  

 kinesiske ledere betragtet Taiwan som en oprørsk provins og en alvorlig torn  

 i  

 øjet og et uafsluttet kapitel fra den borgerkrig, som kostede millioner af  

 kinesere livet.
Som en følge heraf ligger det fast, at Kina vil indlemme  

 Taiwan  

 i Kina.
Nu har de kinesiske ledere altså vedtaget en lov, der formelt giver  

 bemyndigelse til at invadere den lille fredelige og demokratiske østat  

 Taiwan.
Kinas intentioner Ud over den brutale nedkæmpelse af demokratiforkæmperne på den  

 Himmelske Fredsplads i juni 1989 og de mange trusler mod Taiwan, så har det  

 kommunistiske styre en lang og brutal historie for at bruge magt til at  

 undertrykke enhver opposition inden for landets grænser og føre krig mod  

 andre  

 lande og bruge militær magt til at nedkæmpe enhver folkelig modstand i  

 besatte  

 områder.
Desuden er Kina kendt for at sælge avancerede våben til totalitære  

 og  

 ustabile regimer som f.eks.
Nordkorea og Pakistan.
Religiøs undertrykkelse Ligesom i andre kommunistiske lande ses religion som en trussel  

 mod det eksisterende styre.
I Kina har forskellige religioner været stærkt  

 undertrykte under det kommunistiske styre.
Kristne, buddhister og tilhængere  

 af  

 andre religioner har været forfulgt på grund af deres tro, selv om disse ikke  

 har forsøgt at skade Kina.
Den kinesiske religion/bevægelse Falun Gong har i  

 særlig grad været i de kinesiske myndigheders søgelys.
Der er tale om en  

 fredelig  

 religion, men de kinesiske ledere ser den som en trussel mod  

 Kommunistpartiets  

 enevælde.
Derfor er titusindvis af disse tilhængere sendt i arbejdslejre,  

 tusindvis er fængslet, og ifølge foreningens hjemmeside i Danmark  

 (www.falundafa.dk)  

 er mere end tusind Falun Gong-udøvere blevet tortureret til døde i kinesiske  

 fængsler siden 1999.
Tibet Kina invaderede Tibet i 1950. Den kinesiske hær nedkæmpede  

 hurtigt de få tusinde, dårligt udrustede tibetanske forsvarere.
Den  

 tibetanske  

 leder, Dalai Lama, anmodede FN om at gribe ind, men der kom aldrig nogen  

 hjælp,  

 og Tibet blev i realiteten underlagt kinesisk overherredømme.
I 1959 udbrød  

 et  

 folkeligt oprør mod den kinesiske besættelsesmagt.
Den kinesiske hær knuste  

 hurtigt oprøret og strammede grebet om Tibet.
Dette resulterede i, at Tibets  

 regering under ledelse af Dalai Lama flygtede til Indien, hvor Tibets lovlige  

 regering stadig opholder sig den dag i dag.
I årene efter 1959 flygtede  

 titusindvis af tibetanere fra deres land som følge af den kinesiske  

 undertrykkelse.  

 Siden da har Kina ført en politik over for Tibet, der systematisk har haft  

 til  

 formål at udslette den tibetanske kultur: Tibetanere er blevet  

 tvangsforflyttet,  

 tusindvis af klostre er blevet ødelagt eller lukket, hundredtusindvis af  

 kinesere  

 er blevet forflyttet til Tibet for at gøre det besatte land kinesisk,  

 tusindvis  

 af formodede modstandere af den kinesiske besættelsesmagt er blevet fængslet  

 og  

 myrdet osv.
Vietnam Kina angreb  

 Vietnam  

 i februar 1979.  

 Årsagen var,  

 at Vietnam i 1978 havde invaderet Cambodja for at fjerne en af det 20.  

 århundredes værste og mest brutale diktatorer, Pol Pot, som var en god ven af  

 Kina.
De kinesiske styrker blev hurtigt besejret af de krigsvante  

 vietnamesiske  

 styrker, og den kinesiske hær måtte flygte tilbage til Kina efter at have  

 lidt  

 svære tab, og uden at nå deres mål: at tvinge Vietnam ud af Cambodja.
Det Sydkinesiske Hav Kina gør krav på en række øer i Det Sydkinesiske Hav, bl.a.  

 Spratlyøerne. Årsagen er, at området indeholder store mængder  

 naturressourcer,  

 især olie.
Kina har flere gange sendt dets flåde til området og har flere  

 gange  

 besat nogle ubeboede øer i området.
Kina har siden 1980erne opbygget  

 sine  

 væbnede styrker med en voldsom hast.
Især den kinesiske flåde er blevet  

 udbygget og moderniseret.
Udbygningen og moderniseringen af den kinesiske flåde er især  

 vigtig, fordi de trusler og territoriale krav, Kina har gjort gældende, netop  

 er vendt mod Taiwan og øerne i Det Sydkinesiske Hav.
Hvis Kina ikke skal lide  

 et lige så ydmygende nederlag som mod Vietnam i 1979, er det nødvendigt med  

 en  

 slagkraftig flåde.
Derfor er det også helt afgørende, at Kina kan købe  

 avancerede europæiske våben for at modernisere flåden, idet Taiwan har adgang  

 til at købe moderne amerikanske våben.
Flere af de andre lande, Filippinerne,  

 Indonesien og Malaysia, som også gør krav på øerne i det Sydkinesiske hav,  

 har  

 adgang til at købe våben i både Europa og USA.
Spredning af masseødelæggelsesvåben Det er almindeligt kendt, at Kina sælger våben til Pakistan og  

 Nordkorea.
Ifølge den videnskabelige organisation Federation of American  

 Scientists (FAS, hjemmeside: www.fas.org) har Kina hjulpet Pakistan til at  

 producere atomvåben.  

 Denne  

 organisation skriver på deres hjemmeside: »  

 According to a 2001 Department of Defense report,  

 China  

 has supplied  

 Pakistan  

 with nuclear materials  

 and expertise and has provided critical assistance in the construction of  

 Pakistan  

 s  

 nuclear facilities.
In the 1990s,  

 China  

 designed and supplied the heavy water Khusab reactor, which plays a key role  

 in  

 Pakistan  

 s  

 production of plutonium.
A subsidiary of the China National Nuclear  

 Corporation  

 also contributed to Pakistans efforts to expand its uranium enrichment  

 capabilities by providing 5,000 custom made ring magnets, which are a key  

 component of the bearings that facilitate the high-speed rotation of  

 centrifuges ( )  

 China is also reported to have provided Pakistan  

 with the design of one of its warheads, which is relatively sophisticated in  

 design and lighter than U.S. and Soviet designed first generation warheads« (  

  

 www.fas.org/nuke/guide/pakistan/nuke  

  

 ).
Kina leverer også våben til det totalitære regime i Nordkorea.  

 Få er i tvivl om, at det stalinistiske Nordkorea er et af de mest brutale  

 regimer i verden.
Dette land bruger hovedparten af sine ressourcer på at  

 udvikle masseødelæggelsesvåben og ballistiske missiler til at føre dem frem.  

 Kina er mistænkt for at have bidraget til Nordkoreas udvikling af disse  

 våben,  

 men på grund af lukketheden i Nordkorea er det svært at sige noget om  

 omfanget  

 af det kinesiske bidrag.
Det er dog formentlig en kendsgerning, at Kina  

 leverer  

 en lang række konventionelle våben til Nordkorea, idet landet ikke har råd  

 til  

 at købe dem selv, men alligevel er i stand til at udruste en af de største  

 hære  

 i verden, som udgør en konstant trussel mod det demokratiske land Sydkorea.
Folketingsdebat om EUs våbenembargo Flere partier i Folketinget er stærkt kritiske over for Kina som  

 følge af dets krænkelse af menneskerettighederne og dets trusler mod sine  

 nabolande.
Under en forespørgselsdebat i Folketinget (F 47) om Kina onsdag  

 den  

 31. marts 2004 fremsattes følgende forslag til vedtagelse nr.
V 81:
Af Holger K.
Nielsen (SF),  

 Søren Søndergaard  

 (EL), Peter Skaarup (DF) og Jann Sjursen (KD): »  

 Folketinget opfordrer regeringen til at arbejde for, at EUs  

 våbenembargo mod Kina ikke ophæves, før det kinesiske styre   

 	  

 indstiller  

 sin truende adfærd over for Taiwan,   

 	  

 viser reel vilje til at finde en forhandlet  

 løsning for Tibet og   

 	  

 markant forbedrer  

 menneskerettighedssituationen i Kina, først og fremmest hvad angår tortur,  

 henrettelser, ytringsfrihed samt sikring af foreningsfriheden.« Forslaget blev forkastet.
I stedet vedtog Folketinget forslag til  

 vedtagelse nr.
V 82 af Troels Lund Poulsen (V),  

 Jeppe Kofod  

 (S), Gitte Seeberg (KF) og  

 Niels Helveg Petersen (RV). Forslagets indhold var:
»Folketinget støtter  

 den fortsatte udbygning af Danmarks og EUs forhold til Kina.  

 Folketinget  

 konstaterer, at de politiske, økonomiske og handelsmæssige bånd skal styrkes,  

 samtidig med at dialogen og samarbejdet om fremskridt på  

 menneskerettighedsområdet udbygges, herunder i en eventuel sammenhæng med en  

 eventuel ophævelse af EUs våbenembargo.
Kina har i de seneste årtier  

 opnået  

 økonomiske og sociale fremskridt for den brede befolkning, som har udvidet  

 borgernes råderum.
Der er taget skridt til at etablere et retssamfund.
På den  

 nyligt afsluttede Folkekongres er respekten for menneskerettighederne samt  

 privat ejendomsret indføjet i forfatningen.
Der er behov for fremskridt på  

 demokrati- og menneskerettighedsområdet.
Dødsstraf anvendes stadig i stort  

 omfang,  

 og ytrings- og religionsfriheden er begrænset.« Selv om et flertal i Folketinget ikke støttede fastholdelsen af  

 EUs våbenembargo mod Kina i marts 2004, er det dog klart, at alle  

 Folketingets  

 partier er stærkt kritiske over for Kinas håndtering af menneskerettigheder  

 og  

 dets trusler mod andre lande.
Nogle partier har endvidere ændret holdning til ophævelse af  

 EUs våbenembargo.
På De Konservatives hjemmeside  

 (www.dekonservative.dk) kan  

 man læse medlem af Europa-Parlamentet Gitte Seebergs ugebrev af 10. marts  

 2005,  

 hvor hun argumenterer for, at våbenembargoen fastholdes.
Hun begrunder dette  

 med Folkekongressens antiløsrivelseslov, menneskerettighedssituationen,  

 nedkæmpelsen  

 af demonstranter på den Himmelske Fredsplads m.v.
Hun skriver: »  

 En ophævelse af våbenembargoen uden  

 betingelser vil være et slag i ansigtet på alle, der arbejder for at forbedre  

 menneskerettighederne i Kina.
Det vil blive opfattet som en belønning til et  

 land, der undertrykker sine egne borgere, holder Tibet besat og truer Taiwan  

 med invasion«.
Hun gør endvidere opmærksom på, at der i folkevalgte  

 forsamlinger som Europa-Parlamentet og Den Amerikanske Kongres er stærk  

 modstand mod at ophæve embargoen.
Gitte Seeberg rejser sluttelig følgende  

 spørgsmål: »  

 Hvordan kan EU-lande med  

 respekt for sig selv og i øvrigt uden at komme i karambolage med EUs  

 egen  

 adfærdskodeks for våbeneksport, mene, at man kan sælge våben til Kina, når  

 det  

 er Kina, der udruster militærregimet i Burma, understøtter diktaturet i  

 Nordkorea og forsyner militærstyret i Sudan med våben, der blandt andet  

 bliver  

 anvendt i Dafur i en konflikt, som nærmer sig folkemord?«  

 (Gittes Nyhedsbrev,  

 den 10. marts 2005).
I en række artikler i Berlingske Tidende fremgår det endvidere,  

 at Socialdemokraterne har udtalt sig kritisk om ophævelse af våbenembargoen  

 (se  

 f.eks.
Våbensalg presser Danmark, den 16. marts 2005).
Afsluttende bemærkninger Ovenfor er nævnt en lang række argumenter for, at demokratiske  

 lande som EUs medlemmer aldrig bør sælge våben til en brutal  

 diktaturstat som  

 Kina.
Kina truer alle sine naboer.
Dets ledende politikere har sågar vedtaget  

 en lov, der lovliggør militær magtanvendelse mod et lille fredeligt land, som  

 aldrig nogensinde har truet noget andet land, og som kun ønsker at leve i  

 fred  

 og udvikle det forbilledlige demokratiske og fremgangsrige økonomiske system,  

 som man gennem årtiers hårdt arbejde har udviklet.
Antiløsrivelsesloven er en skændsel og en direkte trussel mod  

 verdensfreden.
Hvis regeringen og nogle af Folketingets partier har ment, at  

 en  

 ophævelse af våbenembargoen mod Kina måske kunne føre til forbedringer på  

 menneskerettighedsområdet i Kina, så har de taget fejl.
Kinas ledere har  

 vist,  

 at de er fløjtende ligeglade med, hvad resten af verden mener.
De respekterer  

 ikke andre landes territoriale integritet.
De undertrykker  

 menneskerettighederne i et helt uhørt omfang.
Religiøse mindretal bliver  

 forfulgt, fordi de skønnes at udgøre en trussel mod Kinas integritet og  

 kommunistpartiets ledelse.
På baggrund heraf anbefaler forslagsstillerne  

 således, at regeringen gennem Det Europæiske Råd gør alt, hvad den kan for at  

 arbejde for, at EUs våbenembargo fastholdes.
Skriftlig fremsættelse Søren Espersen  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at pålægge regeringen at modarbejde, at EUs  

 våbenembargo mod Kina ophæves.
(Beslutningsforslag nr.
B 47).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
