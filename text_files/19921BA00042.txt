Nr BSF 42 Forslag til folketingsbeslutning om etablering af en organisatorisk ramme  

 for forskningssamarbejdet på non-food-området Fremsat af Henrik Dam Kristensen (S) Erling Christensen (S) Eva Fatum (S)  

 Bjarne Laustsen (S) Jacob Lindenskov (S) Henning Nielsen (S) Bjørn Westh (S) den 10. december 1992 Folketinget pålægger regeringen at fremsætte lovforslag om etablering af  

 en organisatorisk ramme for forskningssamarbejdet på non-food-området inden  

 den 1. marts 1993.
 Den organisatoriske ramme etableres med udgangspunkt i et nyt  

 organisatorisk organ (Centret), der skal bidrage til koordinering af  

 indsatsen med henblik på optimal udnyttelse af ressourcerne i de offentlige  

 og private institutioner, som udfører non-food-relevant forskning.
 Centret skal styrke den danske forskning på området, i højere grad sikre  

 international erfaringsudveksling samt sørge for, at internationale  

 forskningsresultater på området tidligst finder anvendelse i den videre  

 forsknings- og udviklingsindsats med henblik på størst mulig landbrugs- og  

 industrimæssig udnyttelse i Danmark.
 Behovet for en styrket indsats skyldes ikke mindst EF's nye regler om  

 braklægning.
Bemærkninger til forslaget Den teknologiske udvikling ventes inden for det kommende tiår at gøre en  

 række industrielle og energimæssige anvendelser af land- og  

 skovbrugsprodukter rentable.
Den stigende interesse for miljøforhold,  

 energipolitiske overvejelser og ønsket om i højere grad at anvende fornyelige  

 ressourcer fra landbruget og skovbruget udgør samtidig en del af baggrunden  

 for den voksende interesse for produktion til non-food-formål.
EF's  

 landbrugsreform med prisfald og krav om braklægning kan medvirke til at gøre  

 non-food-formål kommercielt interessante.
Samlet må konstateres, at den danske forskning på non-food-området foregår  

 spredt og ukoordineret.
Således udføres der non-food-relevant forskning og  

 udvikling på en række offentlige institutioner under 4 ministerier samt i en  

 række private institutioner.
 Det drejer sig blandt andet om følgende institutioner:
Danmarks Tekniske Højskole (DTH), hvor der forskes i en række emner, der  

 forekommer interessante i en non-food-sammenhæng.
Det gælder f.eks. en række  

 maskintekniske, procestekniske og miljøtekniske emner, men også matematisk  

modellering af f.eks. reaktorsystemer og regulering og styring af  

 disserelevans.
Hertil kommer bioteknik, alternativ energi og en række  

 grundfag.
For så vidt angår Den Kongelige Veterinær- og Landbohøjskole (KVL) har en  

 række jordbrugsvidenskabelige forskningsområder berøringsflader med  

 non-food-sektoren.
Det gælder f.eks. kendskab til råvarekvalitet og  

 råvareproduktion, land- og skovbrugsteknik, kompostering, emballage og  

 afprøvning heraf m.m.
Aalborg Universitetscenter (AUC) har besluttet at oprette en ny  

 bioteknikuddannelse.
Der planlægges i dette regi oprettet en  

 non-food-overbygningsuddannelse.
 Sydjysk Universitetscenters (SUC) biotekniske sektion forsker i en  

 industriel udnyttelse af landbrugets restprodukter, eksempelvis græssaft.
 Statens Planteavlsforsøg forsker bl.a. i non-foodafgrøder, og en  

 bioteknologigruppe arbejder med overførsel af egenskaber mellem planter.
Statens Jordbrugsøkonomiske Institut udfører forskning og foretager  

 undersøgelser til belysning af jordbrugsøkonomiske forhold.
Instituttet  

 deltager i Bioraf-projektet.
Danmarks Miljøundersøgelser (DMU) overvåger bl.a. naturens tilstand og  

 opbygger viden om mekanismer og processer, der har betydning for  

 miljøtilstandens udvikling.
DMU rådgiver om bl.a. miljøforhold.
 Bioraf Danmark-projektet har til formål at undersøge perspektiverne i  

 bioraffineringskonceptet samt at koordinere den indistruelle udnyttelse af  

 den resulterende produktion.
 Bioteknologisk Institut, der er et ATV-institut og godkendt som  

 teknologisk serviceinstitut, arbejder bl.a. med analyser, service og proces-  

 og produktudvikling med tilknytning til jordbrugets produkter.
 Fonden for Agroindustriel Udvikling i Brønderslev planlægger et pilotanlæg  

 til ethanolproduktion på basis af landbrugsprodukter/landbrugsbiprodukter.
DK-teknik, der er godkendt som teknologisk serviceinstitut, har bl.a.  

 analyseret mulighederne for at nedbringe halmhåndteringsomkostningerne ved  

 oplagring på marken.
Instituttet arbejder i øvrigt med fyring, energi og  

 miljø m.v.
 Grønt Center i Holeby arbejder bl.a. med udvikling af alternative  

 afsætningsmuligheder for jordbrugsprodukter.
Regeringen har på baggrund af folketingsbeslutning nr.
B 55 af 5. maj 1992  

 udarbejdet udkast til en biomassehandlingsplan.
På foranledning af  

 Landbrugsministeriets Rådgivende Forskningsudvalg gennemføres en  

 forskningsindsats inden for området »Biomasse til non-food-formål«.  

 Programmet er rettet mod offentlige forskningsinstitutioner,  

 brancheforskningsinstitutter og selvejende forskningsinstitutioner.
Forslaget  

 om et non-food-koordineringscenter ligger i naturlig forlængelse af  

 regeringens udkast til biomassehandlingsplan og Landbrugsministeriets  

 non-food-forskningsprogram.
 Med støtte fra Energiforskningsprogrammet er senest udarbejdet en rapport  

 »Flydende brændstoffer af biomasse - muligheder i Danmark«, hvori  

 redegøres for de energi-, miljø- og landbrugsmæssige perspektiver i en  

 produktion af brændstoffer på basis af biomasse.
Inden for den nye organisatoriske ramme bør der opbygges et internationalt  

 forskningsmiljø, der kan tiltrække de dygtigste kandidater - både fra Danmark  

 og fra udlandet.
Centret bør ligeledes tilbyde en forskeruddannelse  

 (Ph.D.-grad) af international kvalitet.
Det må skønnes hensigtsmæssigt, at forskningen finder sted på de  

 eksisterende institutioner, d.v.s. uden fysisk fællesskab.
Centret kan bl.a.  

 virke som »modtagerapparat« i forhold til den internationale  

 forskning på området.
Det er i den forbindelse en forudsætning, at også  

 Danmark har forskningsresultater at tilbyde på disse områder.
 En mulig spin-off-effekt af den styrkede forskning og udvikling kan blive  

 en stærkere dansk position på markedet for biomassehåndteringsudstyr.
