Betænkning afgivet af Erhvervsudvalget den 13. maj 2004 Betænkning over Forslag til lov om  

 ændring af lov om værdipapirhandel m.v., lov om  

  

 finansiel virksomhed, lov om erhvervsdrivende virksomheders aflæggelse af  

 årsregnskab m.v. (årsregnskabsloven) med flere love (Ændring af Finanstilsynets og Fondsrådets  

 kompetenceområder, Fondsrådets sammensætning, kontrol af visse virksomheders  

 overholdelse af regler for finansiel information, SE-selskaber) [af  

 økonomi‑ og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 8 ændringsforslag til  

 lovforslaget.
2. Udvalgsarbejdet Lovforslaget blev fremsat den 31. marts 2004 og var til 1.  

 behandling den 22. april 2004. Lovforslaget blev efter 1. behandling henvist  

 til behandling i Erhvervsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 6. januar 2004 dette  

 udkast til udvalget, jf. alm. del  bilag 214. Den 31. marts 2004 sendte  

 økonomi- og erhvervsministeren de indkomne høringssvar til udvalget.
Den 15.  

 april 2004 sendte økonomi- og erhvervsministeren et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Aktionærforening, Finansrådet, Foreningen af Statsautoriserede  

 Revisorer og Forsikring & Pension.
 Økonomi- og erhvervsministeren har over for udvalget kommenteret  

 de skriftlige henvendelser til udvalget.
Spørgsmål Udvalget har stillet 7 spørgsmål til økonomi- og  

 erhvervsministeren til skriftlig besvarelse, som denne har besvaret.
Et af  

 udvalgets spørgsmål til økonomi- og erhvervsministeren og dennes svar herpå  

 er  

 optrykt som bilag til betænkningen.
3. Indstillinger Udvalget  

  

 indstiller  

 forslaget til  

  

 vedtagelse  

  

 med de  

 stillede ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 økonomi- og erhvervsministeren,  

  

 tiltrådt af  

  

 udvalget:
Til § 1 1)  

  

 I det under  

  

 nr. 5  

  

 foreslåede  

  

 § 7, stk. 3,  

  

 udgår »nr.
XXX af XX.
XX 2004«.
[Teknisk korrektion] 2)  

  

 Den under  

  

 nr. 9  

  

 foreslåede  

  

 § 12 b, stk.  

 5,  

  

 affattes således:
»Stk. 5.  

  

 Den  

 eksterne revision skal én gang om året gennemgå den finansielle virksomheds  

 retningslinjer  

 efter stk. 4 og i revisionsprotokollatet vedrørende årsrapporten oplyse,  

 om retningslinjerne vurderes at være betryggende og have fungeret  

 hensigtsmæssigt, og om virksomhedens kontrolprocedurer har givet anledning  

 til  

 bemærkninger.« [Redaktionel ændring] 3)  

  

 Efter nr. 10 indsættes som nyt  

 nummer:
»01.  

  

 I  

  

 § 12 b, stk. 7  

  

 og  

  

 8,  

  

 der bliver stk. 8 og 9, ændres »6« til: »7«.« [Konsekvensændring] 4)  


  

 Nr.  

 20  

  

 affattes således:
 »20.  

  

 Overskriften  

 til  

  

 kapitel 26  

  

 affattes således:
»Kapitel 26 Nærmere bestemmelser om Fondsrådet, tavshedspligt  

 m.v.  

  

 «« [Præcisering] 5)  


  

 Nr.  

 37  

  

 affattes således:
»37.  

  

 I  

  

 § 93, stk. 1, 1. pkt.,  

  

 ændres »§ 12 b,  

 stk. 1-5 og 8« til: »§ 12 b, stk. 1-5 og 9«, og »§ 31, stk. 1 og 3« ændres  

 til:  

 »§ 31, stk. 1«.« [Konsekvensændring] Til § 2 6)  

  

 Den under  

  

 nr. 2  

  

 foreslåede  

  

 § 77, stk.  

 5,  

  

 affattes således:
»Stk. 5.  

  

 Den  

 eksterne revision skal én gang om året gennemgå den finansielle virksomheds  

 retningslinjer  

 efter stk. 4 og i revisionsprotokollatet vedrørende årsrapporten oplyse,  

 om retningslinjerne vurderes at være betryggende og have fungeret  

 hensigtsmæssigt, og om virksomhedens kontrolprocedurer har givet anledning  

 til  

 bemærkninger.« [Redaktionel ændring] 7)  

  

 Efter nr. 3 indsættes som nyt  

 nummer:
»01.  

  

 I  

  

 § 77, stk. 7  

  

 og  

  

 8,  

  

 der bliver stk. 8 og 9, ændres »6« til: »7«.« [Konsekvensændring] 8)  

  

 Efter nr. 13 indsættes som nyt  

 nummer:
»02.  

  

 I  

  

 § 401, stk. 2,  

  

 ændres »§ 77, stk. 9«  

 til: »§ 77, stk. 10«.« [Konsekvensændring] Bemærkninger Til nr. 1 Det er ikke anset for nødvendigt at anføre lovens nummer og dato  

 i lovteksten.
Lovens titel er tilstrækkelig.
Til nr. 2 og 6 Der er alene tale om redaktionelle ændringer.
Til nr. 3, 5, 7 og 8 Der er tale om konsekvensændringer som følge af lovforslagets §  

 1, nr. 9, og § 2, nr. 2.
Til nr. 4 Der er tale om en præcisering af teksten.
Henrik Vestergaard (V)  

    

  

 Kim Andersen (V)  

    

  

 Rikke Hvilshøj (V)  

  

  fmd.  

  

    

  

 Christian Lund Jepsen (V)  

    

  

 Colette L.
Brix (DF)  

  

  nfmd.  

  

    

  

 Poul Fischer (DF)  

    

  

 Carina Christensen (KF)  

    

  

 Lars Barfoed (KF)  

    

  

 Jann Sjursen (KD)  

    

  

 Frode Sørensen (S)  

    

  

 Jan Trøjborg (S)  

    

  

 Jens Peter Vernersen (S)  

    

  

 Ole Vagn Christensen (S)  

    

  

 Peder Sass (S)  

    

  

 Anne Grete Holmsgaard (SF)  

    

  

 Naser Khader (RV)  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 214 Bilagsnr.
Titel 1 Høringssvar, fra økonomi- og erhvervsministeren 2 Høringsnotat fra økonomi- og erhvervsministeren 3 Udkast til tidsplan for udvalgets behandling af  

 lovforslaget 4 Henvendelse af 16/4-04 fra Forsikring & Pension 5 Spm. 1 om kommentar til henvendelse af 16/4-04 fra  

 Forsikring & Pension, til økonomi- og erhvervsministeren 6 Tidsplan for udvalgets behandling af lovforslaget 7 Henvendelse af 26/4-04 fra Dansk Aktionærforening 8 Spm. 2 om kommentar til henvendelse af 26/4-04 fra Dansk  

 Aktionærforening, til økonomi- og erhvervsministeren 9 Artikel fra Erhvervsbladet 22/4-04: »Regeringen gør det  

 svært« 10 Spm. 3, om afgift på 30.000 kr. pr. børsnoteret selskab  

 er i overensstemmelse med regeringens skattestop, til økonomi- og  

 erhvervsministeren 11 Svar på spm. 3, om afgift på 30.000 kr. pr. børsnoteret  

 selskab er i overensstemmelse med regeringens skattestop, fra økonomi- og  

 erhvervsministeren 12 Henvendelse af 3/5-04, fra Foreningen af  

 Statsautoriserede Revisorer 13 Spm. 4 om kommentar til henvendelse af 3/5-04 fra Foreningen  

 af Statsautoriserede Revisorer 14 Svar på spm. 2 om kommentar til henvendelse af 26/4-04  

 fra Dansk Aktionærforening, fra økonomi- og erhvervsministeren 15 1. udkast til betænkning 16 Henvendelse af 6/5-04 fra Finansrådet 17 Spm. 5 om kommentar til henvendelse af 6/5-04 fra  

 Finansrådet, til økonomi- og erhvervsministeren 18 Svar på spm. 1 om kommentar til henvendelse af 16/4-04  

 fra Forsikring & Pension, fra økonomi- og erhvervsministeren 19 Svar på spm. 4 om kommentar til henvendelse af 3/5-04 fra  

 Foreningen af Statsautoriserede Revisorer, fra økonomi- og erhvervsministeren 20 Spm. 6, om Fondsrådets sammensætning fuldt ud er i  

 overensstemmelse med det EF-direktiv, som loven bygger på, til økonomi- og  

 erhvervsministeren Spm. 7 om forbrugerrepræsentanternes mulighed for at  

 skabe flertal i Fondsrådet, til økonomi- og erhvervsministeren 21 Pressemeddelelse af 10/5-04 fra Dansk Aktionærforening 22 Ændringsforslag fra økonomi- og erhvervsministeren 23 2. udkast til betænkning 24 Svar på spm. 5 om kommentar til henvendelse af 6/5-04 fra  

 Finansrådet, fra økonomi- og erhvervsministeren 25 Svar på spm. 6, om Fondsrådets sammensætning fuldt ud er  

 i overensstemmelse med det EF-direktiv, som loven bygger på, fra økonomi- og  

 erhvervsministeren Svar på spm. 7 om forbrugerrepræsentanternes mulighed for  

 at skabe flertal i Fondsrådet, fra økonomi- og erhvervsministeren 26 Henvendelse af 19/5-04 fra Københavns Fondsbørs 27 Spm. 8 om kommentar til henvendelse af 19/5-04 fra  

 Københavns Fondsbørs, til økonomi- og erhvervsministeren Bilag 2 Et af udvalgets spørgsmål og økonomi- og  

 erhvervsministerens svar herpå Spørgsmål 1 og økonomi- og erhvervsministeren svar er herpå  

 optrykt efter ønske fra udvalget, da svaret i sidste afsnit indeholder en  

 betinget resivionsklausul.
 Spørgsmål 1:
Ministeren bedes kommentere henvendelsen af 16. april 2004 fra  

 Forsikring & Pension, jf.
L 214  bilag 4.
 Svar:
 I skrivelsen påpeger Forsikring & Pension nogle efter deres  

 mening utilfredsstillende elementer og mangler i L 214 dels vedrørende  

 ændringen af Fondsrådets kompetence og sammensætning og etablering af  

 regnskabskontrollen, dels i forbindelse med reglen om ledelsens andre hverv i  

 lov om finansiel virksomhed.
1. Forsikring & Pensions bemærkninger om »Fondsrådets  

 kompetenceområde  regnskabskontrol  Fondsrådets sammensætning«.  

    

  

 (Skrivelsens pkt. 1) Fondsrådets kompetence og antallet af investorrepræsentanter i  

 Fondsrådet.
Forsikring & Pension anfører, at der efter organisationens  

 opfattelse mangler argumentation for, hvorfor der skal ændres i Fondsrådets  

 oprindelige kompetenceområde.
Ligeledes opfordrer organisationen til, at der  

 fortsat skal være 3 repræsentanter for de institutionelle investorer i  

 Fondsrådet.
 Hertil skal jeg bemærke, at den foreslåede ændring af  

 kompetencefordeling mellem Finanstilsynet og Fondsrådet er primært sket for  

 at  

 sikre, at alle de tilsynsområder, som Finanstilsynet varetager, er underlagt  

 et  

 finansielt råd.
Dette er i overensstemmelse med de internationale  

 tilsynsstandarder, der siger, at et effektivt finansielt tilsyn skal være  

 operationelt uafhængigt.
Endvidere foreskriver flere EU-direktiver, at de  

 kompetente myndigheder, der skal sikre overholdelsen af de pågældende  

 direktiver, skal være uafhængige af interesser på værdipapirmarkedet.
 I dag varetages tilsynet med overholdelsen med visse af  

 bestemmelserne i værdipapirhandelsloven alene af Finanstilsynet, herunder  

 bestemmelserne der vedrører insiderhandel og kursmanipulation.
Da det er Fondsrådet, som i dag er det finansielle råd, der er  

 kompetent inden for de øvrige bestemmelser i værdipapirhandelsloven, er det  

 fundet naturligt, at de områder, der i dag alene varetages af Finanstilsynet,  

 fremover underlægges Fondsrådets kompetence.
Fondsrådet bliver derfor efter  

 forslaget kompetent indenfor hele værdipapirlovens område.
Samtidig foreslås det, at Fondsrådet fremover skal fungere på  

 tilsvarende måde som Det Finansielle Virksomhedsråd.
Derved opnås en ensartet  

 struktur indenfor de finansielle råd, hvor Fondsrådet ligesom Det Finansielle  

 Virksomhedsråd skal foretage afgørelser af konkrete principielle forhold.  

 Dette  

 indebærer i øvrigt, at Fondsrådet ikke fremover vil have en regeludstedende  

 kompetence.
I stedet vil denne kompetence efter forslaget blive varetaget af  

 Finanstilsynet under økonomi- og erhvervsministerens kontrol.
 Herudover vil Fondsrådet efter lovforslaget skulle fungere som  

 et overordnet uafhængigt råd i relation til varetagelsen af  

 regnskabskontrollen. Årsagen hertil er, at de internationale standarder  

 vedrørende  

 regnskabskontrol foreskriver, at det er en uafhængig administrativ myndighed,  

 der skal varetage regnskabskontrollens udførelse.
 For at sikre den nævnte uafhængighed, og at Fondsrådet fagligt  

 set er rustet til at varetage regnskabskontrollen, er det derfor forslået at  

 ændre Fondsrådets sammensætning.
I dag udgør de medlemmer, der repræsenterer erhvervsinteresserne  

 på værdipapirmarkedet, flertallet i Fondsrådet. Ændringen af Fondsrådets  

 kompetence indebærer bl.a., at rådet fremover skal behandle sager om  

 overtrædelse af forbuddet mod insiderhandel og kursmanipulation.
I sådanne  

 sager er der ofte impliceret personer, der har tilknytning til eller er ansat  

 i  

 udstedervirksomheder, som Fondsrådet fører tilsyn med.
Med den nuværende  

 sammensætning af rådet, vil det være de medlemmer, der repræsenterer  

 erhvervsinteresserne på værdipapirområdet, herunder udstederne, der ville  

 kunne  

 afgøre sådanne sager.
Henset hertil, samt til de øvrige forhold nævnt ovenfor,  

 foreslås en ændret sammensætning af rådet.
Fondsrådet foreslås sammensat, så  

 der er en ligelig repræsentation af medlemmer, der er uafhængige af de  

 erhvervsmæssige interesser på værdipapirmarkedet og af medlemmer, der  

 repræsenterer  

 de erhvervsmæssige interesser på værdipapirmarkedet.
Der indgår ikke i dag i Fondsrådet et medlem, der særskilt  

 repræsenterer eller varetager regnskabsmæssige interesser.
Da Fondsrådet  

 fremover skal varetage regnskabskontrollen, skal der sikres den fornødne  

 ekspertise i sådanne sager.
På den baggrund er det foreslået, at Fondsrådet  

 fremover  

 får to medlemmer med regnskabsmæssig sagkundskab.
Der er i lovforslaget søgt en afbalanceret sammensætning af  

 rådet, så den fornødne uafhængighed af de erhvervsmæssige interesser på  

 værdipapirmarkedet opnås, samtidig med at disse interesser fortsat er  

 repræsenteret.
Ligeledes har det været et element, at antallet af medlemmer i  

 rådet ikke må blive så stort, at den fornødne effektivitet i rådets arbejde  

 ikke bliver sikret.
En imødekommelse af Forsikring & Pensions ønske om, at der  

 fortsat skal være 3 investorrepræsentanter i rådet, vil indebære en udvidelse  

 af Fondsrådet med 4 medlemmer for at opretholde balancen mellem  

 erhvervsrepræsentanterne og de uafhængige repræsentanter.
Det vil betyde, at  

 rådet skulle have 18 medlemmer.
Et så stort antal vil give en begrænsning af  

 Fondsrådets effektivitet og funktionsdygtighed.
 Afgrænsningen mellem Fondsrådet og Det Finansielle  

 Virksomhedsråd og rådenes problemer med fremtidigt at varetage deres opgaver.
 Forsikring & Pension anfører videre, at forslaget efter deres  

 opfattelse mangler en udførlig beskrivelse af afgrænsningen mellem Fondsrådet  

 og Det Finansielle Virksomhedsråd.
 Forsikring & Pension bemærker derudover, at man ikke anser  

 flytningen af kompetencen vedrørende regnskabskontrollen med børsnoterede  

 selskaber  

 fra Det Finansielle Virksomhedsråd til Fondsrådet for at være en optimal  

 løsning, da Fondsrådet mangler forsikringsfaglig viden.
 Med hensyn til Det Finansielle Virksomhedsråds opgavevaretagelse  

 finder Forsikring & Pension, at det bliver vanskeligt for rådet at  

 varetage  

 sin tilsynsopgave i forhold til børsnoterede finansielle virksomheder, når  

 rådet ikke skal beskæftige sig med regnskabskontrol.
 Til de rejste problemstilligner skal jeg oplyse, at det i  

 bemærkningerne til den nye foreslåede bestemmelse i § 83 b om  

 regnskabskontrollens udførsel er anført, hvordan kompetencefordelingen skal  

 være mellem Fondsrådet og Det Finansielle Virksomhedsråd for de finansielle  

 virksomheder.
 Det fremgår heraf, at Fondsrådet er kompetent for så vidt angår  

 de forhold, der vedrører de børsnoterede finansielle virksomheders  

 finansielle  

 information i års- og delårsrapporter samt andre dokumenter, mens Det  

 Finansielle Virksomhedsråd er kompetent i forhold til de finansielle  

 virksomheders  

 solvensmæssige situation.
Praksis med hensyn til fortolkning af regler vil blive  

 tilrettelagt således, at det bedst muligt sikres, at der er overensstemmelse  

 mellem de to finansielle råds praksis.
Dette vil ske ved, at Finanstilsynet  

 forelægger principielle sager for rådene og varetager den daglige  

 administration af reglerne.
Endvidere er Finanstilsynet sekretariat for begge  

 råd.
 Finanstilsynet som sekretariat skal således sikre, at der sker  

 en tilstrækkelig oplysning af sagerne, herunder at Fondsrådet bliver  

 tilstrækkeligt oplyst om eventuelle relevante forsikringsfaglige forhold.  

 Hvis  

 det måtte vise sig, at der ikke er den fornødne faglighed til at løse  

 konkrete  

 opgaver, kan Finanstilsynet sammen med Fondsrådet i henhold til den  

 foreslåede  

 § 83, stk. 4 sørge for, at en sådan faglighed kommer til stede eventuelt ved  

 indkaldelse af eksperter eller lignende.
 Den tilstræbte ensartethed i praksis mv. vil endvidere indebære,  

 at Det Finansielle Virksomhedsråd som hidtil vil kunne varetage sin  

 tilsynsopgave i forhold til de børsnoterede finansielle virksomheder.
For en god ordens skyld skal det oplyses, at der i dag ikke er  

 børsnoterede forsikringsselskaber.
I stedet er det holdingselskaberne i  

 spidsen  

 for forsikringskoncernerne, der typisk er børsnoterede.
Indholdet af regnskabskontrollen Forsikring & Pension finder, at det faktiske indhold af  

 regnskabskontrollen er blevet en hel del udtyndet under de  

 drøftelser, der er  

 foregået forud for L 214 for så vidt angår de ikke-finansielle virksomheder.
Til det af Forsikring & Pension bemærkede skal jeg anføre,  

 at den foreslåede regnskabskontrol i lovforslaget er udformet  

    

  

 med udgangspunkt i CESR-standarden om  

 håndhævelse af finansiel information.
Både for ikke-finansielle og for  

 finansielle børsnoterede virksomheder vil der blive tale om en øget  

 regnskabskontrol  

 i forhold til den, der finder sted i dag.
 Antallet af udstedere, der kontrolleres, vil for såvel  

 finansielle som ikke-finansielle børsnoterede virksomheder også blive  

 forøget.  

 Regnskabskontrollen er i lovforslaget dog underlagt visse betingelser for  

 overgangen fra formel til materiel kontrol i relation til de ikke-finansielle  

 børsnoterede virksomheder.
Årsagen til, at der for de finansielle virksomheder derimod ikke  

 er betingelser for overgangen mellem formel og materiel kontrol, er, at hvis  

 der skulle være sådanne betingelser, ville kontrollen med de  

 ikke-børsnoterede  

 finansielle virksomheder være mere vidtgående end kontrollen med de  

 børsnoterede finansielle virksomheder.
Den kontrol, der i dag udøves, er ens  

 for såvel børsnoterede som ikke-børsnoterede finansielle virksomheder.
 For de ikke-finansielle virksomheder er det foreslået, at  

 regnskabskontrollen er underlagt visse betingelser for, hvornår overgangen  

 fra  

 en ren formel kontrol til en materiel kontrol skal foregå.
 Lovforslaget indeholder endvidere regler om, at der umiddelbart  

 kan iværksættes en materiel kontrol af alle udstedere, både de finansielle og  

 ikke-finansielle børsnoterede virksomheder, hvis der er særlig risiko for  

 fejl  

 og mangler i den finansielle information.
 Det er min opfattelse, at den foreslåede kontrol vil tilgodese  

 de hensyn, som ligger til grund for CESR-standarden.
Behørig opfyldelse af internationale standarder vedrørende  

 kontrol Forsikring & Pension finder, at der er tvivl om, hvorvidt  

 lovforslaget opfylder de internationale standarder vedrørende kontrol, og at  

 der i det hele taget burde gives mere tid i denne sag, som ikke er meget  

 hastende.
 Som nævnt ovenfor er det min opfattelse, at  

    

  

 den foreslåede kontrol vil tilgodese de  

 hensyn, som ligger til grund for CESR-standarden.
Det er fundet nødvendigt at fremsætte lovforslaget nu, da  

 regnskabskontrollen skal iværksættes med virkning fra 1. januar 2005 og de  

 nærmere rammer herfor skal være på plads inden denne dato.
Der kan allerede  

 fra  

 starten af år 2005 komme finansiel information i eksempelvis prospekter eller  

 delårsrapporter, der skal være omfattet af kontrollen.
Endvidere skal der i  

 EU  

 regi iværksættes et samarbejde mellem de myndigheder, der varetager  

 kontrollen  

 i de enkelte medlemsstater, og dette arbejde forudsættes også at skulle  

 starte  

 med virkning fra 1. januar 2005.
 2. Forsikring & Pensions bemærkninger om »Ledelsens andre  

 hverv - spekulation« (Skrivelsens pkt. 2).
 Forsikring & Pension påpeger, at der efter organisationens  

 mening er en kollision mellem den nye regel om ledelsens andre hverv i lov om  

 finansiel virksomhed § 80 og samme lovs § 220, hvorefter der skal være en  

 investorrepræsentant i bestyrelsen for en fond eller forening, som har været  

 et  

 realkreditinstitut.
Efter lov om finansiel virksomhed som trådte i kraft pr. 1.  

 januar d.å. er der indført et nyt regelsæt for ledelsens andre hverv.
Reglen  

 går i hovedtræk ud på, at det er de finansielle virksomheders bestyrelser,  

 der  

 afgør, hvilke andre hverv udenfor den finansielle virksomhed, som ledelsen i  

 selskabet kan påtage sig.
Til gengæld er det ikke tilladt for den finansielle  

 virksomhed at have engagementer med de virksomheder, hvor direktøren m.fl.  

 udøver deres ekstra hverv.
 Den nye regel om ledelsens andre hverv er resultatet af et  

 udvalgsarbejde, hvori blandt andet de finansielle organisationer deltog.
Efter lovens § 220 er det således, at der i bestyrelsen for en  

 fond eller forening, som har været et realkreditinstitut, skal være en  

 repræsentant for investorerne.
Da forsikringsselskaber og pensionskasser er  

 store obligationsejere er det ofte dem, der har været disse  

 investorrepræsentanter.
Forsikringsselskaberne/pensionskasserne har i disse  

 tilfælde som regel valgt at lade et direktionsmedlem påtage sig hvervet.
Med  

 den nye regel om ledelsens andre hverv, er dette ikke længere muligt.  

 Forsikring  

 & Pension anmoder derfor om, at den gamle retstilstand genindføres for så  

 vidt angår disse bestyrelsesposter.
Til dette skal jeg oplyse, at Forsikring & Pension sammen  

 med Realkreditrådet tidligere på året har rejst problemstillingen og at  

 problemstillingen indgår som en del af erfaringsgrundlaget for det nye  

 regelsæt.
Det vil herefter blive overvejet om reglerne indeholder  

 uhensigtsmæssigheder, der bør korrigeres for.
Hvis disse overvejelser fører  

 til, at den ønskede ændring kan imødekommes, vil der i efteråret 2004 blive  

 fremsat forslag herom.
