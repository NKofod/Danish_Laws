Fastholdelse af påbud om at sikre, at unge ikke udsættes for fysiske belastninger, der på kort eller langt sigt er skadelige for deres sundhed ved løft af mælkekasser Arbejdstilsynet besøgte den 27. februar 2015 virksomheden, hvor Arbejdstilsynet konstaterede, at der var en ansat på 16 år, der arbejdede med opfyldning af mælk, herunder manuel håndtering af mælkekasser på 17,3 kg.
 Arbejdstilsynet traf på baggrund af de konstaterede forhold og oplysninger under tilsynsbesøget påbud om at sikre, at unge ikke udsættes for fysiske belastninger, der på kort eller langt sigt er skadelige for deres sundhed.
 Arbejdsmiljøklagenævnet fastholdt Arbejdstilsynets afgørelse af 5. marts 2015 med strakspåbud om, at virksomheden skulle sikre, at unge ikke udsættes for fysiske belastninger, der på kort eller langt sigt er skadelige for deres sundhed.
 Arbejdsmiljøklagenævnet lagde vægt på, at Arbejdstilsynet ved tilsynsbesøget den 27. februar 2015 konstaterede, at en medarbejder, der var under 18 år, løftede mælkekasser med en vægt på 17,3 kg.
 Nævnet lagde desuden vægt på, at der var tale om løft i ¾ arms afstand, løft i underarms afstand, samt løft med foroverbøjning af ryggen.
 Nævnet lagde endvidere vægt på, at det blev oplyst, at medarbejderen løftede ca. 10 fyldte mælkekasser på en vagt, og at medarbejderen normalt havde 2 vagter om ugen.
[Navn udeladt] Arbejdsmiljøklagenævnet har på møde den 29. september 2015 behandlet [navn udeladt]s klage på vegne af [navn udeladt] over Arbejdstilsynets afgørelse af 5. marts 2015 med strakspåbud om, at [navn udeladt] skulle sikre, at unge ikke udsættes for fysiske belastninger, der på kort eller langt sigt er skadelige for deres sundhed.
Nævnet traf følgende A F G Ø R E L S E Arbejdsmiljøklagenævnet fastholder Arbejdstilsynets afgørelse af 5. marts 2015 med strakspåbud om, at [navn udeladt] skulle sikre, at unge ikke udsættes for fysiske belastninger, der på kort eller langt sigt er skadelige for deres sundhed.
B E G R U N D E L S E Arbejdsmiljøklagenævnet lægger vægt på, at Arbejdstilsynet ved tilsynsbesøget den 27. februar 2015 konstaterede, at en medarbejder, der var under 18 år, løftede mælkekasser med en vægt på 17,3 kg.
 Nævnet lægger desuden vægt på, at der var tale om løft i ¾ arms afstand, løft i underarms afstand, samt løft med foroverbøjning af ryggen.
 Nævnet lægger endvidere vægt på, at det blev oplyst, at medarbejderen løftede ca. 10 fyldte mælkekasser på en vagt, og at medarbejderen normalt havde 2 vagter om ugen.
 Det fremgår af reglerne i lov om arbejdsmiljø, at der ved beskæftigelse af unge under 18 år skal ved arbejdets planlægning, tilrettelæggelse og udførelse tages hensyn til den unges alder, udvikling og helbredstilstand samt til indvirkningen på skolegang eller anden uddannelse.
 Det fremgår af reglerne om unges arbejde, at unge ikke må udsættes for fysiske belastninger, der på kort eller langt sigt er skadelige for deres sundhed eller udvikling, og unødige fysiske belastninger samt uhensigtsmæssige arbejdsstillinger eller bevægelser skal undgås.
Det fremgår endvidere af reglerne om unges arbejde, at ved løft af tunge byrder, må der tages særligt hensyn til den unges alder og fysik, at løftet foretages tæt ved kroppen, og at byrdevægten i videst muligt omfang ikke overstiger 12 kg.
Under tilsvarende hensyn skal det i enkelttilfælde tilstræbes, at der ikke foretages løft af byrder op til 25 kg.
Hvis byrden bæres over afstand, skal der ske en forholdsmæssig reduktion i byrdevægten.
Bemærkninger til klagen [Navn udeladt] har anført, at unge under 18 år efter bekendtgørelsen om unges arbejde f.eks. ikke kan udføre en opgave som at tømme et helt bur med fyldte mælkekasser, men at unge under 18 år ikke må løfte en fyldt mælkekasse, ikke finder støtte i hverken den anførte hjemmel eller i de materialer, som Arbejdstilsynet henviser til i vejledningen til virksomheden.
 [Navn udeladt] bemærker endvidere, at når Arbejdstilsynet, jf. tilsynets vejledning herom, vurderer løft som løft i ¾ arms rækkeafstand, og undlader at inddrage den konkrete løfteteknik, allerede fordi løft er observeret, får tilsynets afgørelse karakter af skøn under (en endda ikke eksisterende) regel, hvorfor den må ophæves.
Nævnet skal i den forbindelse henvise til, at det efter regler om unges arbejde er hovedreglen, at unge under 18 år ikke må løfte over 12 kg.
Undtagelsen hertil er, at de unge i enkelttilfælde kan løfte op til 25 kg, hvis det foregår under optimale løfteforhold.
Nævnet skal i øvrigt henvise til begrundelsen ovenfor, hvoraf det fremgår, at den unge, der var under 18 år løftede ca. 10 fyldte mælkekasser á 17,3 kg på en vagt, og at medarbejderen normalt havde 2 vagter om ugen.
Hertil kommer, at der var tale om løft i ¾ arms afstand, løft i underarms afstand samt løft med foroverbøjning af ryggen.
De konkrete løft ligger således uden for undtagelsen om enkelttilfælde.
Løftene falder ind under hovedreglen, hvorfor påbuddet har hjemmel i bekendtgørelsen om unges arbejde.
 Arbejdsmiljøklagenævnets afgørelse er truffet af et enigt nævn.
R E G L E R Arbejdsmiljøklagenævnet har i afgørelsen anvende følgende regler:
 Om Arbejdstilsynets ret til at give påbud:
 § 77, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2013.
 Om påbud om tunge luft for unge under 18 år:
 § 60, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2013.
  § 13 og bilag 6, pkt. 9, i Arbejdstilsynets bekendtgørelse nr. 239 af 6. april 2005 om unges arbejde.
 Reglerne kan ses på de følgende sider.
OPLYSNINGERNE I SAGEN Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne [Navn udeladt] [Stilling udeladt] Kopi til [Adressat udeladt] [Adressat udeladt] [Adressat udeladt] [Adressat udeladt] Regler Lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010 med senere ændringer i lov nr. 356 af 9. april 2013.
Kapitel 10 Unge under 18 år § 60. Ved beskæftigelse af unge under 18 år skal der ved arbejdets planlægning, tilrettelæggelse og udførelse tages hensyn til den unges alder, udvikling og helbredstilstand samt til indvirkningen på skolegang eller anden uddannelse.
 Stk. 2.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Stk. 2.
 Arbejdstilsynets bekendtgørelse nr. 239 af 6. april 2005 om unges arbejde.
Kapitel 3 Visse former for arbejde, som unge under 18 år ikke må udføre § 13. Unge må ikke udsættes for fysiske belastninger, der på kort eller langt sigt er skadelige for deres sundhed eller udvikling, og unødige fysiske belastninger samt uhensigtsmæssige arbejdsstillinger eller bevægelser skal undgås, jf. bilag 6, nr. 6), 9), 10), og 11).
Bilag 6 Ikke udtømmende liste over arbejde, som kan medføre andre sikkerheds- og sundhedsfarer, som unge under 18 år ikke må udføre 9) Ved løft af tunge byrder, må der tages særligt hensyn til den unges alder, køn og fysik, at løftet foretages tæt ved kroppen, og at byrdevægten i videst muligt omfang ikke overstiger 12 kg.
Under tilsvarende hensyn skal det i enkelttilfælde tilstræbes, at der ikke foretages løft af byrder op til 25 kg.
Hvis byrden bæres over afstand, skal der ske en forholdsmæssig reduktion i byrdevægten.
