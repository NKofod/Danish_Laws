Klage  

 over manglende diagnosticering af meningitis hos  

  

 14 måneder gammelt barn Patientklagenævnet fandt ikke anledning til kritik af  

 læge B den 18. december 2001.
Nævnet lagde vægt på, det fremgik af journalen den 18.  

 december 2001 kl. 00.45, at penicillinbehandlingen var blevet stoppet på  

 grund  

 af opkastning.
Vagtlæge B fandt drengen lidt mat og varm, men upåfaldende  

 forhold ved undersøgelse af ører, hjerte og lunger.
Videre fremgår det, at  

 maven blev fundet blød, og at der ikke var nakkerygstivhed.
Vagtlæge B  

 tilrådede afklædning, væske og 1 Panodil Junior samt kontrol samme morgen,  

 eventuelt ved egen læge.
 Der blev desuden klaget over, at drengen den 19.  

 december 2001 ikke modtog en korrekt behandling af praktiserende læge C,  

 herunder at denne ikke vurderede, at tilstanden var kritisk.
 Patientklagenævnet fandt ikke anledning til kritik af  

 læge A den 19. december 2001.
Der var modstridende oplysninger fra moderen og læge A  

 om telefonsamtalens indhold.
Nævnet fandt herefter ikke grundlag for at  

 fastslå, at der ikke blev givet tilbud om tidligere fremmøde, hvis det var  

 nødvendigt, eller at læge A fik oplyst, at drengen var meget fraværende og lå  

 og rystede.
På denne baggrund fandt nævnet det ikke tilstrækkelig godtgjort,  

 at  

 der i telefonen blev givet oplysninger, som burde have medført hurtigere  

 indkaldelse og undersøgelse fra lægens side.
 Det var i øvrigt nævnets opfattelse, at en akut tid  

 efter 3-4 timer er i overensstemmelse med almindelig anerkendt faglig  

 standard,  

 hvis det drejer sig om fortsat kontrol af et febrilt barn, som allerede har  

 været set af læge flere gange.
 Patientklagenævnet fandt ikke anledning til kritik af  

 læge C den 19. december 2001.
Nævnet lagde vægt på, at det fremgik af journalen den  

 19. december 2001, at drengen var syg på 5. døgn, Drengen var tiltagende sløj  

 med dårligt væskeindtag og tiltagende sløv, nu nærmest ukontaktbar.
Der var  

 ingen øjenkontakt, men der blev ikke fundet udslæt.
Læge C indlagde drengen  

 akut på børneafdelingen til observation for lungebetændelse, væskemangel  

 eller  

 blodforgiftning.
