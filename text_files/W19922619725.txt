Aktieavancebeskatning ved separation - Aktieavancebeskatning ved separation Der blev stillet følgende spørgsmål  

 til Ligningsrådet:
1.  Vil hustruen indtræde i mandens  

 skattemæssige anskaffelsessum og anskaffelsestidspunkt for nom. 18.000 kr. anparter i S ApS, når disse  

 udlægges i forbindelse med separation fra manden? 2.  Vil hustruens aktionærstatus efter separationen  

 alene afhænge af hendes og hendes families aktiebesiddelser? 3.   Kan hustruen efter separationen afhænde  

 anparterne i S ApS efter aktieavancebeskatningslovens § 4, stk. 1, sidste  

 punktum, til det udstedende selskab efter meddelt dispensation i  

 medfør af ligningslovens § 16 A, stk. 2, eller § 16 B, stk. 6? Sagens omstændigheder var følgende:
Et ægtepar blev ved separationsbevilling af 12/5  

 1992 separeret.
I forbindelse hermed blev der indgået en  

 bodelingsoverenskomst, hvori det er aftalt, at hustruen får overdraget  

 nom. 18.000 kr. anparter i S ApS betinget af, at hun efter separationen kan  

 tilbagesælge anparterne til selskabet skattefrit.
Tilbagesalget skal  

 ske til kurs 16.828,75 svarende til 3.029.175 kr.
 Tilbagesalget vil blive gennemført ved, at S ApS  

 foretager en kapitalnedsættelse på nom. 18.000 kr., der  

 umiddelbart efterfølges af en kapitalforhøjelse på  

 tilsvarende nom. 18.000 kr., for hvilket der udstedes fondsaktier til  

 manden.
Det oplyses, at S ApS blev erhvervet af manden i 1986 som  

 skuffeselskab til kurs pari og alene har været ejet af ham personligt.  

 Indskudskapitalen udgør 80.000 kr., således at de nom. 18.000  

 kr. anparter, der i forbindelse med separationen overdrages til hustuen,  

 svarer til 22,5 pct. af indskudskapitalen.
Alle anparter i selskabet har lige  

 stemmeret.
 Advokaten gør gældende, at de tre stillede  

 spørgsmål bør besvares bekræftende, og henviser til  

 Landsskatterettens kendelse af 16/4 1991, der minder meget om  

 nærværende sag og også umiddelbart synes at give svar  

 på de spørgsmål, som er rejst i nærværende  

 sag.
 Baggrunden for anmodningen er imidlertid, at man finder,  

 der er en enkelt forskel, idet manden i landsskatteretssagen havde  

 hovedaktionærstatus som følge af sin faders aktiebesiddelse,  

 hvorimod mandens hovedaktionærstilling i nærværende sag  

 udelukkende beror på hans egen anpartsbesiddelse.
Advokaten anfører, at ovennævnte forskel ikke  

 bør tillægges betydning i denne sag.
Ifølge  

 aktieavancebeskatningslovens § 4, stk. 3, gælder det, at der ikke ved  

 en isoleret bedømmelse af, om hustruen er hovedaktionær, skal  

 ske en medregning af hendes tidligere ægtefælles  

 anpartsbesiddelse.
Af cirkulære nr. 1 af 2/1 1984, pkt. 12, afsnit 4,  

 fremgår det, at 'aktier, som har tilhørt en tidligere  

 ægtefælle, medregnes ikke, dersom ægteskabet er  

 ophørt på tidspunktet for aktieafståelsen'. Konsekvensen  

 heraf er, at hustruen alene får status som hovedaktionær,  

 såfremt hun succederer i hendes fraseparerede mands  

 aktionærstatus.
Successionsreglen i tilfælde af overdragelse mellem  

 ægtefæller findes i kildeskattelovens § 26 B.
Bestemmelsen  

 antages som udgangspunkt tillige at gælde i tilfælde, hvor aktier  

 overdrages i forbindelse med separation, jf. ovennævnte cirkulære  

 pkt. 3, afsnit 3. I Landsskatterettens præmisser i ovennævnte sag  

 modificeres dette synspunkt dog, idet det anføres, at  

 kildeskattelovens § 26 B kun gælder for samlevende  

 ægtefæller.
Heraf må udledes, at bestemmelsen kun hjemler  

 succession af aktionærstatus i de tilfælde, hvor  

 ægtefællerne er samlevende på afståelsestidspunktet.  

 Er ægtefællerne derimod separeret, er der ikke i  

 kildeskattelovens § 26 B hjemmel til at lade hustruen succedere i mandens  

 aktionærstatus.
Derimod kan et udlæg i forbindelse med separation  

 ikke i skatteretlig henseende sidestilles med et salg, idet  

 Landsskatterettens kendelse i modsat fald ville have fået et andet  

 udfald.
Den separerede hustru succederer således ifølge  

 landsskatteretsafgørelsen stadig i mandens anskaffelsessum og  

 anskaffelsestidspunkt.
Det anføres videre, at der bør lægges  

 vægt på de hensyn, der ligger bag aktieavancebeskatningslovens §  

 4, stk. 3. Det må således antages, at lovgiver ved  

 bedømmelsen af aktionærstatus har fundet det nødvendigt  

 at foretage identifikation mellem en skatteyder og dennes  

 nærtstående.
I tilfælde af separation er der ikke  

 længere behov for denne identifikation.
Parterne har i tilfælde  

 af skilsmisse ikke længere de samme fælles økonomiske  

 interesser, men derimod ofte direkte modstridende interesser.
Det vil  

 derudover være ulogisk, såfremt man ved bedømmelsen af  

 spørgsmålet om succession sondrer mellem, hvorvidt  

 ægtefællens hovedaktionærstatus skyldtes  

 svigerforældrenes aktiebesiddelser eller blot hans egen.
Der er  

 således ikke i aktieavancebeskatningslovens § 4, stk. 3, foretaget en  

 sådan sondring.
Konsekvensen må derfor være, at enten  

 succederer den fraseparerede ægtefælle i mandens  

 hovedaktionærstatus i alle tilfælde, hvor betingelserne i  

 aktieavancebeskatningslovens § 4, stk. 3, er opfyldt, eller også  

 gør hun ikke.
Landsskatteretsafgørelsen har fastslået, at  

 en frasepareret hustrus aktionærstatus efter separationen alene  

 afhænger af hendes og hendes families aktiebesiddelse, når den  

 tidligere ægtefælles hovedaktionærstatus skyldes  

 svigerfamiliens aktiebesiddelse.
Som anført ovenfor må en naturlig konsekvens  

 heraf være, at dette også gælder i det tilfælde, hvor  

 den tidligere ægtefælles hovedaktionærstatus alene skyldes  

 hans egen aktiebesiddelse.
For så vidt angår  

 spørgsmål 1 finder Ligningsrådet, at hustruen vil  

 indtræde i mandens skattemæssige anskaffelsessum og  

 anskaffelsestidspunkt for de omhandlede anparter, når disse  

 udlægges i forbindelse med separationen, jf.
Skatteministeriets  

 cirkulære nr. 1 af 2/1 1984 om beskatning ved afståelse af aktier  

 m.v., pkt. 3 og 14.
Ligningsrådet finder imidlertid, at hustruen  

 succederer i mandens hovedaktionærstilling.
Ifølge pkt. 3 og 14  

 i føromtalte cirkulære succederer den ægtefælle, der  

 får overdraget aktier fra sin ægtefælle, i dennes  

 hovedaktionærstatus.
I pkt. 14 er det udtrykkeligt nævnt, at kun  

 den hovedaktionærstatus, der følger af svigerfamiliens  

 aktiebesiddelser, bortfalder ved separationeller skilsmisse.  

 Modsætningsvis følger, at den hovedaktionærstatus, som  

 følger af ægtefællens egen aktiebesiddelse, og som den  

 anden ægtefælle succederer i ved at få overdraget aktierne,  

 ikke ophører ved separation eller skilsmisse.
Hustruens  

 aktionærstatus efter separationen vil derfor ikke alene afhænge  

 af hendes og hendes families aktiebesiddelser, men tillige af mandens  

 aktiebesiddelse.
 Heraf følger, at anparterne ikke kan afstås  

 skattefrit efter aktieavancebeskatningslovens § 4, stk. 1, sidste punktum.  

 Spørgsmålene 2 og 3 må derfor besvares  

 benægtende.
