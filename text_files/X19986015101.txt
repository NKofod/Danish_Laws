Ulovlig virksomhed Revisorskik Den 23. januar 1997 afsagde Revisornævnet i sagen j.nr.  

 96-40.712 Jørgen Uhlig mod statsautoriseret revisor Nils Stadeager  

 sålydende KENDELSE:
Ved kendelse afsagt den 14. december 1995 af Disciplinærnævnet  

 for Statsautoriserede Revisorer (sag nr.
S-1/1994) blev statsautoriseret  

 revisor Nils Stadeager på baggrund af en klage fra Jørgen Uhlig  

 ikendt en bøde på 10.000 kr. for ulovlig virksomhed  

 (advokatarbejde). Disciplinærnævnet tog ikke stilling til  

 Jørgen Uhligs klager over fejl og andre kritisable forhold ved  

 indklagedes udførelse af den omhandlede virksomhed, herunder for sen  

 anmeldelse af et anpartsselskab til Erhvervs- og Selskabsstyrelsen, med den  

 begrundelse, at klagerne vedrørte forhold, som indklagede ikke lovligt  

 har kunnet befatte sig med som statsautoriseret revisor, hvorfor mangler ved  

 arbejdet efter Disciplinærnævnets opfattelse ikke ville  

 være en tilsidesættelse af god revisorskik.
Ved skrivelse af 18. marts 1996 har klager i medfør af lov om  

 statsautoriserede revisorer § 18 b rettidigt indbragt kendelsen for  

 Revisornævnet med påstand om, at indklagede i forhold til ham og  

 til Erhvervs- og Selskabsstyrelsen i forbindelse med korrespondance,  

 anmeldelser med videre har optrådt og udøvet virksomhed som  

 statsautoriseret revisor.
Klager har fremhævet følgende  

 klagepunkter:
 Indklagede har nedlagt påstand om frifindelse dels for det forhold,  

 der har givet anledning til bøden ved Disciplinærnævnet,  

 dels for klagers påstande om fejl og mangler ved det udførte  

 arbejde samt for undladelse af at have holdt klager orienteret.
 Sagen er behandlet på Revisornævnets møde den 19.  

 december 1996 med deltagelse af formanden og 4 nævnsmedlemmer, jf. lov  

 om statsautoriserede revisorer § 19, stk. 3, 1. pkt.
 Sagens parter var begge mødt personligt.
Klager har i sine skrivelser til Revisornævnet og mundtligt på  

 mødet nærmere redegjort for sine synspunkter.
Han har blandt  

 andet udtrykt utilfredshed over, at Disciplinærnævnet har undladt  

 at tage stilling til nogle af ham påviste uoverensstemmelser i  

 indklagedes forklaringer og skriftlige oplysninger i sagen, indklagedes  

 forsøg på at få to medarbejdere, som har underskrevet til  

 vitterlighed på anmeldelserne af anpartsselskabet, til at afgive  

 urigtige erklæringer, den på indklagedes kontor foretagne  

 forfalskning af klagers underskrift på anmeldelsen af 1. marts 1990 til  

 Erhvervs- og Selskabestyrelsen, indklagedes rettelser og ændringer i  

 stiftelsesdokumenterne i forsøg på at skjule for klager, at  

 dokumenterne blev anmeldt for sent, således at selskabets første  

 regnskabsperiode måtte forskydes i forhold til det oprindeligt aftalte,  

 og indklagedes til brug under klagesagen fremskaffede brev af 15. juli 1991  

 til klager bilagt Erhvervs- og Selskabsstyrelsens resumé.
Klager har forklaret, at han selv udfærdigede det oprindelige  

 stiftelsesdokument på grundlag af det fra indklagede modtagne  

 paradigma, men ikke anmeldelsesformularen.
Det er tydeligt, at underskriften  

 på anmeldelse nr. 447.706 pr. 1. marts 1990 ikke er klagere, men  

 må være efterskrevet hos indklagede.
Samtidig med, at klager  

 sendte de første papirer til indklagede, modtog denne dokumentation  

 fra banken om, at anpartskapitalen var indbetalt kontant.
Klager regnede med,  

 at registrering uden problemer kunne ske, da han den 10. april 1990 havde  

 tilsendt indklagede et stiftelsesdokument med bl.a. ændret navn  

 på selskabet.
Han hørte herefter ikke noget til sagen,  

 før indklagede i december bad ham underskrive en ny anmeldelse.  

 På telefonisk forespørgsel fik han oplyst, at det skete som  

 følge af navne- og adresseændringer.
Han fik ikke oplyst, at den  

 første registrering var afvist, og han fik ikke oplyst, at det var  

 nødvendigt at rette i stiftelsesdokumentet.
Disse rettelser blev  

 foretaget af indklagede, der også indføjede ændringen i  

 anmeldelsesblanketten, efter at klager havde underskrevet denne.
Klager blev  

 ikke underrettet om de skete ændringer og benægter at have  

 modtaget brevet af 15. juli 1991 fra indklagede og således heller ikke  

 et resume af registreringen.
Han indsendte derfor selskabets første  

 regnskab til Erhvervs- og Selskabestyrelsen for den oprindeligt fastsatte  

 regnskabsperiode, som han regnede med, var den gældende.
Da regnskabet  

 blev afvist, blev han klar over, at der var noget galt.
Efter hans  

 henvendelse til indklagede sendte denne den 15. november 1991 kopi af sine  

 papirer angående sagen, men påfaldende nok - ikke kopi af det  

 senere fremkomne brev af 15. juli 1991.
Indklagede har i sine indlæg til Revisornævnet samt mundtligt  

 på mødet fremført sine anbringender til støtte for  

 frifindelsespåstanden.
Han har bestridt at have påtaget sig  

 hvervet som stifter af anpartsselskabet, men har erkendt at have stillet  

 paradigmamateriale til rådighed for klager, som selv har  

 udfærdiget stiftelsesdokumenterne.
Han har endvidere erkendt at have  

 meddelt klager, at han ville være behjælpelig med selskabets  

 registrering, hvilket han ikke har opfattet som advokatarbejde.  

 Afgrænsningen mellem at have udført advokatarbejde eller ej  

 synes for indklagede at være uklar.
De første to anmeldelser af  

 selskabet blev ved en fejl fra indklagedes side indsendt til Erhvervs- og  

 Selskabestyrelsen med ham som anmelder, men på den sidste og endelige  

 anmeldelse står klager selv som anmelder.
Indklagede har ikke på  

 noget tidspunkt ydet rådgivning eller assistance ved udfærdigelse  

 af regnskaber for selskabet, og klager har selv i vidt omfang brevvekslet med  

 styrelsen i forbindelse med registreringen.
Med hensyn til klagere  

 påstande om, at indklagede har manipuleret med stiftelsesdokumenterne,  

 har indklagede anført, at det er helt sædvanligt, at opdatering  

 af vedtægter finder sted ved udlakering af de "gamle  

 oplysninger" og efterfølgende skrivning af nye.
Anmeldelsen af  

 klagere anpartsselskab kan kun siges at være for sent indsendt med  

 hensyn til det valgte regnskabsår, som derfor måtte ændres  

 og ny anmeldelse indsendes.
Indklagede tager afstand fra at underskrive i en  

 anden persons navn, uden angivelse af, at det sker "i henhold til  

 fuldmagt" eller lignende.
I det foreliggende tilfælde kan der  

 være sket det, at hans skrivedame har måttet kassere den  

 først udfærdigede anmeldelse og har skrevet en ny, på  

 hvilken hun har skrevet Jørgen Uhligs navn for ham.
I øvrigt er  

 enhver registrering af et selskab offentlig tilgængelig, således  

 at ændringer som de skete ikke ville kunne holdes skjult for  

 klager.
Indklagede har forklaret, at den for sene indsendelse af anmeldelsen,  

 dateret den 1. marts 1990, skyldtes klagers ønske om ændring af  

 selskabets navn fra "Sasal Scandinavia ApS" til "Sasal Group  

 ApS" og af selskabets formål.
Indklagedes ferie har også  

 bidraget til forsinkelsen.
Han kontaktede ikke klager, da den første  

 anmeldelse blev afvist af Erhvervs- og Selskabsstyrelsen, men gik i gang med  

 at få forholdet berigtiget.
Den 3. december 1990 sendte han  

 således en ny anmeldelse til klager til underskrift.
Han fik dokumentet  

 tilbage med klagere skrivelse af 12. december 1990 og ekspederede herefter  

 anmeldelsen videre til styrelsen.
Han fastholder at have sendt sit brev af  

 15. juli 1991 med "Sammenskrevet Resume" fra styrelsen til klager,  

 som han derved satte i stand til selv at læse, hvorledes registreringen  

 havde fundet sted, herunder om regnskabsåret.
Det fremgår af sagen, at der i rubrikken om første  

 regnskabsperiode der kun udfyldes for et nyt selskab - i anmeldelsen dateret  

 den 1. december 1990 står "1. december 1990 - 1. april 1991".  

 Underskriftsdatoen fremtræder som rettet fra 1. marts til 1. december  

 1990. I det medsendte stiftelsesdokument er der klart rettet - brug af anden  

 skrifttype - i § 13 om regnskabsåret, således at det  

 første regnskabsår løber fra stiftelsen "den 1.  

 december 1990 til 1. april 1992". Underskriftens dato fremtræder  

 også på stiftelsesdokumentet som rettet - brug af anden  

 skrifttype - til den 1. december 1990. Den 22. maj 1991 sendte klager til  

 Erhvervs- og Selskabsstyrelsen referat fra generalforsamlingen,  

 ændringer til stiftelsesdokumentet og anmeldelse for ændringen i  

 selskabet.
Vedlagt var bl.a. et eksemplar af stiftelsesdokumentet af 1. marts  

 1990 med ændringerne anført ud for de steder i teksten, der  

 skulle ændres.
I § 13 om regnskabsåret står:  

 "Første regnskabsår løber fra stiftelsen den 1.  

 marts 1990 til 1. april 1991," hvilket er ordlyden før  

 indklagedes rettelser med anmeldelsen af 1. december 1990. I anmeldelsen af  

 22. maj 1991 var rubrikken om regnskabsår ikke udfyldt, da selskabet  

 ikke var nyt.
 Revisornævnets bemærkninger:
 Af de herom i Disciplinærnævnets kendelse anførte  

 grunde tiltræder Revisornævnet, at indklagede har udført  

 ulovlig virksomhed i form af advokatarbejde, og at han i den anledning har  

 forskylde en disciplinærbøde.
Revisornævnet har ikke fundet grundlag for at tilsidesætte  

 klagers forklaring om, at han i midten af april 1990 havde tilsendt  

 indklagede de nødvendige dokumenter til brug for anmeldelsen af  

 anpartsselskabet til Erhvervs- og Selskabsstyrelsen.
Det lægges derfor  

 til grund, at den for sene indsendelse og styrelsens afvisning af anmeldelsen  

 må tilskrives indklagedes forhold.
Endvidere må det lægges  

 til grund, at indklagede ikke underrettede klager om afvisningen, men fik ham  

 til at underskrive en ny anmeldelse i december 1990 under angivende af, at  

 der var ændringer i navne og adresser.
Endelig lægges det til  

 grund, at indklagede uden at drøfte det med klager i  

 stiftelsesdokumentet foretog de rettelser, der var nødvendige som  

 følge af den senere registrering af selskabet.
 Revisornævnet kan ikke med sikkerhed afgøre, om indklagedes  

 brev af 15. juli 1991 med bilag er modtaget af klager, men nævnet  

 bemærker, at det på baggrund af det ovenfor fastlagte  

 handlingsforløb må anses for utilstrækkeligt at underrette  

 klager om de væsentligt ændrede forhold for anpartsselskabet blot  

 ved at sende ham et resume fra Erhvervs- og Selskabsstyrelsen.
 Indklagedes adfærd må efter Revisornævnets opfattelse  

 anses for yderst kritisabel og et groft brud på det tillidsforhold, der  

 skal bestå mellem revisor og klient.
Revisornævnet finder derfor, at der i sagen foreligger alvorligt  

 skærpende omstændigheder, og forhøjet bøden med  

 15.000 kr. til i alt 25.000 kr.
Bøden er fastsat i medfør af de  

 i Disciplinærnævnets kendelse nævnte bestemmelser, jf. §  

 19, stk. 1, i den dagældende lov om statsautoriserede revisorer  

 (lovbekendtgørelse nr. 56 af 19. januar 1989), hvorefter bøden  

 ikke må overstige 50.000,- kr.
 I medfør af bekendtgørelsen om Revisornævnet § 11,  

 stk. 3, er det bestemt, at kendelsen skal offentliggøres og i  

 medfør af nævnte § 11, stk. 4, at gebyret tilbagebetales  

 klager.
 Thi bestemmes:
 Disciplinærnævnets kendelse ændres således, at der  

 pålægges statsautoriseret revisor Nils Stadeager en bøde  

 på 25.000 kr.
