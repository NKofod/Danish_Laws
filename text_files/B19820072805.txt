 I henhold til § 77, stk. 3, og § 79, stk. 3, i lov nr. 372 af 13. juni  

 1973 om miljøbeskyttelse med senere ændringer, fastsættes følgende:
 § 1.  Miljøankenævnet består af en formand, en eller  

 flere stedfortrædere for denne og et antal beskikkede, sagkyndige medlemmer.
 Stk. 2.  Afgørelsen i den enkelte sag træffes af  

 formanden eller en stedfortræder (ankechef) samt 2 eller 4 beskikkede  

 medlemmer, jfr. § 79, stk. 1, 2.-5. pkt., i loven om miljøbeskyttelse.
 Stk. 3.  Når formanden under hensyn til nævnets arbejde  

 finder det påkrævet, kan han bestemme, at en ekspeditionssekretær eller  

 fuldmægtig, der er knyttet til nævnet og som opfylder de almindelige  

 betingelser for at være dommer, midlertidigt skal deltage i afgørelsen af  

 klager, som stedfortræder for formanden (ankechef).
 Stk. 4.  Afgørelser i miljøankenævnet træffes ved  

 stemmeflerhed.
Stk. 5.  Formanden er bemyndiget til, uden deltagelse af  

 nævnets medlemmer, at træffe afgørelse om afvisning af realitetsbehandling, § 2.  Intet medlem af miljøankenævnet må deltage i  

 behandlingen af en sag, når der foreligger omstændigheder, som er egnede til  

 at vække tvivl om vedkommendes fuldstændige upartiskhed.
 Stk. 2.  Intet medlem af miljøankenævnet må medvirke i  

 en sag, når vedkommende har medvirket ved behandlingen af sagen i en  

 tidligere instans.
 Stk. 3.  Den, for hvis vedkommende nogen af de i stk.  

 1-2 nævnte forhold foreligger, skal omgående underrette formanden for  

 miljøankenævnet herom.
 Stk. 4.  Formanden for miljøankenævnet bestemmer,  

 hvorvidt en person ikke kan medvirke i behandlingen af en sag som følge af  

 bestemmelserne i stk. 1-2.
 § 3.  Formanden bestemmer under hensyn til sagens  

 karakter, hvilke beskikkede medlemmer, der skal deltage i en sags behandling,  

 herunder om antallet skal være 2 eller 4, samt om der ved sagens behandling  

 skal medvirke en af de i lovens § 79, stk. 1, 3.-5. pkt., nævnte sagkyndige.
 § 4.  Fordelingen af sager mellem formanden og  

 ankecheferne bestemmes af formanden i samråd med ankecheferne.
 Stk. 2.  I sager, der efter stk. 1 er fordelt til en  

 ankechef, varetager han de beføjelser, der ifølge bekendtgørelsen er henlagt  

 til formanden.
 § 5.  Klage skal indgives skriftligt til  

 miljøankenævnet, og i skrivelsen bør angives de synspunkter, hvorpå klagen  

 støttes.
 § 6.  Formanden giver meddelelse om klagens indgivelse  

 til personer, virksomheder eller andre, der tidligere har været part i sagen,  

 samt til de myndigheder, som har truffet afgørelse i denne.
 § 7.  Den eller de myndigheder, der har behandlet  

 sagen i en tidligere instans, skal omgående stille det materiale, der er  

 indgået i sagens bedømmelse, til rådighed for miljøankenævnet.
 § 8.  Nye oplysninger, som en klager ønsker tilført  

 sagen og taget i betragtning ved miljøankenævnets behandling af denne, skal  

 indgives samtidig med klageskrivelsen eller inden for en af formanden fastsat  

 frist.
 Stk. 2.  Formanden bestemmer i øvrigt, hvilke  

 oplysninger og udtalelser der bør indhentes, forinden materialet forelægges  

 de beskikkede medlemmer.
§ 9.  Formanden forelægger sagen for de beskikkede  

 medlemmer, idet han stiller forslag om, hvorledes sagen videre skal  

 behandles.
Formanden kan stille forslag om, at sagen afgøres i  

 overensstemmelse med et samtidig fremsendt udkast til afgørelse af sagen uden  

 afholdelse af møde.
 Stk. 2.  Såfremt et af de beskikkede medlemmer, der er  

 udtaget til at deltage i sagens behandling, ønsker det, skal der indkaldes  

 til et møde på formandens foranledning.
 § 10.  Nævnet bestemmer, om en sag bør forhandles  

 mundtligt med deltagelse af sagens parter, samt om der bør foretages  

 besigtigelse, eventuelt ved et medlem af eller en medarbejder i nævnet.
§ 11.  Miljøankenævnet kan afgøre sagen, selv om der  

 for nævnet er fremkommet oplysninger, der ikke har foreligget i en tidligere  

 instans.
Sagen bør dog henvises til fornyet behandling i en tidligere  

 instans, hvis der fremkommer nye oplysninger eller påstande, der på afgørende  

 måde ændrer sagens karakter.
 Stk. 2.  En klager kan på et hvilket som helst  

 tidspunkt, inden nævnets endelige afgørelse foreligger, frafalde sin klage.
§ 12.  Nævnets afgørelser udfærdiges skriftligt.
Der  

 kan med hensyn til sagens fremstilling i det mulige omfang henvises til  

 redegørelse i en tidligere instans, således at afgørelsen kun i summarisk  

 form gengiver de oplysninger, der har foreligget ved en tidligere instans.
Stk. 2.  Nævnets formand kan til enhver tid i embeds  

 medfør eller ifølge begæring berigtige skrivefejl, som er indløbet i  

 henseende til ord, navne eller tal, blotte regnefejl samt sådanne fejl og  

 forglemmelser, som alene vedrører udfærdigelsens form.
Den således  

 berigtigede afgørelse træder i alle henseender i stedet for den oprindelige.
 § 13.  Det skal af afgørelsen fremgå, hvilke medlemmer  

 der har medvirket ved sagens behandling.
 Stk. 2.  Har et medlem af nævnet et fra flertallet  

 afvigende standpunkt, anføres navnet på den pågældende og begrundelsen for  

 hans standpunkt i nævnets afgørelse.
 § 14.  Miljøankenævnets medlemmer og andre, der  

 deltager i eller yder bistand ved sagsbehandlingen, er underkastet de i  

 vedkommende lov fastsatte tavshedspligtsbestemmelser.
 § 15.  Personer, der for fremtiden beskikkes som  

 medlemmer af miljøankenævnet, skal udtræde af nævnet fra udgangen af den  

 måned, hvori de fylder 70 år.
 Stk. 2.  Uanset stk. 1 kan medlemmet dog færdigbehandle  

 verserende sager, som medlemmet er udpeget til at behandle.
 Stk. 3.  Udløber et medlems beskikkelsesperiode, jfr.  

 miljøbeskyttelseslovens § 78, stk. 2, og genbeskikkes medlemmet ikke, kan  

 medlemmet dog færdigbehandle verserende sager, som medlemmet er udpeget til  

 at behandle.
 § 16.  Bekendtgørelsen træder i kraft dagen efter  

 bekendtgørelsen i Lovtidende.
