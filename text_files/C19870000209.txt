(Basisbetonbeskrivelsen) § 1.  Beton skal i statsligt og statsstøttet byggeri  

 anvendes i overensstemmelse med Byggestyrelsens basisbetonbeskrivelse for  

 bygningskonstruktioner som angivet i dette cirkulære.
§ 2.  Bygherren skal i forbindelse med projektering  

 sørge for, at således som bestemt i basisbetonbeskrivelsens indledning.
§ 3.  Bygherren skal hos sine entreprenører og  

 leverandører betinge sig, at beton er fremstillet under overholdelse af  

 basisbetonbeskrivelsen.
Dette gælder såvel leverancer af bygningsdele af  

 beton som fabriksblandet beton og beton fremstillet på byggepladsen.
 § 4.  Bygherren kan fravige § 3, hvis  

 basisbetonbeskrivelsen ikke er fyldestgørende for formålet, eller hvis  

 væsentlige forhold i øvrigt taler for det og det godtgøres, at beton,  

 fremstillet på anden måde, har mindst samme styrke, holdbarhed og øvrige  

 relevante egenskaber som beton, fremstillet efter basisbetonbeskrivelsen.
 § 5.  Ønsker bygherren ved udbud at fravige  

 basisbetonbeskrivelsen som nævnt i § 4, skal fravigelserne tydeligt fremgå af  

 udbudsmaterialet.
§ 6.  Der er nedsat et fortolkningsudvalg, som på  

 begæring kan fremkomme med vejledende udtalelser om forståelsen af  

 basisbetonbeskrivelsen.
Udvalget har adresse i Dansk Ingeniørforening,  

 normsekretariatet.
Endvidere skal udvalget indsamle erfaringer til brug ved  

 revision af basisbetonbeskrivelsen.
 § 7.  Cirkulæret gælder for statslige byggearbejder,  

 der påbegyndes projekteret efter 1. marts 1987 og for statsstøttede  

 byggearbejder, når arbejdet påbegyndes projekteret efter denne dato, dog i  

 alle tilfælde når tilsagn om offentlig støtte gives efter 30. juni 1987.
 Stk. 2.  Cirkulæret henviser til basisbetonbeskrivelsen  

 af maj 1986. I nye udgaver af basisbetonbeskrivelsen vil det blive angivet,  

 fra hvilket tidspunkt cirkulæret henviser til disse.
Byggestyrelsen, den 6. januar 1987  Marius Kjeldsen /Flemming Lethan Vejledning om cirkulæret om brug af beton Basisbetonbeskrivelsen I enhver betonentreprise er en betonbeskrivelse en del af aftalegrundlaget  

 mellem bygherren og entreprenøren.
Beskrivelsen indeholder bygherrens krav  

 til betonens delmaterialer og sammensætning og til betonens fremstilling,  

 udstøbning og efterbehandling.
Beskrivelsen er derved med til at definere den  

 vare, som bygherren har bestilt.
 Basisbetonbeskrivelsen for bygningskontruktioner (BBB) er en generelt  

 anvendelig betonbeskrivelse.
 Ifølge Byggestyrelsens cirkulære af 6. januar 1987 om brug af beton skal  

 BBB lægges til grund for statsligt og statstøttet byggeri.
 BBB er udsendt i maj 1986 af udvalget vedr. betonbygværkers holdbarhed  

 under Akademiet for de tekniske Videnskaber og er publiceret af  

 Byggestyrelsen.
BBB fastlægger en række krav til udførelse af betonkonstruktioner og til  

 de materialer, der indgår i beton.
Kravene tager sigte på at opnå en  

 betonkvalitet i bygværket, der kan sikre en tilfredsstillende holdbarhed.
Ved at lægge vægt på holdbarheden adskiller BBB sig fra den gældende  

 betonnorm (DS 411), som kun i begrænset omfang stiller krav om holdbarhed,  

 men i hovedsagen tager sig af styrkekrav.
Det er denne brede hensyntagen til  

 holdbarheden, der gør BBB til et velegnet hjælpemiddel til at modvirke  

 betonskader og i det hele opnå en god kvalitet i betonbygværker.
BBB er  

 således et led i byggeriets kvalitetssikring.
BBB indgår ikke i bygningsreglementet.
Her er det stadig alene betonnormen  

 DS 411, der gælder.
 BBB ændrer ikke ved den gængse ansvarsfordeling i byggeriet mellem  

 bygherre, entreprenør og rådgiver.
 Leverandører af betonprodukter skal normalt påtage sig 5 års ansvar for  

 mangler ved produktet i den form, hvori det tilgår statsligt og statsstøttet  

 byggeri - som bygningsdele, som fabriksblandet beton eller som beton  

 fremstillet på byggepladsen.
 BBB kan købes hos Statens Informationstjeneste.
Om § 1 Cirkulæret gælder for statsligt og statsstøttet byggeri, herunder såvel  

 nybyggeri som ombygninger.
I tvivlstilfælde må vedkommende styrelse afgøre,  

 om et arbejde er statsstøttet eller ikke.
Væsentlige områder under cirkulæret  

 er byggeri med støtte efter lov om boligbyggeri og efter byfornyelsesloven.
 Cirkulæret omfatter ikke anlægsarbejder.
Pligten til at overholde cirkulærets regler påhviler bygherren.
Denne må  

 så forpligte sine rådgivere, entreprenører og - ved bygherreleverancer - sine  

 leverandører til at følge BBB.
Om § 2 Denne bestemmelse drejer sig om projekteringen af betonkonstruktioner.
I  

 de sædvanlige tilfælde, hvor projekteringen udføres af bygherrens antagne  

 rådgivere, må bygherren forpligte disse til at overholde § 2.
En af forudsætningerne for gode betonkonstruktioner i byggeriet er en  

 omhyggelig gennemførelse af projekteringen.
Drejer det sig om betonelementer,  

 kan den detaljerede projekteringsindsats eventuelt fordeles mellem bygherrens  

 projekterende rådgivere og betonelementproducenten.
I givet fald må der også  

 træffes de fornødne aftaler om betalingen for indsatsen.
 Det er ikke acceptabelt, at det i udbudsmaterialet blot angives, at beton  

 eller betonelementer skal leveres i henhold til BBB.
Der regnes i BBB med samme tre miljøklasser som i betonnormen DS 411:  

 Passiv, moderat og aggressiv.
Klassificeringen er afgørende for kravene til  

 betonen.
Indendørs konstruktioner er sædvanligvis i passiv klasse.
Udvendige  

 vægge og facader er i moderat klasse.
Udvendige dæk, altaner og udvendige  

 ubeskyttede bjælker er i aggressiv klasse.
Det er væsentligt, at de projekterende bruger de rigtige miljøklasser.
En  

 for lav miljøklasse kan føre til for dårlige betonkonstruktioner.
Omvendt må  

 det undgås at anvende beton af for høj miljøklasse, idet dette kan fordyre  

 byggeriet unødigt samt på længere sigt medvirke til en dårlig udnyttelse af  

 landets råstofressourcer.
Især må der advares imod en glidning opad i kravene til indendørs  

 konstruktioner.
I denne forbindelse skal der peges på, at betonbyggeskaderne  

 næsten udelukkende har ramt udendørs konstruktioner.
Erfaringer fra mange skadesager viser tillige, at  

 konstruktionsudformningen spiller en væsentlig rolle for en konstruktions  

 holdbarhed.
Man kan ikke alene ved anvendelse af BBB sikre sig en holdbar  

 betonkonstruktion.
Tvangskræfter fra hindrende svind-, krybnings- og  

 temperaturbevægelser og mangelfulde afvandingsforhold er eksempler på  

 skadeårsager, som ikke fjernes gennem BBB's krav til materialer og udførelse.
Det bør i fortsættelse heraf understreges, at det kun i meget begrænset  

 omfang er muligt at kompensere for en uhensigtsmæssig konstruktionsudformning  

 ved at placere konstruktionsdelen i en strengere miljøklasse end normalt  

 eller ved på anden måde at skærpe BBB's krav.
Det er derfor fortsat en  

 væsentlig opgave for de projekterende at udforme betonbygværker således, at  

 der tages fornødne hensyn til holdbarheden.
Endelig er det væsentligt, at betonkonstruktionen efterses og holdes  

 vedlige.
Herom henvises til foreliggende materiale.
Om § 3 Denne bestemmelse drejer sig om fremstillingen af beton.
Alt efter  

 byggemåden kan det være entreprenører, elementleverandører eller  

 betonleverandører, som bygherren skal forpligte efter bestemmelsen.
Den  

 pågældende skal herefter sørge for, at ydelsen er i overensstemmele med BBB,  

 og at der bliver ført kontrol med materialer efter beskrivelsens regler  

 herom.
Som anført i BBB kan anerkendte kontrolordninger erstatte  

 entreprenørens eller leverandørens kontrol.
 Også bygherrens tilsyn har en kontrolbeføjelse, se BBB, punkt 2.3.
Pr. november 1986 er taget brancheinitiativer til at etablere en  

 varedeklarations- eller kontrolordning for tilslagsmaterialer med  

 udgangspunkt i BBB.
Indtil sådanne ordninger måtte fungere, er det  

 producenten af betonen, der skal kontrollere tilslagsmaterialerne.
Det er ikke i cirkulæret foreskrevet, at BBB som sådan skal være  

 udbudsgrundlag.
Dette skyldes bl.a., at visse bestemmelser ikke har  

 kontraktkarakter, f.eks. punkt 4.5. om standardbetoner.
 I udbudsmaterialet må en række detaljer om betonen lægges fast, se også  

 bemærkningerne om § 2.
Om § 4 Det er bygherren, som træffer beslutning om at fravige BBB, og som må  

 begrunde, at dette er rimeligt.
BBB's bestemmelser bør normalt lægges uændret  

 til grund i den forstand, at det bør høre til undtagelsen, at § 4 om  

 fravigelse anvendes.
Om § 5 Eventuelle fravigelser fra BBB efter § 4 kan blive besluttet på  

 forskellige stadier af planlægnings- og byggeprocessen.
Er entreprise- eller  

 leveranceaftaler indgået, må aftalepartnernes samtykke til fravigelserne  

 indhentes. § 5 sigter på den situation, at bygherren allerede før udbud  

 beslutter sig til en fravigelse.
I så fald må dette tydeligt fremgå af  

 udbudsmaterialet, således at de bydende er klar over forholdet og kan  

 konkurrere på lige fod.
Om § 6 BBB er i hovedsagen baseret på kendt og dokumenteret viden.
På nogle  

 områder er dette videngrundlag imidlertid ikke så afklaret som ønskeligt.
På  

 disse områder er der i BBB foretaget en konservativ fastlæggelse af kravene.  

 Herved har man opnået dels at sikre den ønskede holdbarhed, dels at tilgodese  

 nødvendigheden af enkle kravformuleringer, der gør BBB operationel.
På denne baggrund er der behov for et organ, som kan bistå med en rimelig  

 gennemførelse af de nye regler, og som kan indsamle erfaringer til den  

 revision af BBB, som må forventes indledt efter få år.
Dette organ er  

 etableret i form af et fortolkningsudvalg, som i hovedsagen består af det  

 tekniske udvalg, som under Akademiet for de tekniske Videnskaber har  

 udarbejdet BBB.
 Enhver, der har tvivlsspørgsmål om brugen af BBB, kan henvende sig til  

 udvalget.
 Udvalgets adresse er Dansk Ingeniørforening, normsekretariatet, Vester  

 Farimagsgade 29, 1606 København V.
