 Herved bekendtgøres lov nr. 166 af 29. marts 1974 om  

 grundforbedringslån med de ændringer, der følger af lov nr. 473 af 14.  

 september 1977 og lov nr. 702 af 21. december 1982.
§ 1.  Loven omfatter lån mod pant i fast ejendom  

 (grundforbedringslån), der ydes til inddigning, afvanding, dybdebehandling og  

 vanding af jordbrugs- og skovarealer.
For udyrkede arealer, der er egnede til  

 jordbrugsdrift, kan sådanne lån tillige ydes til rydning, planering,  

 kultivering, kalkning eller mergling, tilførsel af gips samt grundgødskning  

 med fosfor og kobber.
§ 2.  Et pantebrev for lån til grundforbedring kan  

 tinglyses med pant i den grundforbedrede ejendom forud for andre hæftelser af  

 privatretlig oprindelse, såfremt jordbrugskommissionen ved påtegning på  

 pantebrevet meddeler godkendelse hertil.
Det er en betingelse for en sådan  

 godkendelse, at det skønnes, at gennemførelsen af det pågældende arbejde vil medføre en  

 værdiforøgelse, der væsentligt overstiger de med grundforbedringen forbundne  

 udgifter, og en afkastningsevne, som muliggør de foreskrevne afdrags  

 rettidige erlæggelse, samt at ejendommens ejer forpligter sig til under tilsyn af en af  

 jordbrugskommissionen udnævnt sagkyndig at lade arbejdet udføre i  

 overensstemmelse med projektet og på en sådan måde, at der senere kan  

 meddeles endelig godkendelse af arbejdets udførelse.
 § 3.  Grundforbedringslån kan ydes af banker og  

 sparekasser og ved serielån med statutmæssigt ansvar af  

 realkreditinstitutter.
Stk. 2.  Et grundforbedringslån skal ifølge pantebrevets  

 bestemmelser være afdragsfrit i de første fire halvårsterminer og derefter  

 afdrages ved kontant betaling md 1/20 pr. termin i de følgende terminer,  

 således at lånene er afviklet senest 12 år efter stiftelsen.
Lån til kalkning  

 med jordbrugskalk skal dog afdrages med 1/10 halvårlig i 5 år regnet fra  

 lånets stiftelse.
 Stk. 3.  Forfaldne renter og afdrag af  

 grundforbedringslån kan inddrives ved udpantning.
 § 4.  Landbrugsministeren kan fastsætte bestemmelser  

 for projektering af foranstaltningerne, for tilsyn med arbejdernes udførelse  

 samt for udbetaling af lånebeløb, herunder forskudsbeløb.
§ 5.  Jordbrugskommissionernes afgørelser efter denne  

 lov kan påklages til Jordbrugsdirektoratet.
Klagefristen er 4 uger fra den  

 dag, afgørelsen er meddelt ansøgeren.
Stk. 2.  Jordbrugsdirektoratets afgørelser efter stk. 1,  

 kan af klageren indbringes for landbrugsministeren.
Klagefristen er 4 uger  

 fra den dag, udvalgets afgørelse er meddelt klageren.
 § 6.  Loven træder i kraft den 1. april 1974.
 Stk. 2.  Lov nr. 126 af 25. marts 1970 om finansiering  

 af grundforbedring og vandløbsregulering ophæves.
 Stk. 3.  Behandlingen af de sager, der ved lovens  

 ikrafttræden er godkendt af landbrugsministeren, sker efter de hidtil  

 gældende regler.
§ 7.  Loven gælder ikke for Færøerne og Grønland.
I  

 henhold til bekendtgørelse nr. 536 af 20. oktober 1977 træder lov nr. 473 af  

 14. september 1977 i kraft den 1. november 1977.
 Lov nr. 702 af 21 december 1982 trådte i kraft den 30. december 1982.
