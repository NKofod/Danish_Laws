(Til samtlige til eksport af kød og  

 kødvarer autoriserede virksomheder samt dyrlægerne og  

 tilsynsassistenterne ved disse.) Ved cirkulæreskrivelse af 16. august 1978 (K.K. 3090-1978) meddelte  

 Veterinærdirektoratet efter bemyndigelse fra Landbrugsministeriet, at  

 tilsynsassistenterne er berettigede til i forbindelse med udførsel af kød og  

 kødvarer, at underskrive den i § 8, stk. 1, i Landbrugsministeriets  

 bekendtgørelse af 22. maj 1975 om udførsel af kød m.m. foreskrevne kopi af  

 oprindelses- og sundhedscertifikat til toldvæsenet på udførselsstedet på  

 nærmere angivne betingelser.
 På baggrund af en konkret sag, hvor en tilsynsassistent har underskrevet  

 dokumenter, der er en tilsynsassistent helt uvedkommende, skal  

 Veterinærdirektoratet hermed præcisere, at tilsynsassistenter og  

 reservetilsynsassistenter kun kan underskrive ovennævnte passerseddel til  

 toldvæsenet, og kun i nødvendigt omfang.
 Alle andre attestationer, der i henhold til gældende bestemmelser kræves  

 afgivet af veterinærkontrollen, skal underskrives af embedsdyrlægen.
