 Bekendtgørelse  

 om brug af sikkerhedsseler m.v.
 I medfør af § 80, stk. 3 og 4, § 80 a,  

 stk. 5 og 6, § 80 b, stk. 3, § 83 og § 118,  

 stk. 8, i færdselsloven, jf. lovbekendtgørelse nr. 1079 af 14. november  

 2005, som ændret ved lov nr. 303 af 19. april 2006, fastsættes:
Kapitel 1 Fritagelse for pligten til at anvende  

 sikkerhedssele m.v.
 § 1.  

  

 Pligten  

 efter færdselslovens § 80, stk. 1, til at anvende sikkerhedssele  

 gælder ikke ved følgende former for kørsel:
 1)  

 	  

 Erhvervsmæssig kørsel  

 i tættere bebygget område med en hastighed på højst  

 30 km/t., når vedkommende under  

 kørslen ofte skal stige ud og ind i bilen, og afstanden mellem de enkelte  

 stop  

 ikke overstiger  

 500 meter.
 2)  

 	  

 Post Danmarks kørsel  

 i tættere bebygget område i forbindelse med uddeling af brev- og pakkepost  

 samt  

 tømning af postkasser.
 3)  

 	  

 Kørsel i tættere  

 bebygget område, når vedkommende skal uddele dagblade til abonnenter.
 4)  

 	  

 Politiets og  

 militærpolitiets kørsel i særligt bevogtningsøjemed samt ved befordring af  

 anholdte  

 og andre, som kan være til fare under kørslen.
 5)  

 	  

 Kriminalforsorgens kørsel  

 i forbindelse med befordring af afsonere og andre, som kan være til fare  

 under  

 kørslen.
 6)  

 	  

 Forsvarets kørsel med  

 lav hastighed på øvelsesområder.
 Stk. 2.  

  

 Pligten efter  

 færdselslovens § 80, stk. 1, til at anvende sikkerhedssele gælder  

 heller  

 ikke for passagerer, som befordres i bybusser og busser, der er indrettet med  

 mindst 20 pct. ståpladser og anvendes til rutekørsel.
 Stk. 3.  

  

 Fritagelsen  

 efter stk. 1, nr. 1-3, omfatter ikke kørsel til eller fra det område,  

 hvor  

 hyppige stop, uddeling eller posttømning skal foretages.
§ 2.  

  

 Pligten  

 til at anvende sikkerhedssele eller andet sikkerhedsudstyr gælder ikke for  

 personer,  

 som af alvorlige lægelige årsager ved lægeattest er fritaget herfor.
Attesten  

 skal medbringes under kørsel og på forlangende vises til politiet.
 Stk. 2.  

  

 Attesten  

 skal angive gyldighedsperiode og bære følgende mærke:
 § 3.  

  

 Sundhedsstyrelsen fastsætter efter samråd med Rigspolitichefen retningslinjer  

 for, i hvilke tilfælde attest om fritagelse efter § 2 må udstedes.
Stk. 2.  

  

 Attesten  

 udstedes af ansøgerens sædvanlige læge eller en speciallæge på en blanket,  

 der  

 er godkendt af Sundhedsstyrelsen.
Lægen kan forelægge tvivlstilfælde for  

 embedslægen.
 Stk. 3.  

  

 Attester  

 udstedt i andre EU-medlemsstater gælder ligeledes her i landet.
Kapitel 2 Børns anvendelse af sikkerhedssele m.v.
§ 4.  

  

 Bestemmelsen  

 i færdselslovens § 80 a, stk. 1, om børns anvendelse af særligt  

 tilpasset sikkerhedsudstyr gælder ikke ved befordring af børn i taxi, når der  

 ikke er særligt tilpasset sikkerhedsudstyr til rådighed for barnet, og 1)  

 	  

 barnet er under 3 år  

 og benytter en siddeplads på et andet sæde end forsædet, eller 2)  

 	  

 barnet er tre år  

 eller derover, benytter en siddeplads på et andet sæde end forsædet og  

 anvender  

 sikkerhedssele.
§ 5.  

  

 Bestemmelsen i færdselslovens § 80 a, stk. 1, om børns anvendelse  

 af  

 særligt tilpasset sikkerhedsudstyr gælder ikke ved befordring af børn på tre  

 år  

 eller derover i biler, der er indrettet til befordring af højst ni personer  

 føreren medregnet, eller varebiler med en tilladt totalvægt på ikke over  

 3.500 kg, når 1)  

 	  

 der er tale om  

 lejlighedsvis befordring over korte afstande i en bil, hvor der ikke er  

 særligt  

 tilpasset sikkerhedsudstyr til rådighed for barnet, og barnet benytter en  

 siddeplads på et andet sæde end forsædet og anvender sikkerhedssele, eller 2)  

 	  

 der ikke er plads til  

 at montere særligt tilpasset sikkerhedsudstyr til barnet, fordi bagsædet  

 allerede er udstyret med særligt tilpasset sikkerhedsudstyr, som benyttes af  

 to  

 andre børn, og det tredje barn benytter en siddeplads på et andet sæde end  

 forsædet og anvender sikkerhedssele.
 § 6.  

  

 Det  

 påhviler føreren at påse, at bestemmelserne i §§ 4 og 5 overholdes.
 § 7.  

  

 Føreren  

 af en bil, der er indrettet til at benyttes til befordring af mere end ni  

 personer føreren medregnet, fritages for den af færdselslovens § 80,  

 stk. 4, 1. pkt., og § 80 a, stk. 6, 1. pkt., følgende pligt  

 til  

 at påse, at passagerer, der endnu ikke er fyldt 15 år, anvender  

 sikkerhedsudstyr  

 i overensstemmelse med færdselslovens § 80, stk. 1, og § 80 a,  

 stk. 4, samt regler herom fastsat i medfør af § 80, stk. 3, og  

 § 80 a, stk. 5.
 Stk. 2.  

  

 Føreren af  

 en bil, der er indrettet til at benyttes til befordring af mere end ni  

 personer  

 føreren medregnet, skal før kørslen påbegyndes sørge for, at passagerer under  

 15 år oplyses om reglerne for anvendelse af sikkerhedsudstyr, hvis der er  

 siddepladser forsynet med sikkerhedsudstyr.
 Stk. 3.  

  

 Oplysningspligten efter stk. 2 skal iagttages på en eller flere af  

 følgende måder:
 1)  

 	  

 Orientering fra  

 føreren.
 2)  

 	  

 Orientering fra  

 ledsageren eller den person, der er udpeget som gruppeleder.
 3)  

 	  

 Audiovisuelt.
 4)  

 	  

 Med piktogrammer, der  

 opfylder bestemmelserne i bekendtgørelse om detailforskrifter for køretøjers  

 indretning og udstyr.
Kapitel 3 Antallet af passagerer, der lovligt kan  

 befordres § 8.  

  

 Bestemmelsen i færdselslovens § 80 b, stk. 1, hvorefter antallet af  

 passagerer, som befordres på et sæde i en bil, ikke må overstige antallet af  

 passagersiddepladser, som er forsynet med sikkerhedsseler, gælder ikke ved  

 følgende former for passagerbefordring:
 1)  

 	  

 Befordring af  

 personer, som af lægelige årsager er fritaget for pligten til at anvende  

 sikkerhedsudstyr, jf. § 2, stk. 1.
 2)  

 	  

 Politiets,  

 militærpolitiets, forsvarets og redningsberedskabets befordring af  

 passagerer,  

 når befordring af et større antal passagerer end antallet af  

 passagersiddepladser med sikkerhedsseler er nødvendig af hensyn til  

 retshåndhævelsen, opretholdelse af den offentlige orden og sikkerhed,  

 militære og  

 beredskabsmæssige øvelsesformål eller passagerernes sikkerhed.
 3)  

 	  

 Befordring af  

 passagerer i bybusser og busser, der er indrettet med mindst 20 pct.  

 ståpladser  

 og anvendes til rutekørsel.
Kapitel 4 Straf og ikrafttrædelse § 9.  

  

 Overtrædelse  

 af § 2, stk. 1, 2. pkt., § 6, og § 7, stk. 2, jf.  

 stk. 3, straffes med bøde.
 § 10.  

  

 Bekendtgørelsen  

 træder i kraft den 1. maj 2006.
 Stk. 2.  

  

 Samtidig  

 ophæves bekendtgørelse nr. 109 af 17. februar 1995 om brug af  

 sikkerhedsseler m.v.
