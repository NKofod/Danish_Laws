Formålet med registeret er at gennemføre en sikker og hurtig automatiseret behandling og administration af de til instituttet indsendte prøver ved elektronisk registrering af prøvedata samt at underbygge og rådgive om den af læge/hospital m.fl. formodede diagnose.
Derudover har registeret til formål at udskrive analysesvar til rekvirerende sygehusafdelinger og læger samt elektronisk afgivelse af analysesvar og fakturering.
Endelig er formålet med registeret at udarbejde produktionsstatistikker over de registrerede data bl.a. til brug for overvågning samt forskning.
Personkreds: Registeret må kun indeholde oplysninger om de personer, som Statens Seruminstitut modtager oplysninger om via analyserekvisitioner indsendt af sygehusafdelinger, praktiserende læger m.fl.
 Ikrafttrædelsesdato: 12/03/1997. Erstatter tidligere forskrifter.
