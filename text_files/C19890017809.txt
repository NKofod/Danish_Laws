(Til amtsråd og kommunalbestyrelser  

 samt til institutioner eller aktiviteter under Direktoratet for  

 Folkeoplysning, Frie Grundskoler m.v.) Med henvisning til:
- Lov om Arbejdsmarkedets Tillægspension, jf. lovbekendtgørelse nr. 3  

 af 5. januar 1988, - Arbejdsministeriets bekendtgørelse nr. 173 af 28. marts 1988 - Finansministeriets cirkulæreskrivelse af 8. december 1987 (LP. nr.  

 197/87) med bilag om differentierede bidragssatser til Arbejdsmarkedets  

 Tillægspension.
- Forhandling med bestyrelsen for Arbejdsmarkedets Tillægspension, fastsættes følgende ordning for administration af de omhandlede  

 bestemmelser.
BETINGELSER FOR MEDLEMSKAB § 1.  Ordningen omfatter ledere, lærere m.fl., der er  

 beskæftiget ved institutioner eller aktiviteter, der henhører under  

 Direktoratet for Folkeoplysning, Frie Grundskoler m.v., herunder forstandere  

 og lærere, ansat ved de frie kostskoler, og omfattet af en statsunderstøttet  

 pensionsordning, jf. § 4, stk. 2, i lov om tjenestemandspension, jf.  

 lovbekendtgørelse nr. 311 af 14. juni 1988. De omfattede benævnes i det  

 følgende lønmodtagere.
 § 2.  For at blive medlem af ATP skal den pågældende  

 være i alderen 16 - 66 år.
 Stk. 2.  Herudover kræves efter de almindelige regler om  

 ATP en arbejdstid på mindst 10 ugentlige, henholdsvis 43 1/3 månedlige  

 arbejdstimer hos samme arbejdsgiver.
§ 3.  Når der for de nævnte lønmodtagere ved lov,  

 aftale, bekendtgørelse, cirkulære eller lignende er fastsat et pligtigt  

ugentligt timetal, foretages der med hensyn til spørgsmålet om  

 medlemskab af ATP med virkning fra den 1. august 1989 en omregning  

 efter forholdet mellem en ugentlig arbejdstid på 38 timer og det for de  

 pågældende lønmodtagere fastsatte pligtige ugentlige timetal.
Ovennævnte  

 bestemmelse om et ugentligt timetal på mindst 10 skal herefter administreres  

 således, at de pågældende omfattes af ordningen, såfremt de er beskæftiget  

 ved samme skolevæsen eller aktivitet i et omfang svarende til mindst 10/38 af  

 normal fuld beskæftigelse.
Ved fuld beskæftigelse forstås i denne forbindelse  

 det normale pligtige ugentlige timetal for fastansatte lønmodtagere ved  

 pågældende institutionstype/skoleform.
Stk. 2.  når der for lønmodtagerne alene er fastsat  

 pligtigt  årligt timetal, foretages en omregning til et gennemsnitligt  

 ugentligt/månedligt timetal efter det sædvanlige antal  

 undervisningsuger/-måneder.
Er det for de pågældende lønmostagere bestemt, at  

 det pligtige, årlige timetal skal afvikles på et mindste antal uger, anvendes  

 dette tal ved omregningen efter stk. 1, uanset om man ved den konkrete skole  

 planlægger med et højere antal uger.
§ 4.  Når der for lønmodtagerne ikke er fastsat et  

 normalt pligtigt timetal, er grundlaget for opgørelsen af  

 beskæftigelsesgraden de faktisk læste undervisningstimer ved samme  

 arbejdsgiver.
Omregningen af de opgjorte timer sker herefter på tilsvarende  

 måde, som anført i § 3.
 Stk. 2.  Er der ved lov, bekendtgørelse aftale eller  

 cirkulære til en given timeløn fastsat en bestemt forberedelsestid, sker  

 omregning i overensstemmelse hermed.
 Stk. 3.  Læses timerne ikke ved en  

 institutionstype/skoleform, hvor der for lønmodtagerne iøvrigt er fastsat et  

 pligtigt timetal, lægges det for lærere i folkeskolen pligtige timetal til  

 grund for omregningen.
§ 5.  Ved opgørelsen af beskæftigelsesgraden afrundes,  

 efter stedfunden omregning, jf. §§ 3 og 4, det antal timer, der er nødvendigt  

 for at opnå henholdsvis fuldt, 2/3 eller 1/3 bidrag.
Der afrundes nedad til  

 nærmeste hele antal timer.
BIDRAGETS STØRRELSE § 6.  Efter ATP-lovens § 4a kan det bestemmes, at de  

 satser, der i øvrigt var gældende pr. 1. januar 1982, ikke skal forhøjes  

 efter reglerne i § 15 og § 19, stk. 3 i ATP-loven.
Lønmodtagere, der har fået  

 fastsat et normalt, pligtigt timetal, og som er omfattet af en offentligt  

 garanteret pensionsordning (tjenestemandsgruppen m.fl.), og for hvem, der er  

 indgået en aftale herom, vil være omfattet af lovens § 4a, jf. §§ 7 og 8  

 nedenfor.
 Stk. 2.  Lønmodtagere, der ikke har fået fastsat et  

 normalt pligtigt timetal (timelønsgruppen), vil være omfattet af lovens § 15  

 og § 19, stk. 3, jf. § 9 nedenfor.
 Stk. 3.  Som bilag til cirkulæret er optaget en  

 fortegnelse over lønmodtagere, der er omfattet af § 6, stk. 1, og §§ 7  

 - 8 henholdsvis af § 6, stk. 2,  og §§ 9 og 11.
 BIDRAG EFTER ATP-LOVENS § 4a (IKKE-FORHØJET).
 § 7.  For lønmodtagere omfattet af ATP-lovens § 4a  

 svares bidrag efter beskæftigelsesgraden i forhold til normalt fuldt  

 løntimetal som anført i følgende skema:
 Stk. 2.  Om opgørelsen af beskæftigelsesgraden, se  

 kapitel 1.
 § 8.  Har lønmodtagere, der alene har et fastsat,  

pligtigt årligt timetal, ikke være beskæftiget ved et skolevæsen eller  

 en aktivitet et helt år, betales en så stor del af årsbidrag til ATP, som den  

 pågældendes løn har andraget af et helt års løn.
 NORMALT (FORHØJET) BIDRAG EFTER ATP-LOVENS § 15.
 § 9.  For øvrige lønmodtagere, end nævnt i § 7, svares  

 bidrag efter beskæftigelsesgraden i forhold til normalt fuldt løntimetal, jf.  

 § 4, som anført i følgende skema:
 Stk. 2.  om opgørelsen af beskæftigelsesgraden, se  

 kapitel 1.
 § 10.  Timenedsættelse på grund af sygdom eller andre  

 årsager medfører ikke nedsættelse af bidraget, for så vidt der fortsat  

 betales sædvanlig løn.
§ 11.  For så vidt angår lønmodtagere ansat for en  

 kortvarig periode, henvises iøvrigt til Arbejdsministeriets bekendtgørelse af  

 7. marts 1964, jf. bekendtgørelse af 13. oktober 1987. Der er herefter  

 mulighed for - hvis det af regnskabsmæssige eller administrative grunde er  

 hensigtsmæssigt - at tilbageholde bidrag § 12.  Lønmodtagere, som er afgivet til delvis  

 tjeneste ved andre institutioner m.v. på vilkår, at løn- eller vikarudgifter  

 refunderes af vedkommende institution, og som oppebærer sædvanlig løn i  

 hovedstillingen, betragtes i henseende til indbetaling af bidrag til ATP som  

 beskæftiget alene i hovedstillingen.
TILBAGEHOLDELSE, INDBETALING OG  

 INDBERETNING AF BIDRAG § 13.  Det påhviler den lønudbetalende myndighed at  

 tilbageholde de bidrag, der i henhold til de ovenfor i kapitel 2 fastsatte  

 regler skal betales af lønmodtageren, og at indbetale og indberette disse til  

 ATP sammen med de bidrag, der skal udredes af den lønudbetalende myndighed.
 Stk. 2.  Angående de nærmere regler for indbetaling og  

 indberetning af bidraget samt om fristerne herfor henvises til  

 Arbejdsministeriets bekendtgørelse nr. 173 af 28. marts 1988 samt til den af  

 ATP udsendte vejledning.
 § 14.  Efter § 15, stk. 6, i Arbejdsministeriets  

 lovbekendtgørelse nr. 3 af 5. januar 1988 ophører bidragsbetalingen ved en  

 lønmodtagers fyldte 67. år.
 IKRAFTTRÆDEN MV.
 § 15.  Cirkulæret har virkning fra den 1. august 1989.
Stk. 2.  I forbindelse med arbejdstidsnedsættelsen til  

 37 timer ugentlig ændres fra den 1. august 1990 (for andet end undervisning  

 dog pr. 1. september 1990) den i § 3, stk. 1, anførte ugentlige arbejdstid på  

 »38 timer« til: »37 timer« og den i samme stykke  

 fastsatte brøk på »10/38« til: »10/37«.
I § 7, stk. 1 og  

 § 9, stk. 1 ændres de anførte brøker til henholdsvis: »30/37«,  

 »20/37« og 10/37'.
 Stk. 3.  I § 11, litra b) ændres pr. 1. januar 1990  

 »30 øre« til: »40 øre«.
KULTURMINISTERIET Direktoratet for Folkeoplysning, Frie Grundskoler m.v., den 8.
december 1989 P.d.v.
Mogens Lunge BILAG Følgende lønmodtagere er omfattet af cirkulærets § 6, stk. 1:
 - Amtskonsulenter for fritidsundervisning og skolekonsulenter ansat som  

 medhjælp for disse.
 - Ungdomsskoleinspektører og medhjælp for disse, der er ansat som  

 tjenestemænd.
 - Forstandere og fastansatte lærere ved ungdomskostskoler.
 - Kvotalønnede lærere ved ungdomskostskolerne, når de har mere end halvt  

 pligtigt timetal.
 - Forstandere, heltidslærere og kvotalærere ved de frie kostskoler.
 - Tjenestemænd ved amtskommunale voksenuddannelsescentre bortset fra  

 tjenestemandsansatte adjunkter/lektorer.
 - Timelærere ved amtskommunale voksenuddannelsescentre.
 - Tjenestemænd ved amtskommunale undervisningsinstitutioner med  

 specialundervisning for voksne.
 - Timelærere, faste vikarer og undervisende pædagoger ved amtskommunale  

 undervisningsinstitutioner med specialundervisning for voksne samt  

 tilsvarende institutioner på Frederiksberg.
 - Tjenestemænd i staten for hvem Lærernes centralorganisation har  

 forhandlingskompetencen.
 Følgende lønmodtagere er omfattet af cirkulærets § 6, stk. 2.
 - Honorarlønnede ledere af ungdomsskolen efter fritidsundervisningslovens  

 § 10, stk. 1 og 2.
 - Ikke-tjenestemandsansat pædagogisk medhjælp for ungdomsskoleinspektøren.
 - Timelønnede lærere i ungdomsskolen.
- Ledere, medarbejdere og instruktører efter fritidsundervisningslovens  

 kap.
II.
- Ledere og lærere m.v. ved fritidsundervisning for voksne efter  

 fritidsundervisningslovens kap.
III.
- Lærere og forelæsere ved Folkeuniversitetet efter  

 fritidsundervisningslovens kap.
VI.
 - Ikke-tjenestemandsansatte ledere og lærere ved specialundervisning for  

 voksne efter lovbekendtgørelse nr. 256 af 4. maj 1987.
 - Ledere og lærere ved undervisning af voksne indvandrere efter lov nr.  

 355 af 4. juni 1986.
 - Timelønnede lærere ved de frie kostskoler.
 - Årsvikarer samt måneds- og timelønnede vikarer ved amtskommunale  

 voksenuddannelsescentre.
 - Timelønnede lærere ved amtskommunale voksenuddannelsescentre.
 - Årsvikarer samt måneds- og timelønnede vikarer ved selvstændige  

 amtskommunale institutioner med specialundervisning for voksne.
