Skattefri spaltning af et holdingselskab med efterfølgende  

 successionsoverdragelse  

 i medfør af aktieavancebeskatningslovens § 11  Tilladelse uden  

 fastsættelse af  

 særlige vilkår Told- og Skattestyrelsen blev anmodet om tilladelse til  

 skattefri ophørsspaltning af et holdingselskab i medfør af  

 fusionsskattelovens  

 §§ 15 a og 15 b.
Holdingselskabet, som var stiftet ved skattefri aktieombytning  

 i 1997, ejede samtlige aktier i to underliggende driftsselskaber.
Koncernen  

 var  

 ejet af ægteparret M og F.
Den påtænkte spaltning agtedes gennemført derved, at selskabets  

 aktiver og passiver blev overdraget til tre nystiftede holdingselskaber, B1,  

 B2  

 og MF.
I forbindelse med spaltningen ville anpartskapitalen i de to  

 underliggende datterselskaber fordeles ligeligt på de tre modtagende  

 selskaber,  

 mens samtlige øvrige aktiver og passiver ville overdrages til MF.
Herefter  

 skulle anparterne i B1 og B2 overdrages til M og F´s 2 sønner i medfør af  

 aktieavancebeskatningslovens § 11.
 Formålet med transaktionerne var således, at de to sønner hver  

 især - og via deres personligt ejede holdingselskaber - skulle erhverve  

 ejerskab over 1/3 af aktierne i de underliggende driftsselskaber.
Told- og Skattestyrelsen imødekom anmodningen om skattefri  

 spaltning uden fastsættelse af særlige vilkår.
Derved var navnlig henset til,  

 at generationsskiftet vedrørte de driftsmæssige aktiviteter, og at sønnerne  

 allerede var erhvervsmæssigt involveret heri.
 Det forhold, at spaltningen i det konkrete tilfælde medførte  

 undgåelse af 15%-kravet i aktieavancebeskatningslovens § 11, kunne ikke i sig  

 selv anses som skatteundgåelse eller skatteunddragelse, når det - som  

 tilfældet  

 var i den konkrete sag - samtidig kunne godtgøres, at hovedformålet med  

 spaltningen var forretningsmæssigt begrundet i et faktisk generationsskifte  

 af  

 en reel erhvervsvirksomhed, i overensstemmelse med  

 aktieavancebeskatningslovens  

 § 11's formål, jf. bemærkningerne til lov nr. 763 af 14. december 1988.
