 I medfør af § 2, stk. 1 i lov om visse forhold på  

 telekommunikationsområdet jf. lovbekendtgørelse nr. 398 af 13. maj 1992,  

 meddeles:
§ 1.  Ved bekendtgørelse nr. 852 af 11. december 1990  

 blev der meddelt Tele Danmark A/S koncession på anlæg og drift af visse  

 telekommunikationstjenester, jf. § 2, stk. 1 i lov om visse forhold på  

 telekommunikationsområdet.
Som opfølgning på den beslutning om liberalisering  

 af interne net, der blev gennemført pr. 1. juli 1990, er der truffet aftale  

 med Tele Danmark A/S om, at etablering og drift af interne net til  

 telekommunikationsformål kan foretages af andre end koncessionshaver (Tele  

 Danmark A/S) efter de retningslinier, som er anført i aftalen.
Aftalen er  

 optrykt som bilag til denne bekendtgørelse.
 § 2.  Den, der etablerer interne net i strid med Tele  

 Danmark A/S' koncession, således som den er afgrænset efter indgåelsen af den  

 aftale, som er nævnt i § 1, vil kunne straffes med bøde i henhold til § 5 i  

 lov nr. 84 af 11. maj 1897 om telefoner og telegrafer.
 § 3.  Bekendtgørelsen træder i kraft den 26. marts  

 1993.
Ministeriet for Kommunikation og  

 Turisme, den 10. marts 1993 Arne Melchior / Susanne Andersen Bilag Aftale mellem ministeren for kommunikation og turisme og Tele Danmark A/S  

 om interne net til telekommunikationsformål Ved bekendtgørelse nr. 852 af 11. december 1990 blev der meddelt Tele  

 Danmark A/S koncession på anlæg og drift af visse  

 telekommunikationstjenester, jf. § 2, stk. 1, i lov om visse forhold på  

 telekommunikationsområdet.
 I tilknytning til beslutningen om liberalisering af teleterminaludstyr,  

 der blev gennemført pr. 1. juli 1990, har ministeren for kommunikation og  

 turisme og Tele Danmark A/S indgået følgende aftale om etablering og drift af  

 interne net til telekommunikationsformål:
1. Definition og afgrænsning 1.1. Ved et internt net til telekommunikationsformål (tale-, tekst-, eller  

 dataformål) forstås et kommunikationsanlæg med tilhørende terminaler, der er  

 placeret indenfor en fast ejendoms grænser, jf. dog pkt. 1.2.-1.4., og som er  

 beregnet for tilslutning til og kommunikation via det offentlige telenet.
1.2. Et internt net kan dog strække sig over flere faste ejendomme, der  

 støder umiddelbart op til hinanden.
Forudsætningen er, at disse ejendomme  

 ejes og/eller lejes af samme fysiske eller juridiske person.
1.3. Desuden kan flere faste ejendomme, som tilhører samme ejer, forbindes  

 i et internt net.
Det gælder også, selv om det interne net - uden at føre  

 over det statens højhedsret undergivne søterritorium - passerer:
 Jf. dog de særlige vilkår for sådanne anlæg i pkt. 3.
 1.4. I private boliger kan et internt net ikke overskride den enkelte  

 boligs grænse uanset ejendomsforhold jf. dog pkt. 5.
2. Etablering og anvendelse 2.1. Et internt net tilsluttes det offentlige telenet via et  

 monopolskillepunkt (MSP), der fysisk placeres i overgangspunktet mellem det  

 interne net og det offentlige net.
Televirksomheden sørger for etableringen i  

 henhold til de til enhver tid godkendte abonnementsvilkår for Tele Danmark  

 A/S' offentlige telenet og teletjenester.
 Ved enkelttilslutninger til det offentlige net placeres MSP ved den  

 stikkontakt (eller anden tilsvarende netterminering), der er nærmest ved  

 forbindelsen til det offentlige net.
 I private boliger er MSP altid første stikkontakt eller anden tilsvarende  

 netterminering i den enkelte bolig, jf. dog pkt. 5.
 Ved tilslutninger til det offentlige telenet via en PABC (Privat  

 automatisk Bicentral) placeres MSP i et krydsfelt, der forbinder det interne  

 net med det offentlige telenet.
 Et internt net kan være forbundet med det offentlige net via mere end eet  

 MSP.
 2.2. Til et MSP må kun tilsluttes udstyr, som opfylder de regler, der til  

 enhver tid gælder.
 2.3. Et internt net må kun forbindes med et andet internt net via det  

 offentlige telenet.
 2.4. Fælles udnyttelse af et internt net er kun muligt i de tilfælde, der  

 er omtalt i pkt. 4. og 5.1.
 2.5. Hvis det interne net overskrider trediemands ejendom eller offentlig  

 vej, og der er tale om tilfælde omfattet af pkt. 3.3., må det interne net kun  

 anvendes til at overføre trafik mellem adskilte geografiske lokaliteter for  

 brugeren/brugerne selv.
2.6. I andre tilfælde, det vil sige tilfælde omfattet af pkt. 1.1., 1.2.  

 eller 3.1., er det muligt at overføre trafik for andre.
Det skal dog ske med  

 de begrænsninger, som følger af ene- eller særrettigheder eller anden form  

 for regulering af offentlige teletjenester.
3. Interne net, der omfatter adskilte ejendomme, som  

 tilhører samme ejer 3.1. I tilfælde, der er omfattet af pkt. 1.3., kan det interne net ejes af  

 andre end ejeren af ejendommene, hvis:
 3.2. Ejeren af et internt net omfattet af pkt. 3.1., kan overdrage  

 brugsretten til nettet til en trediemand under forudsætning af, at  

 overdragelsen vedrører brugsretten til hele nettet.
 3.3. I tilfælde omfattet af pkt. 1.3., hvor:
 skal ejeren af ejendommene og ejeren af det interne net være den samme, og  

 nettet må kun benyttes til den pågældende ejers eget brug.
4. Erhvervsvirksomheders fælles udnyttelse af interne  

 net 4.1. Et internt net kan ejes og drives i fællesskab af flere  

 erhvervsvirksomheder, hvis disse erhvervsvirksomheder har til huse i en og  

 samme ejendom.
Televirksomhederne kan forlange, at een juridisk person, som  

 enten kan være ejeren af ejendommen eller en af brugerne af nettet, varetager  

 det samlede abonnementsforhold over for televirksomhederne hvad angår  

 tilslutninger til og brug af det offentlige telenet.
 4.2. Erhvervsvirksomheder, der har til huse i ejerlejligheder under et  

 samlet matrikelnummer, kan på tilsvarende vilkår som i pkt. 4.1. eje og  

 udnytte et internt net i fællesskab.
 4.3. Endvidere kan erhvervsvirksomheder ud over de tilfælde, der er nævnt  

 i pkt. 4.1.-4.2., udnytte et internt net i fællesskab, hvis de har indgået  

 lejemål i ejendomme, hvor det pågældende net allerede er etableret i henhold  

 til reglerne i pkt. 1.2., 3.1. og 3.2.
 4.4. Ved frasalg af en ejendom, der er tilsluttet et internt net etableret  

 i henhold til pkt. 1.2. eller pkt. 3.1.-3.2., kan det interne net på  

 ejendommene fortsat drives videre og udnyttes fælles, hvis nettet i sin  

 helhed udnyttes erhvervsmæssigt.
5. Interne net på kollegier og plejehjem 5.1. Uanset pkt. 1.4. kan der etableres interne net på kollegier og  

 plejehjem, der kan benyttes i fællesskab af beboerne på den enkelte  

 institution.
5.2. Ved et kollegium forstås i denne aftale en fællesbolig for unge  

 uddannelsessøgende.
Det vil sige unge, der er under uddannelse, og som efter  

 reglerne for Statens Uddannelsesstøtte er berettiget til uddannelsesstøtte.  

 Uddannelsessøgende omfatter i denne aftale også unge, der følger  

 HG-uddannelser, lærlingeuddannelser eller tilsvarende uddannelser for  

 uddannelsessøgende.
5.3. Fællesboligen skal endvidere være midlertidig for den enkelte beboer  

 for at falde ind under denne aftales afgrænsning af kollegier.
Det indebærer,  

 at der skal være en pligt til at fraflytte, når beboeren ikke længere er  

 studieaktiv.
5.4. Ved et plejehjem forstås i denne aftale en institution, hvor  

 personer, hvis helbredstilstand bevirker, at de ikke med bistand efter regler  

 i lov om social bistand kan klare sig selv, kan få bolig.
Plejehjemmet skal  

 være oprettet og drevet af en eller flere kommuner og/eller amtskommuner.  

 Plejehjemmet kan også være en selvejende institution, som har indgået  

 overenskomst med kommunalbestyrelsen.
 5.5. Tilslutning til det offentlige telenet af interne net, der er  

 oprettet på kollegier eller plejehjem i henhold til pkt. 5.1., skal ske på  

 grundlag af en abonnementsaftale mellem den pågældende televirksomhed og den  

 ansvarlige ledelse for kollegiet eller plejehjemmet.
 5.6. Forholdet mellem den enkelte beboer og den driftsansvarlige for det  

 interne net er ikke omfattet af denne aftale.
 5.7. Etablering af interne net i medfør af pkt. 5.1. på et plejehjem eller  

 kollegium indskrænker ikke den enkelte beboers mulighed for individuelt at  

 blive tilsluttet det offentlige telenet.
 5.8 Parterne er enige om, at den med aftalen etablerede adgang til at  

 andre end televirksomhederne kan oprette og drive PABC'er på plejehjem og  

 kollegier ikke medfører, at televirksomhederne i konsekvens heraf pålægges  

 forpligtelser til at etablere særlige tilslutninger til det offentlige net  

 for disse plejehjem og kollegier.
6. Overtagelse af interne net 6.1. Kommunikationsanlæg, som er etableret af televirksomhederne inden for  

 en fast ejendoms grænser før den 1. juli 1990 og stillet til rådighed på  

 abonnementsvilkår, kan overtages af ejendommens ejer i den udstrækning,  

 anlægget opfylder betingelserne i denne aftale for at være et internt net.
 6.2. Televirksomhederne afgør i hvert enkelt tilfælde, om forbindelser,  

 som er etableret over trediemands ejendom inden denne aftales ikrafttræden,  

 men som nu må anses for omfattet af bestemmelserne i pkt. 1.3., jf. pkt. 3.1.  

 og 3.2., kan overtages af ejeren af de adskilte ejendomme.
 6.3. Televirksomhederne skal ved vurdering af mulighederne for overtagelse  

 i henhold til punkt 6.2. tage hensyn til, om det pågældende forbindelseskabel  

 har betydning for etablering og drift af den fælles infrastruktur for det  

 offentlige net.
7. Ikrafttræden 7.1. Aftalen træder i kraft ved ministeren for kommunikation og turismes  

 bekendtgørelse heraf.
