Bekendtgørelse om adgang til opstrømsrørledningsnet  

1) I medfør af §§ 21, 50 og 52 i lov nr. 449 af 31. maj 2000  

 om naturgasforsyning og efter forelæggelse for Folketingets Energipolitiske  

 Udvalg fastsættes:
 § 1.  

  

 Naturgasselskaber og kunder med ret til valg af leverandør, jf. § 8 i lov om  

 naturgasforsyning, kan mod betaling få adgang til opstrømsrørledningsnet,  

 herunder de faciliteter, som yder tekniske tjenester i forbindelse med sådan  

 adgang, bortset fra de dele af sådanne net og faciliteter, der benyttes til  

 lokale produktionsaktiviteter ved et felt, hvor gassen produceres.
 Stk. 2.  

  

 Retten til  

 adgang til opstrømsrørledningsnet, jf. stk. 1, gælder for naturgasselskaber  

 og  

 kunder med ret til valg af leverandør, hjemmehørende i et land, som er  

 omfattet  

 af Europaparlamentets og Rådets direktiv 98/30/EF af 22. juni 1998 om fælles  

 regler for det indre marked for naturgas.
 § 2.  

  

 Ved  

 opstrømsrørledningsnet forstås i denne bekendtgørelse enhver rørledning eller  

 ethvert net af rørledninger, der drives og/eller er anlagt som en del af et  

 olie- eller gasproduktionsanlæg eller anvendes til at lede naturgas fra et  

 eller flere sådanne anlæg til et behandlingsanlæg, en behandlingsterminal  

 eller  

 en endelig kystlandingsterminal.
 § 3.  

  

 Forhandling mellem ejer eller operatør og ansøger om adgang til  

 opstrømsrørledningsnet skal indledes og søges afsluttet inden for rimelig  

 tid.
 Stk. 2.  

  

 Hvis en  

 ansøgning om adgang ikke kan imødekommes, jf. stk. 5, meddeler ejer eller  

 operatør ansøger dette senest 14 dage efter modtagelsen af ansøgning om  

 adgang.  

 Afslag skal begrundes.
 Stk. 3.  

  

 Imødekommes en  

 ansøgning om adgang, indleder ansøger og ejer eller operatør umiddelbart  

 herefter  

 forhandlinger om priser og betingelser for benyttelse af  

 opstrømsrørledningsnettet.
 Stk. 4.  

  

 I forhandlinger  

 om adgang skal ejer eller operatør tage den kapacitet i betragtning, som er  

 eller rimeligt let kan stilles til rådighed, samt hvordan mulige  

 miljøbelastninger kan minimeres.
Stk. 5.  

  

 Ejer eller  

 operatør kan nægte at give adgang til sit opstrømsrørledningsnet, når det er  

 nødvendigt 1)  

 	  

     

 fordi de tekniske  

 specifikationer er indbyrdes uforenelige, og dette problem ikke kan løses  

 rimeligt let, 2)  

 	  

     

 for at undgå  

 vanskeligheder, som ikke kan overvindes rimeligt let, og som kan være til  

 skade  

 for en effektiv eksisterende og planlagt fremtidig kulbrinteproduktion,  

 herunder fra felter med marginal økonomisk rentabilitet, 3)  

 	  

     

 for at respektere  

 behørigt dokumenterede rimelige behov hos ejeren eller operatøren af  

 opstrømsrørledningsnet  

 for transport og forarbejdning af gas og de interesser, som alle andre  

 potentielt berørte brugere af opstrømsrørledningsnettet eller relevante  

 forarbejdnings- eller håndteringsfaciliteter har.
 § 4.  

  

 Ejer eller operatør af opstrømsrørledningsnet orienterer straks efter  

 modtagelsen Energistyrelsen om en ansøgning om adgang.
 Stk. 2.  

  

 Energistyrelsen  

 kan påbyde ejer eller operatør af et opstrømsrørledningsnet ikke at give  

 adgang  

 eller stille vilkår for adgang i de særlige tilfælde, hvor adgangen vil  

 medføre  

 fare for en sikker og regelmæssig forsyning af det danske naturgasmarked,  

 hvor  

 adgangen vil være i modstrid med reglerne for tildeling af efterforsknings-  

 og  

 indvindingstilladelser eller for opstrømsudviklingen, eller hvor adgang vil  

 medføre fare for miljøet.
 § 5.  

  

 Priser og betingelser for ydelser i forbindelse med adgang fastsættes ved  

 forhandling mellem ansøger om adgang til et opstrømsrørledningsnet og dets  

 ejer  

 eller operatør.
 Stk. 2.  

  

 Priser og  

 betingelser fastsættes således, at der ikke diskrimineres mellem ansøgere.
 Stk. 3.  

  

 Priser og  

 betingelser anmeldes til Energitilsynet.
 § 6.  

  

 Energitilsynet fører tilsyn med, at priser og betingelser i henhold til § 5,  

 stk. 1 og 2, er rimelige.
 Stk. 2.  

  

 Energitilsynet  

 skal påbyde ejer eller operatør at ændre de i § 5 nævnte priser og  

 betingelser,  

 såfremt tilsynet finder, at de vil være i modstrid med reglerne i denne  

 bekendtgørelse.
 Stk. 3.  

  

 Ejer eller  

 operatør skal på forlangende udlevere den dokumentation til Energitilsynet,  

 som  

 tilsynet skønner nødvendig til varetagelse af de opgaver, det er pålagt i  

 henhold til denne bekendtgørelse.
 § 7.  

  

 Energitilsynet behandler tvister opstået i forbindelse med ansøgninger om  

 adgang til opstrømsrørledningsnet.
 Stk. 2.  

  

 Hvis  

 forhandlinger om adgang, jf. § 3, ikke fører til indgåelse af en aftale inden  

 for en frist, som må anses for at være rimelig og sædvanlig for indgåelse af  

 lignende aftaler om transport af naturgas i opstrømsrørledninger, kan en part  

 indbringe sagen for Energitilsynet til mægling eller til afgørelse.
Stk. 3.  

  

 Ansøger om  

 adgang kan klage til Energitilsynet over 1)  

 	  

     

 at forhandlinger om  

 adgang ikke sker i henhold til § 3, 2)  

 	  

     

 at der ikke gives  

 adgang til et opstrømsrørledningsnet i henhold til § 3 eller 3)  

 	  

     

 over priser og  

 betingelser for en ansøgt adgang til et opstrømsrørledningsnet.
 Stk. 4.  

  

 Energitilsynet kan,  

 efter forhandling med de berørte parter, give ejer eller operatør påbud om,  

 hvordan forhandlingerne om adgang skal tilrettelægges, eller at adgang skal  

 gives og fastsætte priser og betingelser for denne adgang.
 Stk. 5.  

  

 Energitilsynet  

 skal lægge vægt på markedets praksis for aftaler af tilsvarende varighed og  

 omfang.
 § 8.  

  

 Påbud og andre afgørelser truffet af Energitilsynet efter denne  

 bekendtgørelse  

 kan påklages til Energiklagenævnet, jf. naturgasforsyningslovens § 51.
 Stk. 2.  

  

 Påbud og andre  

 afgørelser efter denne bekendtgørelse truffet af Energitilsynet og  

 Energiklagenævnet kan ikke indbringes for miljø- og energiministeren.
 § 9.  

  

 Den, der undlader at efterkomme påbud eller andre afgørelser i medfør af  

 denne  

 bekendtgørelse, kan pålægges bødestraf.
 Stk. 2.  

  

 Selskaber m.v.  

 (juridiske personer) kan pålægges strafansvar efter reglerne i straffelovens  

 5.  

 kapitel.
 § 10.  

  

 Bekendtgørelsen træder i kraft den 1. januar 2001.
Miljø- og Energiministeriet, den 6. december  

 2000 Svend Auken /Ib Larsen 1)  Bekendtgørelsen indeholder  

 bestemmelser, der  

 gennemfører artikel 23 i Europa-Parlamentets og Rådets direktiv 98/30/EF af  

 22.  

 juni 1998 om fælles regler for det indre marked for naturgas (EF-Tidende  

 1998,  

    

 nr.
L 204, side 1).
