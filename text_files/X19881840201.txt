Bestemmelserne i forvaltningsloven anset til hinder for, at  

 skattemyndighederne giver oplysninger til et troessamfund om dets  

 medlemmernes økonomiske forhold.
Det Mosaiske Troessamfund har ifølge en  

 gammel praksis kunnet få økonomiske oplysninger hos skattemyndighederne om  

 troessamfundets medlemmer til brug for beregningen af troessamfundets  

 ligningsbidrag.
 To kommuner meddelte imidlertid i 1987, at udleveringen af oplysningerne  

 efter deres opfattelse måtte anses for uberettigede i henhold til  

 forvaltningslovens bestemmelser om tavshedspligt.
 Det Mosaiske Troessamfund anmodede om, at den hidtidige praksis blev  

 opretholdt.
På baggrund af bl.a. en indhentet udtalelse fra Indenrigsministeriet  

 udtalte Skattedepartementet, at efter bestemmelsen i forvaltningslovens § 28,  

 stk. 3, kan »andre fortrolige oplysninger« videregives til  

 »anden forvaltningsmyndighed«, når oplysningen har væsentlig  

 betydning for den pågældende forvaltningsmyndighed.
De af troessamfundet  

 udbedte oplysninger er omfattet af kriteriet »andre fortrolige  

 oplysninger«.
 Departementet må imidlertid være betænkelig ved at betragte troessamfundet  

 som en forvaltningsmyndighed i lovens forstand.
Departementet finder dernæst ikke at kunne betragte forordningen af 29.  

 marts 1814 om Det Mosaiske Troessarnfund i København som tilstrækkelig  

 hjemmel for udlevering af oplysningerne.
Departementet har herved lagt vægt  

 på, at den i forordningen beskrevne ligningsmåde (art. 14) adskiller sig  

 ganske væsentligt fra den nugældende.
Departementet er derfor af den  

 opfattelse, at troessamfundet ikke med hjemmel i forvaltningslovens § 28 har  

 krav på at få udleveret de pågældende oplysninger.
 Skattedepartementet finder heller ikke, at øvrige bestemmelser i  

 forvaltningsloven hjemler ret for troessamfundet til at få udleveret de  

 pågældende oplysninger.
 Spørgsmålet om aktindsigt må derfor afgøres efter reglerne i  

 offentlighedsloven sammenholdt med skattemyndighedernes særlige  

 tavshedspligtsregler i statsskatteloven og kildeskatteloven.
Skattedepartementet finder, at de særlige tavshedspligtsregler er til  

 hinder for udlevering af de pågældende oplysninger om medlemmernes  

 skattemæssige forhold uden konkret samtykke fra de pågældende til  

 udleveringen.
Et sådant samtykke bør foreligge skriftligt.
 Skattedepartementet mener således, at selve medlemsskabet af  

 troessamfundet ikke er tilstrækkeligt til at tillade udlevering af  

 oplysningerne.
 (* 1) Afgørelsen er offentliggjort i SKAT 1988, nr. 6, side 349.
