Landsskatteretskendelse af 13. december 2002 vedr.  

 Personalegode  bagatelgrænsen  bryggerimedarbejder   

 hjemtagning af  

 drikkevarer A klager for indkomståret 2000 over, at skatteankenævnet har  

 forhøjet hans personlige indkomst med 1.139 kr.
Det fremgår af sagen, at klageren er ansat som  

 distributionsmedarbejder ved et bryggeri.
Medarbejderne i koncernen kan  

 månedlig hjemtage 2 kasser af virksomhedens produkter.
Det fremgår, at den  

 enkelte medarbejder månedlig kan afkrydse på et bilag, hvilke produkter der  

 ønskes.
På bilaget er dette benævnt som smagsprøver.
Det fremgår, at der kan  

 afhentes 2 kasser øl i klasse 1 eller 2 kasser læskedrik eller mixet, dog  

 hele  

 kasser.
Til påske og jul kan en kasse pilsnerøl erstattes af sæsonbryg i  

 skatteklasse 2 eller 3. Værdien fremgår af en meddelelse fra arbejdsgiveren  

 om  

 lønsedlen for 2000.
 Skattemyndigheden har skønsmæssigt ansat en værdi til beskatning  

 af 1 kasse læskedrik pr. måned og 1 kasse øl pr. måned til 1.139 kr. for et  

 år.
 Skatteankenævnet har ikke anset de månedlige drikkevarer, som klageren  

 modtager fra sin arbejdsgiver, som omfattet af bagatelgrænsen for  

 personalegoder i ligningslovens § 16, stk. 3. Ankenævnet har henvist til, at  

 de  

 månedlige drikkevarer ikke kan henføres under betegnelsen smagsprøver, idet  

 begrebet må anses kun at omfatte nye produkter.
 Ankenævnet har henvist til, at beskatning af personalegoder sker  

 med hjemmel i ligningslovens § 16. Værdien opgøres efter stk. 3.
 Nævnet har for så vidt angår bagatelgrænsen henvist til  

 Ligningsvejledningen 2000. Det fremgår heraf, at personalegoder, som  

 arbejdsgiveren i overvejende grad har stillet til rådighed af hensyn til den  

 ansattes arbejde, kun beskattes, hvis den samlede årlige værdi af disse goder  

 overstiger et grundbeløb, der udgør 4.300 kr. i indkomståret 2000.
I forbindelse med indførelsen af bagatelgrænsen er det relevant  

 at sondre mellem goder, der ikke beskattes og dermed ikke er omfattet af  

 bagatelgrænsen.
Disse goder omfatter f.eks. goder, der hidtil har været anset  

 som skattefrie, ydelser af begrænset omfang såsom tilskud til kaffe-,  

 kantine-,  

 og kunstordninger samt tilsvarende ordninger, der kun er til rådighed på  

 arbejdspladsen, og som har karakter af almindelig personalepleje.
Goder, der altid skal beskattes, men ikke er omfattet af  

 bagatelgrænsen.
Disse goder  

    

  

 omfatter  

 f.eks. goder, der er stillet til rådighed for en ansat for at fremme  

 arbejdsindsatsen i almindelighed.
F.eks. frirejser, som ydes til udvalgte  

 ansatte efter en længerevarende spidsbelastning som alternativ til et  

 løntillæg.
 Klagerens advokat har overfor Landsskatteretten nedlagt påstand  

 om, at klagerens skatteansættelse for indkomståret 2000 skal nedsættes med  

 1.139 kr.
Hun har til støtte herfor anført, at de udleverede varer er  

 omfattet af bagatelgrænsen jf. ligningslovens § 16, stk. 3, idet godet er  

 ydet  

 af hensyn til klagerens arbejde.
Klagerens arbejdsgiver har tilkendegivet, at  

 medarbejderne skal fungere som ambassadører for virksomhedens produkter og  

 foretage smagsprøvning på firmaets forskellige produkter, således at  

 virksomheden herigennem kan danne sig et billede af, hvilke produkter der er  

 populære og kan danne grundlag for en eksisterende eller fremtidig  

 produktion.
Klagerens advokat har endvidere gjort gældende, at det i  

 administrativ praksis er anerkendt, at en virksomheds udlevering af begrænset  

 antal drikkevarer til virksomhedens medarbejdere er et skattefrit  

 personalegode, idet medarbejdere ved bryggeriet eller andre bryggerier, som  

 modtager tilsvarende smagsprøver, og som ikke bliver skatteansat af X eller Y  

 kommune, ikke bliver beskattet af dette personalegode.
Det er således i strid  

 med den processuelle lighedsgrundsætning, såfremt et ensartet personalegode  

 er  

 skattepligtigt i en kommune og skattefrit i en anden kommune.
 Landsskatteretten skal  

 udtale:
Med hensyn til spørgsmålet om en uensartet ligning bemærker  

 Landsskatteretten, at klageren ikke kan støtte ret på en  eventuel  

 forkert   

 praksis hos en anden ligningsmyndighed, jf.
Højesterets dom i TfS. 1995. 483,  

 ligesom der ikke kan støttes ret på, at myndighederne ikke har ændret det  

 selvangivne fradrag jf.
TfS 1997.331.
 I henhold til ligningslovens § 16, stk. 1, skal den  

 skattepligtige ved indkomstopgørelsen medregne vederlag i form af formuegoder  

 af pengeværdi, sparet privatforbrug og værdien af helt eller delvis  

 vederlagsfri benyttelse af andres formuegoder efter reglerne i ligningslovens  

 §  

 16, stk. 2-9, jf. statsskattelovens §§ 4-6, når vederlaget eller godet  

 modtages  

 som led i et ansættelsesforhold eller som led i aftale om ydelse af  

 personligt  

 arbejde i øvrigt.
 Det fremgår af ligningslovens § 16, stk. 3, 3. pkt., at goder,  

 som arbejdsgiveren i overvejende grad har ydet af hensyn til den ansattes  

 arbejde, kun beskattes, hvis den samlede værdi af disse goder fra en eller  

 flere arbejdsgivere med videre overstiger et reguleret grundbeløb, som for  

 indkomståret 2000 udgør 4.300 kr.
I lovforarbejderne er der angivet en række eksempler på goder,  

 der kan falde ind under grundbeløbet.
Det drejer sig bl.a. om gratis mad og  

 drikkevarer i særlige tilfælde, f.eks. i forbindelse med overarbejde,  

 vaccination af medarbejdere, der vanskeligt kan undværes under en kommende  

 spidsbelastning, fri avis til brug for arbejdet, afholdelse af ferie under  

 eller i forlængelse af en tjenesterejse, f.eks. når dette medfører en  

 besparelse for arbejdsgiveren, samt vareafprøvning af virksomhedens nye  

 produkter.
Grundbeløbet omfatter ikke goder, der er ydet uden konkret  

 sammenhæng med den ansattes arbejde, men f.eks. ydes for at fremme den  

 ansattes  

 arbejdsindsats i almindelighed.
Der skal således være en direkte sammenhæng  

 mellem godet og arbejdets udførelse.
 Bryggeriarbejdere blev før indførelsen af ligningslovens § 16  

 beskattet efter Ligningsrådets anvisning af halvdelen af den værdi, som de  

 udleverede drikkevarer repræsenterede.
Landsskatteretten kan herefter tiltræde skatteankenævnets  

 afgørelse, hvorefter de omhandlede drikkevarer ikke kan anses for omfattet af  

 ligningslovens § 16, stk. 3, 3. pkt., da disse ikke kan anses at have konkret  

 sammenhæng med klagerens arbejde.
Klageren er derfor skattepligtig at værdien  

 af den løbende leverance af udleverede drikkevarer.
Landsskatteretten finder  

 ikke grundlag for at ændre den ansatte værdi.
