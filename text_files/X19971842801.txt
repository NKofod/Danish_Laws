 Ligningsrådet finder, at afledede virkninger af omgørelse - i  

 overensstemmelse med praksis - heller ikke fremover bør tillades omgjort.
 På Ligningsrådets møde den 22. april 1997 blev forelagt følgende to sager,  

 hvori de afledede virkninger af omgørelse var fremme:
 1.
a) S A/S havde i 1992 overdraget en del af sine hidtidige aktiver til  

 søsterselskabet K A/S.
Ved overdragelsen var værdien af immaterielle aktiver  

 herunder goodwill fastsat til 0 kr.
De lignende myndigheder fandt, at værdien  

 af de immaterielle aktiver var 10 mio. kr., og K A/S ansås derfor for at have  

 modtaget et skattepligtigt tilskud fra søsterselskabet på 10 mio. kr.
Ligningsrådet tillod i 1996 omgørelse, således at værdien af immaterielle  

 aktiver herunder goodwill med skattemæssig virkning kunne ændres til 10 mio.  

 kr, således at der fra det købende selskab til det sælgende selskab skulle  

 betales 10 mio. kr. (J.nr. 99/95-4355-00175) b) Konsekvensen af den tilladte omgørelse er, at tilskudsbeskatningen af K  

 A/S bortfalder og indkomstansættelsen nedsættes med 10 mio. kr.
 Fortjeneste ved salg af goodwill i 1992 er skattefrit for det sælgende  

 selskab, og indkomstansættelsen for dette selskab skal således ikke ændres.
Nedsættelsen med deraf følgende tilbagebetaling af selskabsskat indebærer,  

 jf.
SEL § 30, stk. 4 at der tilkommer K A/S en rentegodtgørelse.
 c) Efterfølgende blev kommunen anmodet om tilladelse til, at der tillige  

 og som en yderligere konsekvens af Ligningsrådets foranstående tilladelse til  

 omgørelse, blev foretaget skattemæssige korrektioner af såvel det købende som  

 det sælgnde selskabs indkomstansættelse, svarende til den rentefordel, som  

 det købende selskab har haft ved at købe for 10 mio. kr. i 1992 og først  

 afregne i 1996, det vil sige efter Ligningsrådets tilladelse til omgørelse.
 En sådan renteberegning vil medføre en yderligere nedsættelse af  

 indkomstansættelsen og rentefradrag for K A/S og samtidig en forhøjelse af S  

 A/S' indkomstansættelse med tilsvarende beløb.
 d) Told- og Skattestyrelsen udtalte, at Ligningsrådets tilladelse til  

 omgørelse ikke gav parterne adgang til at beregne renter som kompensation for  

 den rentefordel, der har bestået i vederlagsfrit at få stillet goodwill til  

 rådighed, og at det er i overensstemmelse med praksis, at Ligningsrådet ikke  

 gav tilladelse til renteberegning i forbindelse med omgørelse.
 Parterne er bundet af deres egen gyldige aftale fra 1992 og derfor  

 uberettiget til efterfølgende at beregne rente med skattemæssig virkning for  

 perioden mellem retsstiftelsen (aftaletidspunktet) og effektueringen af  

 omgørelse.
Ligningsrådet tiltrådte på mødet den 22. april 1997 Told- og  

 Skattestyrelsens udtalelse. (J.nr. 99/97-4355-00260) -------------------------------- 2.
 A havde i 1985 købt en ejendom, og i maj 1993 solgte A ejendommen til sit  

 100 ejede anpartsselskab til den kontant omregnede salgssum 1.765.478 kr.
 Kommunen fandt, at ejendommen var overdraget til en pris der oversteg  

 vurderingen +/- 15%. Beløbet på 215.000 kr. blev beskattet som maskeret  

 udlodning.
A anmodede om tilladelse til omgørelse, således at der skattemæssigt  

 forholdes som om overdragelsen ikke har fundet sted, med deraf følgende  

 virkning for indkomstårene 1993 og senere.
I denne forbindelse tilbageskødes  

 ejendommen til A.
