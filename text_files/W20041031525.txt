Kendelse afsagt af  

 Tvistighedsnævnet den 1. november 2004 i sag 05.2004 (advokat D) mod Virksomhed B v/ C (advokat E) I  

 sagens behandling har som faste medlemmer af Tvistighedsnævnet deltaget  

 Mogens Kroman (formand), advokat Tine B.
Skyum og juridisk konsulent Karina  

 B.  

 Spiermann (begge DA) samt konsulent Ane K.
Lorentzen og Gert Svendsen (begge  

 LO). Derudover har som særlig sagkyndigt medlem deltaget direktør John  

 Petersen, Sammenslutningen af mindre arbejdsgiverforeninger og cand.jur.  

 Pernille Meden, Dansk Frisør & Kosmetiker Forbund.
 Mellem klageren, elev A, født den  

 6. oktober 1980, og indklagede, Virksomhed B v/ C, blev med virkning fra 19.  

 juli 2002 indgået uddannelsesaftale, hvorefter klageren skulle uddannes som  

 frisør med uddannelsesperiode fra den 19. juli 2002 til den 8. september  

 2004.
Klageren har ved sin organisation,  

 Dansk Frisør & Kosmetiker Forbund, ved klageskrift modtaget den 20.  

 januar  

 2004 indbragt sagen for Tvistighedsnævnet med påstand om, at indklagede  

 tilpligtes at betale 100.000 kr. til klageren.
Kravet udgøres af 50.000 kr. i  

 godtgørelse medfør af ligebehandlingslovens § 14 samt 50.000 kr. i erstatning  

 for tab af uddannelsesgode i henhold til erhvervsuddannelseslovens § 65, stk.  

 1.
 Indklagede har påstået  

 frifindelse.
Klageren har givet personligt møde  

 for nævnet og afgivet forklaring.
Der er desuden afgivet forklaring af F.
Indklagede har ikke givet møde for nævnet.
Sagen var  

 oprindeligt berammet til foretagelse den 4. juni 2004, men blev udsat som  

 følge  

 af indklagedes advokats sygdom.  

 Den 15.  

 juli 2004 blev parterne underrettet om, at sagen skulle forhandles den 22.  

 oktober 2004. Indklagedes advokat meddelte den 16. juli 2004, at han var  

 forhindret i at møde den 22. oktober 2004. Nævnets sekretariat fastholdt ved  

 e-mail af 28. juli 2004, at sagen skulle forhandles den 22. oktober 2004. Den  

 13. oktober 2004 rykkede indklagedes advokat for svar på anmodningen af 16.  

 juli 2004 om omberammelse.
Nævnets sekretariat meddelte den 20. oktober 2004,  

 at sagen ikke kunne omberammes og henviste til mail af 28. juli 2004.  

 Indklagedes advokat har protesteret mod at sagen gennemføres og har bl.a.  

 anført, at han ikke har modtaget sekretariatets mail af 28. juli 2004. I  

 mødet  

 den 22. oktober besluttede Tvistighedsnævnet efter votering at fremme sagen,  

 idet det blev lagt til grund, at indklagede, skønt lovligt indvarslet, var  

 udeblevet fra den mundtlige forhandling, jf. bekendtgørelse nr. 896 af 6.  

 november 1992 om Tvistighedsnævnet, § 15, stk. 3.
 Sagens  

 omstændigheder:
 Den 30. oktober 2003 skrev  

 klagerens advokat til indklagede bl.a.:
Jeg skal hermed  

  

 ophæve  

  

 As uddannelsesaftale som  

 væsentligt misligholdt fra Deres side, idet De gennem længere tid har udsat  

 hende for seksuel chikane på trods af hendes protester. Indklagedes advokat har i  

 svarskrift af 29. april 2004 afvist enhver beskyldning om seksuel chikane  

 eller  

 andre overtrædelser af ligebehandlingsloven.
 Der er bl.a. fremlagt fotos af  

 toiletvæg med et mindre hul i og erklæring af 1. februar 2004 fra specialist  

 i  

 psykotraumatologi G.
Klageren  

  

 har  

 forklaret bl.a., at hun og C det meste af uddannelsesperioden var alene  

 sammen  

 i forretningen.
Efter nogen tid begyndte C at fortælle sjofle vittigheder.  

 Han  

 spurgte også ofte, om hun havde fået noget stav i går eller om  

 hun skulle  

 have stav i morgen og lignende.
Han kaldte hende  

 smatfisse og sagde, at han  

 godt vidste, hvad hun var for en.
Han kom hver dag med bemærkninger af  

 seksuelt  

 indhold.
Hun bad ham tale ordentligt og truede ham med, at hun ville fortælle  

 hans kone om hans opførsel.
Han svarede, at han så ville sige til hendes  

 kæreste, at hun havde været kæresten utro med ham.
På et tidspunkt kom han  

 bagfra og trak lynlåsen i hendes bukser ned.
Han fortalte om sin egen  

 utroskab,  

 hvor mange han havde nedlagt i sin ungdom, om sit sexliv med sin kone.
Hun  

 sagde, at det ikke kom hende ved, men han fortsatte.
Han fortalte, hvad han  

 havde lyst til at gøre ved side 9-pigen, piger i mandeblade osv.
Kort før jul  

 2002 forsøgte han at kysse hende.
Han tog på hende, hold fast og virkede  

 ophidset.
Han har også kommenteret hendes påklædning og sagt, at hun havde  

 for  

 meget tøj på, burde gå i lårkort, at hun havde gode ben og en god røv.
Til  

 sidst kunne hun ikke holde ud at gå på arbejde.
Hun havde kvalme om morgenen,  

 inden hun skulle af sted, og når hun var på arbejde, søgte hun hele tiden at  

 undgå ham.
På et tidspunkt foreslog han hende, at hun kunne tjene ekstra  

 penge  

 hos en kammerat, han kendte, der var fotograf og lavede billeder til  

 mandeblade.
Han har også tændt for en hårtrimmer og holdt den hen mod hende  

 og  

 spurgt, om hun havde hår på den.
Han opfordrede hende til at  

 droppe sin  

 kæreste og sagde, at han godt kunne se, hvad han var for en og forestillede  

 sig, hvordan han kneppede andre piger.
F startede som elev i februar 2003.  

 C sagde til hende, at han havde valgt F fordi hun havde store bryster og lyst  

 hår, så han havde noget ordentligt at se på.
Hun fortalte overordnet F om  

 problemerne med C.
Hun har hørt C tale om stav og lignende til F.
F gjorde  

 hende  

 opmærksom på, at der i væggen til toilettet var et hul i skridthøjde.
F  

 prøvede  

 at dække det til, men hullet blev åbnet igen.
I marts 2003 blev hun sygemeldt som  

 følge af problemer med hånden.
Mens hun var sygemeldt gik det op for hende,  

 at  

 hun ikke kunne vende tilbage til arbejdet.
Engang i foråret 2003 talte hun  

 med  

 H fra forbundet.
Hun har været i psykologbehandling 5 gange og har stadig  

 telefonisk kontakt med psykologen.
Hun har ofte depressioner og mareridt,  

 navnlig om den gang han prøvede at kysse hende og fastholdt hende.
Hun har  

 ikke  

 fået nyt arbejde og er nu, efter at have modtaget sygedagpenge, på  

 kontanthjælp.
F  

  

 har  

 forklaret bl.a., at hun startede hos C i februar 2003. Hun nåede at arbejde  

 sammen med A i 3 uger.
C var lidt nærgående og rørte hende ofte  

 tilfældigt.  

 Han sagde til hende, at de ikke måtte pjatte, når hans kone var  

 til stede.
A  

 fortalte hende telefonisk, at C havde været nærgående over for hende og  

 trukket  

 hendes lynlås ned.
C kom dagligt med seksuelle bemærkninger, om hun havde  

 fået  

 stav i weekenden og lignende.
Han kommenterede hendes kæreste og antydede, at  

 han nok var ustabil.
Om morgenen, inden hun skulle på arbejde, spekulerede  

 hun  

 ofte på, hvordan hun skulle tackle hans bemærkninger.
C har også taget hende  

 på  

 bagen.
Han var meget interesseret i seksuelle emner, talte om hendes bryster,  

 side 9-pigen osv.
På et tidspunkt lagde hun mærke til, at der var et hul i  

 toiletvæggen.
Hun satte vat i det, men det blev fjernet.
A blev mere og mere  

 trist og sagde, at hun ikke havde det godt.
Hun var vist ikke rigtig klar  

 over,  

 hvad der foregik.
C blev meget vred, da A blev sygemeldt.
Han svinede hende  

 til  

 og sagde, den luder skal sætte sig herned og tage telefonen, det er kun  

 den  

 ene hånd, der er noget galt med..
Mens hun var alene med C fortsatte  

 han med  

 sine seksuelle bemærkninger.
Verbalt blev det værre og værre, og han begyndte  

 at røre hende.
Hun aftalte en gensidig ophævelse med ham, fordi hun ikke  

 kunne  

 klare mere.
Hun kontaktede sin organisation, Kristelig Fagforening, der gerne  

 ville hjælpe hende.
Det blev ikke til noget, fordi hun selv kom videre og  

 ikke  

 ønskede at beskæftige sig mere med det.
Klageren  

  

 har til  

 støtte for sin påstand anført, at det ved de afgivne forklaringer, fotos og  

 sagens bilag i øvrigt må anses for godtgjort, at klageren har været udsat for  

 seksuel chikane.
Ved vurderingen af størrelsen af den godtgørelse, der  

 tilkommer klageren, må det tillægges betydning, at hun befandt sig i et  

 elevforhold og derfor var mere bundet til arbejdet end andre ansatte.  

 Chikanen  

 var daglig trods hendes protester, og indklagede skabte et sygt arbejdsmiljø,  

 der havde alvorlige helbredsmæssige konsekvenser for klageren, som ydermere  

 har  

 mistet kontakten til arbejdsmarkedet.
Den tid, klageren har anvendt i  

 uddannelsesforholdet, er reelt spildt.
Specielt i relation til ophævelsen af  

 uddannelsesforholdet den 30. oktober 2003 bemærkes, at bestemmelsen i  

 erhvervsuddannelseslovens § 61, stk. 3 efter sagens særlige omstændigheder  

 ikke  

 har afskåret klageren fra at ophæve uddannelsesaftalen på dette tidspunkt.
 Tvistighedsnævnets  

 bemærkninger:
Det findes efter bevisførelse  

 godtgjort, at klageren i en periode på omkring 8 måneder har været udsat for  

 daglig seksuel chikane fra indklagedes side, herunder i nogle tilfælde af  

 grov karakter.
Samlet har forløbet haft  

 karakter af en grov krænkelse af klageren.
Indklagede har derved gjort sig  

 skyldig i overtrædelse af ligebehandlingslovens § 4, og klageren findes  

 herefter at være berettiget til en godtgørelse i medfør af  

 ligebehandlingslovens § 14, der efter sagens omstændigheder og krænkelsens  

 karakter fastsættes til 30.000 kr.
De anførte forhold indebærer  

 tillige, at indklagede har misligholdt ansættelsesforholdet groft.
Det  

 fremgår  

 af erhvervsuddannelseslovens § 61, stk. 3, at ophævelse af uddannelsesaftalen  

 skal ske inden for 1 måned efter, at den hævende part har fået kendskab til  

 eller ved anvendelse af almindelig agtpågivenhed burde have fået kendskab til  

 den omstændighed, som begrunder ophævelsen.
Det må efter klagerens forklaring  

 lægges til grund, at hun objektivt havde grundlag for ophævelse af  

 ansættelsesforholdet allerede i efteråret 2002.
4 medlemmer  

 af nævnet  

  

 finder  

 ikke,  

 at fristen i erhvervsuddannelseslovens  

 § 61, stk. 3, har afskåret  

 klageren fra  

 at ophæve uddannelsesaftalen den 30. oktober 2003. Vi lægger herved vægt på  

 klagerens subjektive forhold som følge af misligholdelsens karakter, forløbet  

 af ansættelsesforholdet og det indtryk, som klageren har gjort under den  

 mundtlige forhandling, hvorefter hun fortsat er stærkt præget af den  

 langvarige  

 krænkelse, hun har været udsat for.
Vi finder derfor at klageren tillige er  

 berettiget til en godtgørelse efter erhvervsuddannelseslovens § 65, stk. 1,  

 der  

 efter sagens omstændigheder fastsættes til 50.000 kr.
 3 medlemmer  

 af nævnet  

  

 finder, at bestemmelsen i erhvervsuddannelseslovens § 61,  

 stk. 3, uanset sagens grove karakter, har afskåret klageren fra at ophæve  

 uddannelsesaftalen den 30. oktober 2003. Vi lægger herved vægt på, at  

 klageren  

 i foråret 2003 under sin sygemelding var i kontakt med sin organisation om  

 problemerne i uddannelsesforholdet og i hvert fald senest på dette tidspunkt  

 kunne have ophævet ansættelsesforholdet.
 Der afsiges vedrørende dette  

 spørgsmål kendelse efter stemmeflertallet, således at klageren i samlet  

 godtgørelse tilkendes 80.000 kr.
 T h i  

 b e s t e m m e s :
 Indklagede, virksomhed B v/ C, skal  

 inden 14 dage til klageren, elev A, betale 80.000 kr.
 Hver part bærer sine egne  

 omkostninger.
 Denne kendelse kan inden 8 uger  

 efter nævnets afgørelse indbringes for domstolene.
