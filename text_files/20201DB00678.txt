Betænkning afgivet af Erhvervsudvalget den 5. februar 2021 Betænkning over Forslag til folketingsbeslutning om et ensartet økonomisk niveau for selvstændige og lønmodtagere i forhold til kompensationsordninger i forbindelse med covid-19 [af Torsten Schack Pedersen (V) m.fl.]:
1. Ændringsforslag Der er stillet 3 ændringsforslag til beslutningsforslaget.
Enhedslistens medlemmer af udvalget har stillet ændringsforslag nr. 1 og 3. Venstres og Konservative Folkepartis medlemmer af udvalget har stillet ændringsforslag nr. 2.
2. Indstillinger Et mindretal i udvalget (V, KF og LA) indstiller beslutningsforslaget til vedtagelse med det under nr. 2 stillede ændringsforslag.
Mindretallet til stemme imod de under nr. 1 og 3 stillede ændringsforslag.
 Et andet mindretal i udvalget (S) vil ved 1. (eneste) behandling af beslutningsforslaget redegøre for sin stilling til beslutningsforslaget og til de stillede ændringsforslag.
Et tredje mindretal i udvalget (DF) indstiller beslutningsforslaget til vedtagelse.
Mindretallet vil ved 1. (eneste) behandling af beslutningsforslaget redegøre for sin stilling til  de stillede ændringsforslag.
 Et fjerde mindretal i udvalget (SF) vil ved 1. (eneste) behandling af beslutningsforslaget redegøre for sin stilling til beslutningsforslaget og til de stillede ændringsforslag.
 Et femte mindretal i udvalget (RV) vil ved 1. (eneste) behandling af beslutningsforslaget redegøre for sin stilling til beslutningsforslaget og til ændringsforslag nr. 2. Mindretallet vil stemme imod ændringsforslag nr. 1 og 3.
Et sjette mindretal i udvalget (EL) vil ved 1. (eneste) behandling af beslutningsforslaget redegøre for sin stilling til beslutningsforslaget.
Mindretallet vil stemme for de stillede ændringsforslag.
 Et syvende mindretal i udvalget (Uffe Elbæk (UFG)) indstiller beslutningsforslaget til vedtagelse med de stillede ændringsforslag.
 Nye Borgerlige, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til titlen Af et mindretal (EL), tiltrådt af et mindretal (Uffe Elbæk (UFG)):
 1) Efter »covid-19« indsættes: »og indførelse af et covid-19-tillæg for dagpengemodtagere«.
[Konsekvens af ændringsforslag nr. 3] Til teksten Af et mindretal (V og KF), tiltrådt af et mindretal (EL, LA og Uffe Elbæk (UFG)):
 2) I 1. pkt. indsættes efter »om måneden« »med virkning fra og med tidspunktet for  den første kompensationsperiode eller fra tidligst mulige tidspunkt, hvis det ikke er juridisk muligt at gå så langt tilbage«.
[Starttidspunkt for sidestilling af den økonomiske kompensation] Af et mindretal (EL), tiltrådt af et mindretal (Uffe Elbæk (UFG)):
 3) Som 2. pkt. indsættes:
»Endvidere pålægges regeringen gennem aktstykke i Folketingets Finansudvalg at fremsætte forslag om et covid-19-tillæg til dagpengesatserne, så den maksimale dagpengesats øges fra de nuværende 19.322 kr. til 23.000 kr. gældende for samme periode som de øvrige kompensationsordninger.« [Udvidelse af forslaget til at omfatte øget kompensation til personer på dagpenge] Bemærkninger Til nr. 1 og 3 Det er ikke kun de små selvstændige, der lider under coronakrisen.
Med de nuværende dagpengeregler kan en afskediget medarbejder maksimalt opnå en refusion på 80 pct. af sin løn, dog maksimalt 19.322 kr.
For en stor gruppe lønmodtagere er dette loft helt utilstrækkeligt.
For mange er det mindre end halvdelen af deres tidligere løn, og vi ved fra Danske A-kassers undersøgelse, at mange familier ikke kan få pengene til at slå til, når de skal leve af dagpengene.
Derfor bør dagpengene som minimum hæves til det niveau på 23.000 kr., som anvendes i arbejdsfordelingsordningen.
Et covid-19-tillæg på dagpengesatsen vil være et vigtigt tiltag for at øge trygheden for alle de titusinder af lønmodtagere, der har mistet deres arbejde under coronakrisen, og den voksende gruppe af langtidsledige, der har svært ved at få et job.
Enhedslisten er både optaget af hensynet til, at den enkelte ikke oplever social deroute, og af de vidtrækkende konsekvenser, det kan have, at en fyret medarbejder risikerer flere udfordringer end det at have mistet sit arbejde og får sværere ved at komme tilbage til en almindelig hverdag.
Til nr. 2 Forslagsstillerne ønsker, at det nye niveau for kompensation til selvstændige skal omfatte så stor en periode af nedlukningen som muligt.
For at sikre den økonomiske ligestilling mellem kompensationsordningerne foreslås det, at kompensationsordningen for selvstændige forhøjes fra samme tidspunkt som kompensationsordningen for lønmodtagere.
Beslutningsforslaget skal derfor gælde for hele perioden om muligt eller så langt tilbage, som det juridisk er muligt.
4. Udvalgsarbejdet Beslutningsforslaget blev fremsat den 2. februar 2021 og blev herefter henvist direkte til behandling i Erhvervsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt  2 bilag på beslutningsforslaget.
Spørgsmål Udvalget har under udvalgsarbejdet stillet 2 spørgsmål til erhvervsministeren til skriftlig besvarelse, som ministeren har besvaret.
Birgitte Vind (S) Bjørn Brandenborg (S) Camilla Fabricius (S) Thomas Jensen (S) Henrik Møller (S) Kasper Roug (S) nfmd.
Malte Larsen (S) Orla Hav (S) Rasmus Stoklund (S) Katrine Robsøe (RV) Samira Nawa (RV) Theresa Berg Andersen (SF) Ina Strøjer-Schmidt (SF) Victoria Velasquez (EL) Rune Lund (EL) Uffe Elbæk (UFG) Torsten Schack Pedersen (V) Preben Bang Henriksen (V) Anni Matthiesen (V) fmd.
Anne Honoré Østergaard (V) Thomas Danielsen (V) Heidi Bank (V) Tommy Ahlers (V) Hans Kristian Skibby (DF) Mette Hjermind Dencker (DF) Mona Juul (KF) Niels Flemming Hansen (KF) Birgitte Bergman (KF) Alex Vanopslagh (LA) Nye Borgerlige, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
