 Et statsamt afslog, at 2 mindreårige i lige sameje fik udlagt  

 halvdelen af en fast ejendom, hvilket Civilretsdirektoratet ikke fandt  

 grundlag for at ændre.
En ad hoc værge for 2 mindreårige på henholdsvis 17 og 14 år søgte om  

 godkendelse af, at de mindreårige i lige sameje fik udlagt halvdelen af en  

 fast ejendom.
Moderen (værgen) for de mindreårige ville i givet fald få  

 udlagt den anden halvdel.
Statsamtet afslog det ansøgte, jf.  

 værgebekendtgørelsens § 27, stk. 2.
 Moderen og faderen blev separeret i august 1990, og faderen afgik ved  

 døden i oktober 1990.
 Der var tale om almindeligt formuefællesskab.
Ejendommen var ubehæftet og fungerede som bolig for moderen og de to  

 mindreårige.
Hver af de mindreårige ville - udover ejendommen - arve ca. kr.  

 870.000. Moderen havde afgivet friholdelseserklæring.
Civilretsdirektoratet fandt ikke grundlag for at ændre afgørelsen.
Ved  

 afgørelsen lagde man vægt på, at moderen (værgen) ved skiftet af fællesboet  

 mellem hende og den nu afdøde ægtefælle ville modtage værdier for ialt ca.  

 2.185.000 kr., herunder halvdelen af den faste ejendom, der havde en  

 ejendomsværdi på 890.000 kr. og at arveudlæg af den anden halvdel af  

 ejendommen til de mindreårige med sameje til følge således ikke var  

 nødvendigt for at sikre en fælles bolig for moderen og de mindreårige.
