 Toldvæsenet fandt ved en gennemgang af regnskaberne adskillige fejl og  

 mangler.
Toldvæsenet fremhævede, at bygmesteren ikke havde foretaget  

 kalkulationsopstillinger eller ført timeregnskab, herunder for egen indsats,  

 over byggearbejderne, hvorfor der ikke kunne foretages en nøjagtig opgørelse  

 af afgiftstilsvaret på grundlag af virksomhedens regnskaber.
Toldvæsenet  

 kunne således ikke stedfæste nøjagtigt, hvilke byggerier de indkøbte  

 materialer havde været anvendt til, idet en del anvendtes til  

 reparationsarbejder, ligesom en del blev bearbejdet på et værksted.
 Revisoren oplyste, at virksomheden havde bygget et par huse på fremmede  

 grunde og en halv snes på egne grunde og påpegede at virksomheden havde haft  

 tab på nogle af husene.
 Revisoren fandt det urimeligt, at toldvæsenet ved de beregninger, der lå  

 til grund for ansættelsen, havde anvendt kalkulationstillæg på 6 pct. på  

 materialeudgifterne og 35 pct. på lønudgifterne.
 Momsnævnet stadfæstede toldvæsenets afgørelse med begrundelse i de  

 foreliggende fejl og mangler ved regnskabsførelsen.
