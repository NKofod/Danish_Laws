Cirkulæreskrivelse om meddelelse om  

 gruppelivstillæg og fradrag i efterløn/dagpenge Kommentar m.v.:
En pension oprettet som led i et ansættelsesforhold skal  

 medføre fradrag i efterløn/dagpenge, når den kommer  

 løbende til udbetaling i ydelsesperioden.
Gruppelivstillæg skal  

 ikke indgå i fradragsberegningen.
 Denne meddelelse erstatter meddelelse nr. 12/02 af 27. juni 2002, idet  

 retstilstanden ikke kun gælder på efterlønsområdet,  

 men også på dagpengeområdet.
 Meddelelse om afgørelsen:
 I efterlønsperioden fik medlemmet løbende udbetalt pension.  

 Pensionen var oprettet som led i et tidligere ansættelsesforhold med  

 helt eller delvise arbejdsgiverbidrag.
På medlemmets pensionsopgørelse var anført, at  

 medlemmet var omfattet af en gruppelivsordning.
Af hensyn til beskatning  

 indgik der derfor et gruppelivstillæg på 106 kr. pr. måned  

 i pensionsopgørelsen.
 A-kassen traf afgørelse om, at gruppelivstillægget  

 på 106 kr. skulle indgå i beregningen af fradrag for den  

 løbende udbetaling af pension.
 A-kassen anførte som begrundelse, at der var tale om et  

 tillæg til pensionsudbetalingen, hvorfor dette skulle medføre  

 fradrag på lige fod med resten af pensionen.
 Direktoratet traf afgørelse om, at gruppelivstillægget  

 på 106 kr. ikke skulle indgå i beregningen af fradrag for den  

 løbende udbetaling af pension.
 Direktoratet anførte som begrundelse, at  

 gruppelivstillægget ikke er et beløb, som kommer til udbetaling,  

 men er udtryk for et beskatningsgrundlag, at medlemmet hverken kan  

 råde eller disponere over gruppelivstillægget, at  

 gruppelivsdækningen er en obligatorisk del af pensionsordningen, og  

at gruppelivstillæggets størrelse er marginal i forhold  

 til den udbetalte pension.
Direktoratets afgørelse skal også ses på baggrund af,  

 at det varierer fra medlem til medlem, om et evt. gruppelivstillæg er  

 oplyst på den månedlige eller årlige  

 pensionsopgørelse.
Med afgørelsen sidestilles alle medlemmer i  

 forhold til fradrag for pension med gruppelivstillæg.
Nærværende sag vedrørte et medlem på gammel  

 efterløn.
Håndteringen af gruppelivstillæg skal dog ske  

 på samme måde på ny efterløn og på  

 dagpengeområdet.
 En evt. ændring af praksis i a-kasserne skal alene gælde  

 fremadrettet.
