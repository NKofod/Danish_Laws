Bekendtgørelse om  

 offentliggørelse af kontrolresultater I medfør af § 68 i lov nr. 471 af 1. juli 1998 om fødevarer  

 m.m. (fødevareloven) og § 8 i økologiloven, lov nr. 118 af 3.  

 marts 1999, fastsættes:
 § 1. Fødevaredirektoratet  

 offentliggør resultater af og sanktioner på grundlag af den  

 inden for direktoratets område udførte kontrol i henhold til lov  

 nr. 471 af 1. juli 1998 om fødevarer m.m. (fødevareloven) og  

 økologiloven, lov nr. 118 af 3. marts 1999. Offentliggørelse  

 sker efter de i §§ 2 og 3 nævnte bestemmelser.
 § 2. Offentliggørelsen omfatter alene de  

 resultater, der har ført til skriftlige forbud eller påbud om  

 omsætningsbegrænsende foranstaltninger, administrativt eller  

 retsligt pålæg af bøde eller til fængselsstraf.
 Stk. 2. Offentliggørelse finder først sted,  

 når de administrative klagemuligheder er udtømt,  

 bødeforlæg er vedtaget, eller når der er faldet endelig  

 dom i sagen.
 § 3. Offentliggørelsen sker i elektronisk  

 form via Internettet og finder sted med passende tidsintervaller.
 Stk. 2. Oversigten over resultaterne kan ud over den  

 pålagte sanktion bl.a. indeholde oplysning om virksomhedens eller  

 primærproducentens navn og adresse samt angivelse af den bestemmelse  

 eller lignende, som er overtrådt.
 § 4. Bekendtgørelsen træder i kraft  

 den 1. januar 2000.
 Stk. 2. Bekendtgørelse nr. 305 af 27. maj 1998 om  

 offentliggørelse af kontrolresultater ophæves.
