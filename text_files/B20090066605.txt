Bekendtgørelse om barnesæde på tohjulet motorcykel1) I medfør af § 68 stk. 1 og § 118, stk. 8 i færdselsloven, jf. lovbekendtgørelse nr. 1058 af 4. november 2008, fastsættes:
Krav til barnesæde på tohjulet motorcykel § 1. Barnesæde på tohjulet motorcykel skal sikre, at barnets fødder ikke kan komme ind i baghjulets eger og at barnet ikke falder af motorcyklen under normal kørsel, uanset om barnet falder i søvn.
Stk. 2. Barnesæde skal være forsynet med mindst 25 cm høj rygstøtte samt sidestøtter.
Rygstøtte kan evt. bestå af en topboks.
 Stk. 3. Barnesæde skal være forsynet med fodhvilere hvis motorcyklen ikke har fodhvilere, som barnet kan benytte.
 Stk. 4. Barnesæde må ikke være forsynet med sele eller lignende, der fastholder barnet i sædet i tilfælde af et uheld.
Straf- og ikrafttrædelsesbestemmelser § 2. Overtrædelse af § 1 straffes med bøde.
 § 3. Bekendtgørelsen træder i kraft den 3. juli 2009.
Færdselsstyrelsen, den 1. juli 2009 Henning Christiansen / Ib Rasmussen 1) Bekendtgørelsen har som udkast været notificeret i overensstemmelse med Europa-Parlamentets og Rådets direktiv 98/34/EF (Informationsproceduredirektivet) som ændret ved direktiv 98/48/EF.
