Bekendtgørelse om uddannelsen til  

 grafisk trykker I medfør af § 4, stk. 2, og § 9 i lov om  

 erhvervsuddannelser, jf. lovbekendtgørelse nr. 122 af 5. februar 1997,  

 fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 grafisk trykker.
 § 2. For uddannelsen gælder  

 bekendtgørelse om erhvervsuddannelser (hovedbekendtgørelsen) og  

 bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisningsministeriet  

 i øvrigt fastsætter i medfør af erhvervsuddannelseslovens  

 § 4, stk. 1.
 § 3. Det faglige udvalg for uddannelsen, jf.  

 § 37 i erhvervsuddannelsesloven, er Grafisk Fagligt Udvalg.
Kapitel 2 Uddannelsens varighed og struktur m.v.
 § 4. Uddannelsen varer i alt 4 år.
 Stk. 2. Uddannelsen kan gennemføres ved  

 uddannelsesaftale med virksomheder inden for både arkoffset,  

 offsetrotation, flexorotation, dybtrykrotation og specialmaskiner til  

 etiketproduktion.
 Stk. 3. Uddannelsen indledes i praktikvirksomheden eller med  

 2. skoleperiode.
 § 5. Skoleundervisningen varer 45 uger.  

 Skoleundervisningen veksler med praktikuddannelsen.
 1)	Praktikuddannelse for elever, der indleder uddannelsen i  

 praktikvirksomhed.
 2)	2. skoleperiode, 20 uger.
 3)	Praktikuddannelse.
 4)	3. skoleperiode, 8 uger.
 5)	Praktikuddannelse.
 6)	4. skoleperiode, 5 uger.
 7)	Praktikuddannelse.
 8)	5. skoleperiode, 5 uger.
 9)	Praktikuddannelse.
 10)	6. skoleperiode, 7 uger.
 11)	Praktikuddannelse indtil udløbet af den fastsatte  

 uddannelsestid.
 Stk. 2. Uddannelsen afsluttes med eksamen  

 (svendeprøve), der gennemføres i forbindelse med sidste  

 skoleperiode, jf. § 26, stk. 1.
Fritagelse for dele af uddannelsen § 6. Personer, der er fyldt 25 år og gennem  

 beskæftigelse har opnået en relevant grafisk baggrund, kan  

 gennemføre uddannelsen på 3 år.
Følgende  

 beskæftigelse kan berettige til den 3- årige uddannelse som  

 grafisk trykker:
 1)	Mindst 3 års beskæftigelse som hjælper på  

 arkoffsetmaskiner.
 2)	Mindst 4 års beskæftigelse som hjælper på  

 andre trykmaskiner.
 3)	Mindst 4 års beskæftigelse som kartonnagearbejder  

 på trykmaskiner, ufaglært på mindre trykmaskiner eller  

 beskæftigelse på serigrafiske trykmaskiner.
 Stk. 2. Skoleuddannelsen omfatter maksimalt 25 skoleuger.  

 Tilrettelæggelsen heraf sker på skolen i samarbejde med det  

 lokale uddannelsesudvalg.
 Stk. 3. Skolen kan dispensere fra alders- og  

 beskæftigelseskravet i stk. 1, hvis den ud fra en samlet vurdering  

 og efter samråd med det faglige udvalg, eleven og praktikvirksomheden  

 skønner, at eleven har de fornødne forudsætninger for at  

 gennemføre uddannelsesforløbet.
 Stk. 4. Det er en forudsætning for anvendelse af  

 reglerne i stk. 1 og 2, at eleven efter skolens vurdering vil kunne  

 gennemføre skoleundervisningen efter § 5, stk. 1, inden for  

 den fastsatte uddannelsestid, eventuelt efter fritagelse for dele af  

 undervisningen, jf. § 9, stk. 2.
Stk. 5. Fritagelse for dele af uddannelsen kan ske efter  

 §§ 8 og 9 i hovedbekendtgørelsen.
Der henvises til meritskema,  

 bilag 1.
Adgangsbegrænsning § 7. Skolen optager elever i uddannelsen i  

 overensstemmelse med de almindelige regler om optagelse af elever i  

 erhvervsuddannelserne.
 Stk. 2. Skolen kan dog kun optage elever uden  

 uddannelsesaftale til påbegyndelse af uddannelsens 2. skoleperiode i et  

 omfang, der svarer til en procentdel af det antal elever, som skolen  

 året før optog i 2. skoleperiode med uddannelsesaftale.
 Stk. 3. Procentsatsen, jf. stk. 2, fastsættes af  

 Undervisningsministeriet efter indstilling fra det faglige udvalg og  

 Erhvervsuddannelsesrådet hvert år inden 31. december  

 gældende for det følgende kalenderår og for alle skoler,  

 der udbyder uddannelsen.
 Stk. 4. De elever, som skolen optager efter stk. 2, skal  

 være de ansøgere, som skolen finder bedst egnede til  

 uddannelsen, med vægt på følgende kvalifikationer: Dansk,  

 engelsk, matematik, teknisk snilde, akkuratesse og normalt farvesyn.
 Stk. 5. Skolen meddeler i sit årlige udbudsmateriale,  

 hvilke nærmere kriterier skolen lægger vægt på ved  

 optagelsen af elever uden uddannelsesaftale.
 Stk. 6. Skoler, der udbyder uddannelsen, og som ikke optog  

 elever i uddannelsen året før, kan optage indtil 10 elever uden  

 uddannelsesaftale.
Kapitel 3 Uddannelsens mål og indhold § 8. Den uddannede grafiske trykker skal  

 selvstændigt og i samarbejde med andre kunne udføre trykning  

 på arkoffsetmaskiner samt de i virksomheden forekommende andre typer  

 trykmaskiner, der har været omfattet af elevens praktikuddannelse.
 Stk. 2. Den uddannede skal have indsigt i og forståelse  

 for beskæftigelsesområdets miljømæssige forhold,  

 herunder håndtering af miljømæssige problemstillinger i  

 forbindelse med materialeanvendelse.
Skoleundervisningen § 9. Skoleundervisningen, der på en  

 helhedsorienteret måde skal omfatte både teoretisk og praktisk  

 indlæring, har som mål at give eleven såvel generelle som  

 specielle kvalifikationer, herunder kvalifikationer i projektorganisering og  

 problemløsning i samarbejde med andre.
 Stk. 2. For elever, der optages efter § 6,  

 tilrettelægges undervisningen efter elevens forudsætninger og  

 behov, idet den vejledende uddannelsestid kan fraviges i fornødent  

 omfang og under respekt for de angivne mål for undervisningen.  

 Undervisningstiden for det enkelte specialefag kan dog ikke fraviges.  

 Undervisningen skal omfatte valgfag.
Grundfag § 10. Undervisningen omfatter følgende  

 grundfag med en vejledende uddannelsestid på 15,4 uger:
1)	Dansk	niv.
F	75 timer 2)	Fremm. sprog, eng.	niv.
F	75 timer 3)	Naturfag	niv.
F	75 timer 4)	Informationsteknologi	niv.
E	150 timer 5)	Arbejdsmiljø		60 timer 6)	Materialeforståelse		40 timer 7)	Produktudvikling, 8	Produktion og service, modul 2 og 3		80 timer 9	Førstehjælp og brandbekæmpelse		14 timer Stk. 2. Mål og indhold for de enkelte grundfag  

 følger bekendtgørelse om grundfag.
Områdefag § 11. Undervisningen i områdefag har et  

 omfang svarende til en vejledende uddannelsestid på 15 uger.  

 Undervisningen har følgende mål:
1)	Maskinbetjening Eleven skal kunne betjene offsetmaskinen og de dertil  

 hørende hjælpefunktioner.
Eleven skal under arbejdet udvise evne  

 til at tilrettelægge sit arbejde og løse de opståede  

 problemer.
Under det praktiske arbejde med offsetmaskinen skal eleven  

 være i stand til at indstille arkenes gennemløb, anvende  

 elektronisk/digital styring og fejlfinding, foretage indretning af  

 trykopgavens pasning, kontrollere vand- og farveføring, omstille  

 vendeanordning, indstille pulverapparat m.m., således at maskinen er  

 klar til trykning af oplag.
Eleven skal kunne overvåge oplagstrykningen  

 og være i stand til at rigge maskinen af.
2)	Maskinpleje Eleven skal være i stand til at renholde og  

 vedligeholde offsetmaskinen.
Eleven skal opnå viden om de digitale,  

 elektriske, hydrauliske, pneumatiske og mekaniske systemer, som  

 vedrører offsetmaskinen.
Denne viden skal eleven være i stand  

 til at anvende, når maskinen overvåges under oplagstrykning samt  

 ved vurdering af behovet for justeringer, renoveringer eller  

 udskiftninger.
3)	Apparaturhåndtering Eleven skal kunne håndtere apparatur til kontrol og  

 styring af kvaliteten, herunder måleværktøjer og det  

 værktøj, der anvendes ved udførelsen af forskellige  

 justeringer og udskiftninger.
4)	Materialehåndtering Eleven skal på hensigtsmæssig måde kunne  

 håndtere papir i forskellige kvaliteter og tykkelser, karton, folier,  

 trykfarver, lak og disses hjælpemidler, gummiduge, trykplader,  

 afvasknings- og rengøringsmidler m.v.
5)	Arbejdstilrettelæggelse Eleven skal kunne tilrettelægge sit arbejde på  

 en hensigtsmæssig måde gennem alle processerne.
6)	Trykteori Eleven skal opnå kendskab til offsetmaskinen og alle  

 de funktioner og processer, der knytter sig til denne, til  

 værktøj og apparatur, der naturligt knytter sig til arbejdet  

 samt til de materialer og de forhold, der knytter sig til håndteringen  

 af disse.
Eleven skal opnå evne til at anvende sin teoretiske viden i  

 forhold til såvel praktisk som simuleret  

 problemløsning.
7)	Sikkerhed Eleven skal opnå indgående viden om de  

 sikkerheds- og arbejdsmiljømæssige forhold, der er forbundet med  

 arbejdet i et trykkeri, og skal udvise god og hensigtsmæssig  

 adfærd i overensstemmelse hermed.
8)	Grafisk teknologiforståelse Eleven skal opnå et godt overblik over en ordres  

 produktionsforløb og de produktionssammenhænge, som eleven selv  

 indgår i.
Eleven skal opnå viden om de udviklingstendenser, som  

 trykområdet er inde i, og som vil kunne få indflydelse på  

 de nuværende og fremtidige processer og funktioner.
9)	Prepress Eleven skal opnå kendskab til DTP og den digitale  

 udvikling på prepressområdet.
Eleven skal opnå viden om den  

 indflydelse udviklingen har på de nuværende og fremtidige  

 processer og funktioner inden for trykt kommunikation.
10)	Færdiggørelse Eleven skal opnå kendskab til, hvad  

 færdiggørelse af det trykte produkt omfatter, og hvilke  

 kvalitetskrav og normer denne del af den grafiske produktion stiller til den  

 grafiske trykker.
Specialefag § 12. Undervisningen i specialefag, der har et  

 omfang svarende til en vejledende uddannelsestid på 7,5 uger, har  

 følgende mål:
1)	Kvalitetsstyring Eleven skal opnå kendskab til de forhold, som har  

 indflydelse på et oplags kvalitet, og betydningen af at kunne styre  

 disse forhold.
Eleven skal endvidere opnå kendskab til normniveauer og  

 kvalitetsstyringssystemer, være i stand til at justere maskinen i  

 overensstemmelse med givne normer samt være i stand til at styre efter  

 normerne under oplagstrykning.
Eleven skal være i stand til at arbejde  

 med kvalitetsstyring og de forhold, der knytter sig hertil, gennem praktiske  

 øvelser.
2)	Rotationsmaskiner Eleven skal opnå en viden om rotationsmaskiners  

 opbygning og trykprincipper, om de produkter, der produceres, samt om de  

 materialer, der er knyttet hertil.
Valgfag § 13. Undervisningen i valgfag følger  

 reglerne i hovedbekendtgørelsen.
Der anvendes 7,1 uger til  

 valgfag.
Undervisningsplan § 14. Skolen fastsætter i overensstemmelse  

 med § 15 i hovedbekendtgørelsen det nærmere indhold af  

 undervisningen.
Praktikuddannelsen § 15. Virksomheden skal gennemføre  

 praktikuddannelsen således, at eleven med gennemført  

 skoleundervisning kan nå uddannelsens mål, jf. § 8.
 § 16. Praktikuddannelsens mål er at give  

 eleven færdigheder og viden i de i §§ 11 og 12 anførte  

 arbejdsområder.
§ 17. Eleven skal beskæftiges med  

 vedligeholdelse, kontrol og justeringer af trykmaskiner og trykning af  

 opgaver i en og flere farver på forskellige papir- og kartonkvaliteter  

 samt på de i virksomheden øvrige forekommende materialer.
Eleven  

 skal have lejlighed til at udvikle sine færdigheder på de  

 maskintyper, der forekommer i virksomheden.
Eleven skal have rutine i at  

 anvende det hjælpeudstyr, som virksomhederne måtte råde  

 over (farvemåleudstyr, måleur, pladescanner etc.).
§ 18. Ved afslutningen af en praktikperiode,  

 undtagen den sidste, meddeler virksomheden i en praktikoplysning til skolen  

 og eleven, hvilke arbejdsområder og funktioner eleven har været  

 beskæftiget med i praktikperioden.
I denne erklæring  

 anføres endvidere, om praktikvirksomheden skønner, at eleven  

 har særligt behov med hensyn til skoleundervisning.
 Stk. 2. Virksomheden udsteder en afsluttende  

 praktikerklæring i overensstemmelse med § 24 i  

 hovedbekendtgørelsen ved praktiktidens afslutning.
 Stk. 3. Det faglige udvalg udfærdiger i overensstemmelse  

 med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter  

 til brug for de erklæringer, som er nævnt i stk. 2, jf.  

 § 24, stk. 4, i hovedbekendtgørelsen.
Kapitel 4 Bedømmelse og uddannelsesbeviser m.v.
Uddannelsesbevis § 19. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence som grafisk trykker, jf. § 1.
 Stk. 2. Uddannelsesbeviset udstedes, når skolebevis er  

 udstedt, jf. § 20, og afsluttende praktikerklæring er udstedt, jf.  

 § 18, stk. 2, og når den eksamen, som er beskrevet i  

 §§ 26-29 (svendeprøven), er bestået.
 Stk. 3. Uddannelsesbeviset, der affattes i overensstemmelse  

 med § 29 i hovedbekendtgørelsen, skal angive uddannelsens  

 betegnelse, jf. § 1, samt oplysning om den opnåede karakter,  

 fastsat i henhold til § 28, stk. 1.
 Stk. 4. Uddannelsesbeviset suppleres med følgende  

 udtryk for præstationen:
 »Antaget med sølvmedalje«, når eleven har opnået 13 i  

 eksamenskarakter.
 »Antaget med bronzemedalje«, når eleven har opnået 11 i  

 eksamenskarakter.
 »Antaget med ros«, når eleven har opnået 9 eller 10 i  

 eksamenskarakter.
 »Antaget«, når eleven har opnået 6, 7 eller 8 i  

 eksamenskarakter.
 Stk. 5. Det faglige udvalg opbevarer fortegnelse over udstedte  

 uddannelsesbeviser i 20 år.
Skolebevis § 20. Når alle skoleperioder i uddannelsen  

 er gennemført, og betingelserne i stk. 2 er opfyldt, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2. Følgende betingelser skal være opfyldt  

 for at udstede skolebevis, jf. dog stk. 4:
 1)	Eleven har ved skolens karaktergivning, jf. § 24, opnået  

 mindst karakteren 6 ved bedømmelsen efter § 25, stk. 4, og  

 mindst karakteren 6 i gennemsnit ved bedømmelser efter § 25,  

 stk. 1 og 3.
 2)	Den eksamen, som er omtalt i §§ 26-29 skal være  

 bestået.
 Stk. 3. Skolebeviset skal indeholde:
 1)	Betegnelse for uddannelsen.
 2)	Angivelse af de specialefag, som eleven har gennemført.
 3)	Oplysning om den karakter, skolen har fastsat efter § 25,  

 stk. 4.
 4)	Oplysning om eksamenskarakterer eller standpunktskarakterer i  

 grundfag, jf. § 25, stk. 1 og 3.
 Stk. 4. Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes  

 skolebevis, når skolen ud fra en samlet bedømmelse vurderer, at  

 eleven, eventuelt efter supplerende undervisning, opfylder målene for  

 skoleundervisningen.
 Stk. 5. Hvis betingelserne for udstedelse af skolebevis ikke  

 er opfyldt, jf. stk. 2, udsteder skolen en skolevejledning, jf.  

 § 23, stk. 3.
 Stk. 6. Hvis en elev ophører med skoleundervisningen  

 uden, at skolebevis kan udstedes, udsteder skolen, hvis eleven anmoder om  

 det, bevis for den gennemgåede undervisning.
 Eksamensbeviser m.v.
 § 21. Senest ved afslutningen af sidste  

 skoleperiode udsteder skolen eksamensbeviser for de grundfag eller valgfag,  

 som er afsluttet med eksamen.
Stk. 2. Ved en skoleperiodes afslutning udsteder skolen, hvis  

 eleven anmoder om det, eksamensbevis for grundfag og valgfag, som er  

 afsluttet med eksamen i den pågældende skoleperiode, når  

 eleven har gennemført eksamen.
I øvrigt udsteder skolen ved en  

 skoleperiodes afslutning, hvis eleven anmoder om det, bevis for den  

 gennemgåede undervisning.
Skolens bedømmelse § 22. I forbindelse med undervisningens  

 gennemførelse foretager skolen en løbende bedømmelse af  

 eleven i overensstemmelse med skolebedømmelsesplanen, jf. § 20 i  

 hovedbekendtgørelsen.
 Stk. 2. Formålet med den løbende  

 bedømmelse er at hjælpe og vejlede eleven og at give grundlag  

 for udstedelse af skolevejledning samt at evaluere undervisningens indhold og  

 metode.
 Stk. 3. Formålet med skolens bedømmelse i sidste  

 skoleperiode er endvidere at bidrage til grundlaget for udstedelse af  

 skolebevis, jf. § 20, stk. 2, nr. 1.
Skolevejledning § 23. Ved en skoleperiodes afslutning, jf. dog  

 stk. 3, udsteder skolen en skolevejledning til eleven og til  

 praktikvirksomheden, jf. dog stk. 4.
 Stk. 2. Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen,  

 skal indeholde oplysning om:
 1)	Angivelse af karakterer i de enkelte grundfag, områdefag og  

 specialefag udtrykt ved anvendelse af 13-skalaen, jf. § 24.
 2)	Angivelse af skolens vurdering af elevens eventuelle behov for  

 supplerende oplæring i praktikvirksomheden.
 3)	Angivelse af skolens vurdering af elevens eventuelle behov for  

 supplerende skoleundervisning for så vidt angår de  

 områdefag og specialefag, hvor eleven ikke har opnået karakteren  

 6.
Stk. 3. Efter sidste skoleperiode i uddannelsen udsteder  

 skolen kun en skolevejledning, hvis betingelserne for udstedelse af  

 skolebevis, jf. § 20, stk. 2 eller 4, ikke er opfyldt.
Skolen kan  

 dog udstede en skolevejledning efter sidste skoleperiode med angivelse af  

 elevens eventuelle behov for supplerende oplæring i  

 praktikvirksomheden.
 Stk. 4. Hvis eleven har gennemgået 2. skoleperiode, uden  

 at skoleperioden er omfattet af en uddannelsesaftale, udstedes  

 skolevejledningen kun til eleven.
Karakterskala § 24. Ved karaktergivning anvendes 13-skalaen, jf.  

 § 17 i eksamensbekendtgørelsen.
Afsluttende bedømmelse § 25. Skolen afholder eksamen i grundfag, hvis  

 dette følger af reglerne om disse fag.
 Stk. 2. Endvidere afholdes afsluttende eksamen efter reglerne  

 i §§ 26-29.
 Stk. 3. Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4. I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en  

 helhedsvurdering.
 Stk. 5. For valgfag foretages bedømmelse efter reglerne  

 om disse fag.
§ 26. I sidste skoleperiode afholdes en  

 afsluttende eksamen, der samtidig udgør en svendeprøve.
Eksamen  

 består af en praktisk og en mundtlig prøve, jf. § 27.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Ved indkaldelsen af elever til den skoleperiode, hvori  

 den afsluttende eksamen afholdes, sender skolen en liste over de  

 pågældende elever med angivelse af elevernes praktikvirksomheder  

 til det faglige udvalg.
 Stk. 4. Det faglige udvalg udpeger herefter de censorer, der  

 er nævnt i stk. 5, og giver skolen meddelelse om, hvem der er  

 udpeget.
Stk. 5. Elevernes løsning af opgaverne bedømmes  

 efter reglerne i § 28 af en lærer, udpeget af skolen, og 2  

 censorer.
Censorerne skal have den fornødne fagkundskab og  

 repræsentere henholdsvis arbejdsgiversiden og arbejdstagersiden i det  

 faglige udvalg.
Censorerne skal opfylde habilitetskravene i henhold til  

 eksamensbekendtgørelsen.
 Stk. 6. Elever, der ønsker det, kan få opgaverne  

 læst op.
 Stk. 7. Censorerne kan overvære en del af den praktiske  

 prøve.
§ 27. Den praktiske prøve varer 20 timer og  

 består af en trykopgave med 4-farvetryk på primasiden og sort  

 samt staffagefarve på sekundasiden.
Følgende områdefag  

 indgår i prøven:
 1)	Maskinbetjening.
 2)	Maskinpleje.
 3)	Apparaturhåndtering.
 4)	Materialehåndtering.
 5)	Arbejdstilrettelæggelse.
 Stk. 2. Den mundtlige prøve varer 20 minutter og  

 består af et teoretisk emnespørgsmål inden for  

 følgende område- og specialefag:
 1)	Trykteori.
 2)	Materialehåndtering.
 3)	Sikkerhed.
 4)	Grafisk teknologiforståelse.
 5)	Kvalitetsstyring.
 6)	Rotationsmaskiner.
 Stk. 3. Eleven vælger ved lodtrækning det  

 teoretiske emnespørgsmål og har herefter 20 minutters  

 forberedelsestid inden den egentlige eksamination.
 Stk. 4. Under eksaminationen, jf. stk. 3, kan lærer  

 og censorer stille spørgsmål omhandlende såvel det  

 teoretiske emnespørgsmål som elevens praktiske prøve.
§ 28. Den mundtlige og praktiske prøve  

 bedømmes under ét, jf. § 27, stk. 1 og 2.  

 Læreren og de to censorer afgiver hver en karakter.
Karakteren ved  

 prøven fremkommer som et gennemsnit af de tre afgivne karakterer.
For  

 at bestå eksamen kræves, at karakteren er minimum 6.
 Stk. 2. Ved beregning af karakterer foretages ikke afrunding.  

 Forinden fastsættelse af karakter efter stk. 3 foretages afrunding  

 af det endelige resultat til et helt tal efter almindelige regneregler.
Stk. 3. Den beregning, som er nævnt i stk. 1,  

 foretages af det faglige udvalg.
Skolen indsender oplysning om de enkelte  

 karakterer, som er givet efter stk. 1, til det faglige udvalg.
Det  

 faglige udvalg kan udarbejde et skema til dette formål.
§ 29. Skolen skal tilbyde elever, der ikke  

 består den afsluttende eksamen, en ny eksamen, eventuelt efter  

 supplerende praktikuddannelse eller skoleundervisning.
Eleven kan kun deltage  

 i eksamen 2 gange.
Skolen kan dog efter samråd med det faglige udvalg  

 tillade, at eleven deltager i eksamen påny, hvis der foreligger ganske  

 særlige omstændigheder.
 Stk. 2. Adgang til sygeeksamen følger reglerne i  

 eksamensbekendtgørelsen.
Kapitel 5 Ikrafttrædelse § 30. Bekendtgørelsen træder i kraft  

 den 15. august 1998.
 Stk. 2. Bekendtgørelse nr. 746 af 12. september 1995 om  

 uddannelse til grafisk trykker ophæves.
 Stk. 3. Skolen fastsætter efter samråd med det  

 faglige udvalg overgangsordninger for de elever, der på  

 ikrafttrædelsestidspunktet er i gang med uddannelsen.
Bilag 1 Bekendtgørelse om uddannelse til grafisk  

 trykker	Juli 1998 Afkortning af uddannelsestid og fritagelse for dele af  

 skoleundervisningen FUA HF - HH - HTX - HHX - Student EGU incl. 18 mdr. aktivering 3-4 års erhvervserfaring, § 6 Arbejdsmarkedsuddannelse Erhvervsuddannelse Uddannelse i øvrigt Afkortning af uddannelsestid i måneder 1) 1) 1) 1) Afkortning af skoleuger 1) 2) 1) 1) Grundfag:
