 I medfør af kapitel 4 og § 149, stk. 10, i lov om luftfart, jfr.  

 lovbekendtgørelse nr. 381 af 10. juni 1969, som ændret ved lov nr. 94 af 29.  

 marts 1972 og senest ved lov nr. 261 af 8. juni 1983, fastsætter Statens  

 Luftfartsvæsen herved efter bemyndigelse fra ministeriet for offentlige  

 arbejder, jfr. bekendtgørelse nr. 191 af 23. maj 1975 (BL 6-02), følgende:
1. Udstedelse 1.1 Nationalt VHF-telefonistbevis udstedes af Statens Luftfartsvæsen efter  

 andragende på hertil autoriseret formular, når ansøgeren opfylder de i denne  

 BL fastsatte udstedelseskrav.
1.1.1 Når radioprøve skal aflægges ved praktisk flyveprøve til opnåelse af  

 privatflyvercertifikat, anvendes »instruktørerklæring«.
I alle  

 andre tilfælde anvendes »indstilling til radioprøve«.
 1.2 Bevisets gyldighedsperiode svarer til gyldighedsperioden for den  

 grundcertificering, som den knytter sig til.
 1.2.1 Hvis beviset ikke knytter sig til en allerede opnået  

 grundcertificering, har beviset en gyldighedsperiode på 18 måneder.
2. Rettighed 2.1 Nationalt VHF-telefonistbevis giver indehaveren ret til at foretage  

 dansksproget radiokorrespondance til og fra luftfartøj på frekvenser over 30  

 MHz i forbindelse med VFR-flyvning inden for dansk område.
2.2 Udøvelsen af bevisets rettighed er betinget af, 2.3 Dansksproget radiokorrespondance som omhandlet i pkt. 2.1 kan tillige  

 udøves af indehavere af gyldigt eneflyvningsbevis, når instruktørerklæring og  

 tavshedsløfte er afgivet.
3. Udstedelseskrav 3.1 Ansøgeren må ikke i medfør af BL 6-02 være udelukket fra at erhverve  

 nationalt VHF-telefonistbevis.
 3.2 Ansøgeren skal være fyldt 16 år.
 3.3 Ansøgeren skal efter indstilling fra godkendt uddannelsesvirksomhed  

 over for Statens Luftfartsvæsen enten i forbindelse med aflæggelse af  

 praktisk flyveprøve til opnåelse af privatflyvercertifikat eller, hvor en  

 sådan ikke skal aflægges, da ved en af Statens Luftfartsvæsen særskilt  

 anordnet prøve godtgøre at have erhvervet et fuldt tilfredsstillende kendskab  

 til korrekt anvendelse af dansk fraseologi samt til de i uddannelsesplanen  

 pkt. 4 anførte emner.
 3.3.1 Prøven er ikke offentlig.
4. Uddannelsesplan 4.1 Luftfartens bevægelige tjeneste Telegramkategorier og prioritetsrækkefølge tale- og mikrofonteknik det fonetiske alfabet afgivelse af tal dansk standard fraseologi dansk fraseologi i forbindelse med pejlinger kaldesignaler for luftfartøjer kaldesignaler for lufttrafiktjenesteenheder oprettelse af radioforbindelse rettelser og gentagelser kvitteringer svigtende radioforbindelse (COM procedurer) forsøgsudsendelser læselighedsskala nød- og ilsignaler (COM procedurer).
 4.2 Tekniske emner m.v.
Frekvens og bølgelængde bølgetyper (NON- A1A- A2A- A3E-) radiobølgernes udbredelse i VHF/UHF-områderne frekvensbeskyttelse kanalafstand squelch (støjspærring) nødradioudstyr (herunder afprøvning samt rapportering af hørte signaler).
4.3 Bekendtgørelse nr. 49 af 7. februar 1984 om radiostationer i skibe og  

 luftfartøjer Kapitel 3, § 8, § 9 og § 10.
 Kapitel 4, § 12, stk. 2.
 Kapitel 6, § 14, stk. 5, 6 og 7.
Kapitel 11, § 20, stk. 2, 3, 4, 5, 6 og 7,  

 og § 21, stk. 2, 3, 7 og Kapitel 12, § 23, stk. 5.
 Kapitel 15, § 26 og § 27.
5. Genudstedelse Nationalt VHF-telefonistbevis genudstedes af Statens Luftfartsvæsen efter  

 andragende på hertil autoriseret formular, når ansøgeren opfylder de i denne  

 BL fastsatte udstedelseskrav.
6. Dispensation Statens Luftfartsvæsen kan i særlige tilfælde dispensere fra de i denne BL  

 fastsatte bestemmelser.
7. Straf Udøvelse af bevisets rettighed, uden at de herfor fastsatte vikår er  

 opfyldt, straffes i medfør af luftfartslovens § 149, stk. 10, med bøde eller  

 hæfte.
8. Ikrafttræden 8.1 Denne BL træder i kraft den 1. maj 1985.
 8.2 Samtidig hermed ophæves BL 6-60, 2. udgave, af 1. februar 1981.
