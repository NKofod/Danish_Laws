 Der blev klaget over, at der ikke blev foretaget tilstrækkelige  

 undersøgelser af patientens bryst ved kontrol i onkologisk  

 ambulatorium den 29. september og 6. november 2000.
Klage over utilstrækkelig kontrol efter  

 behandling for brystkræft Nævnet fandt ikke grundlag for at kritisere de læger på  

 onkologisk afdeling, der var involveret i undersøgelserne af  

 patienten.
Nævnet lagde vægt på, der ved  

 undersøgelsen af patienten den 29. september og den 6. november 2000  

 ikke blev fundet tegn på tilbagefald af sygdommen.
Nævnet oplyste, at der i Danmark er fastlagt retningslinier for den  

 efterfølgende kontrol af patienter, som er opereret for  

 brystkræft, som har til formål at påvise (og behandle)  

 eventuelt tilbagefald af sygdommen.
Disse retningslinier, som er i  

 overensstemmelse med international praksis, omfatter med 3 - 12  

 måneders mellemrum en lægelig undersøgelse af  

 operationsarret og området her omkring, af det andet bryst og af  

 lymfeknuder på halsen og i armhulerne.
Hvis den lægelige  

 undersøgelse ikke giver mistanke om tilbagefald af sygdommen,  

 foretages ikke yderligere.
Hvis den lægelige undersøgelse giver  

 mistanke om tilbagefald, eller hvis patienten i øvrigt har symptomer  

 af nogen art, foretages supplerende relevante undersøgelser, for  

 eksempel i form af blodprøver, ultralydsscanning og  

 røntgenundersøgelser.
 Eftersom der ved kontrollerne den 29. september og den 6. november 2000  

 ikke fandtes nogen mistanke om tilbagefald af sygdommen, og da der ikke blev  

 beskrevet andre symptomer, fandt nævnet, at det ikke var indiceret at  

 foretage supplerende undersøgelser.
