Betænkning afgivet af Boligudvalget den 1. december 2005 Betænkning over Forslag  

 til lov om ændring af lov om bygnings- og boligregistrering,  

  

 retsafgiftsloven og tinglysningsloven (Etablering af landsdækkende bygnings- og boligregister,  

 forbedring af datakvaliteten i  

  

 bygnings- og boligregisteret og forbedret adgang til oplysninger i tingbogen  

 m.v.) [af  

 økonomi‑ og erhvervsministeren (Bendt Bendtsen)] 1. Ændringsforslag Socialdemokratiets og Dansk Folkepartis medlemmer af udvalget  

 har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 12. oktober 2005 og var til 1.  

 behandling den 8. november 2005. Lovforslaget blev efter 1. behandling  

 henvist  

 til behandling i Boligudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 29. august 2005 dette  

 udkast til udvalget, jf. alm. del  bilag 62, (folketingsåret 2004-05,  

 2.  

 samling). Den 27. oktober 2005 sendte økonomi- og erhvervsministeren de  

 indkomne  

 høringssvar og et notat herom til udvalget.
Spørgsmål Udvalget har stillet 9 spørgsmål til økonomi- og  

 erhvervsministeren til skriftlig besvarelse, som denne har besvaret. 2 af  

 udvalgets spørgsmål og økonomi- og erhvervsministerens svar herpå er optrykt  

 i  

 bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af RV og EL) indstiller lovforslaget til  

  

 vedtagelse  

  

 med de stillede  

 ændringsforslag.
Socialdemokratiets  

 medlemmer af udvalget finder, at det er naturligt, at der som konsekvens af  

 den  

 nye kommunale struktur findes en række områder, hvor der kan ske en  

 rationalisering af opgaverne.
Det er her oplagt at se på BBR, nemlig  

 Bygnings-  

 og Boligregisterets 271 kommunale delregistre, og erstatte disse med større  

 enheder.
Socialdemokraterne støtter  

 overordnet lovforslaget, herunder de stillede ændringsforslag.
Det er især  

 vigtigt, at ikræfttrædelsesdatoen tidligt bliver bekendt både for boligejere  

 og  

 offentlige myndigheder.
 Det overordnede mål må  

 være at sikre korrekte BBR-oplysninger til Bygnings- og Boligregisteret.
 Vi anser det ligeledes for  

 vigtigt, at BBR placeres som et selskab under KL, og at selve  

 finansieringsmodellen  

 afklares.
Med lovforslaget finder  

 Socialdemokraterne, at muligheden for et mere effektivt og korrekt bygnings-  

 og  

 boligregister er tilvejebragt.
Dog har Socialdemokraterne fundet, at det  

 foreslåede bødeniveau ikke er rimeligt i forhold til andre bøder, hvorfor  

 Socialdemokraterne  

 med ændringsforslaget har ønsket et mere rimeligt bødeniveau.
 Vi kan i den forbindelse  

 undre os over, at det ikke fra ministerens side er fundet naturligt, at  

 inddrage  

 partierne i en snak om dette.
Dansk Folkepartis medlemmer af udvalget mener, at lovforslaget  

 er et godt initiativ, der vil sikre mere konkrete BBR-oplysninger.
Herved  

 sikres borgerne forbedringer, og samtidig vil lovforslaget også give  

 økonomiske  

 besparelser for stat, amter og kommuner.
Der er tale om en samling af de  

 kommunale registre til et samlet register under KL.
Kommunerne vil fortsat  

 være  

 ansvarlige for ajourføring af data, der omfatter bygnings- og boligforhold  

 samt  

 tekniske anlæg m.v.
Lovforslaget giver kommunerne hjemmel til kontrolbesøg  

 hos  

 ejendommens ejere på ejendommens udendørsarealer.
I de situationer, hvor det  

 skønnes nødvendigt at foretage kontrolbesøg i boligen, må kommunerne indhente  

 en retskendelse.
Det foreslås også, at den nuværende bødestørrelse, der er  

 fastsat i 1976 til 2.000 kr., opreguleres til nutidskroner, svarende til  

 7.000  

 kr.
Dette mener DF er for stor en stigning og stiller derfor et  

 ændringsforslag,  

 der ændrer bødestørrelsen til 5.000 kr.
Samtidig stilles ændringsforslag, der  

 gør det muligt for befolkningen at ændre deres BBR, før den ændrede  

 bødestørrelse  

 træder i kraft.
Lovforslaget indeholder endvidere offentlig adgang til  

 tinglysningsdata  

 via internettet igennem OIS.
Herudover indeholder lovforslaget nye regler til  

 forbedringer af skiltning af husnumre på ubebyggede arealer og anlæg med  

 adgang  

 til offentlig vej samt private veje af hensyn til bl.a. udrykningskøretøjer,  

 hvilket DF mener er gode tiltag.
DF kan således støtte lovforslaget med de  

 stillede  

 ændringsforslag.
Socialistisk Folkepartis  

 medlem af udvalget skal bemærke, at der er et stort behov for et mere  

 retvisende BBR-register.
Derfor anser Socialistisk Folkeparti forslagets  

 initiativer for at være fornuftige opstramninger som opfølgning på  

 Rigsrevisionens meget kritiske beretning.
SF stiller sig dog  

 uforstående over for, at døren skal åbnes for at privatisere registeret, og  

 vil  

 søge at fjerne denne mulighed, så snart der viser sig parlamentarisk mulighed  

 for det.
SF vil dog ud fra en samlet afvejning stemme for det samlede forslag  

 ved 3.-behandlingen.
 Et  

  

 mindretal  

  

 i  

 udvalget (RV) indstiller lovforslaget til  

  

 vedtagelse  

 uændret.
Det Radikale Venstres medlem af udvalget finder, at det er helt  

 afgørende at sikre et bygnings- og boligregister (BBR) af høj kvalitet og  

 dækning, eftersom registeret er et centralt element i den offentlige  

 datainfrastruktur.
Lovforslaget, hvormed der oprettes et nyt landsdækkende  

 BBR,  

 er et solidt skridt i den rigtige retning.
 RV noterer sig dog, at der i høringssvarene spores en vis  

 bekymring for, om et nyt landsdækkende register i sig selv løser de  

 problemer,  

 der hidtil har kendetegnet BBR-registeret.
Af samme grund ønsker RV derfor heller ikke at støtte de to fremsatte  

 ændringsforslag, der henholdsvis sænker det administrative bødeloft fra 7.000  

 kr. til 5.000 kr. og udskyder ikrafttrædelsen for det ny bødeloft til den 1.  

 marts 2006. Vi ønsker tværtom at skabe en stærk tilskyndelse for ejerne til  

 at  

 bidrage med oplysninger til BBR.
Den nuværende bødestørrelse på 2.000 kr. har  

 været i kraft siden 1976  og derfor er det kun rimeligt i det mindste  

 at  

 opjustere beløbet, så det stemmer overens med den almindelige prisudvikling,  

 der har fundet sted siden.
Det giver et bødeloft på 7.000 kr.
RV bemærker også, at det står kommunerne frit for at vælge  

 bødestørrelsen i den konkrete sag  og 7.000 kr. er derfor alene et  

 maksimumbeløb.
RV noterer sig også, at det kun er i de tilfælde, hvor ejeren  

 med fuldt overlæg afviser at medvirke til at levere oplysninger til BBR, at  

 en  

 bøde kan komme på tale.
En ejer risikerer derfor ikke en bøde, hvis hun eller  

 han aktivt medvirker til opdatering af BBR.
Bøden er derfor alene tiltænkt  

 ejere, der i ond tro vælger ikke at bidrage med oplysninger til BBR.
Derudover bemærker RV, at ministeren har bebudet en  

 handlingsplan, hvorefter kommunerne bl.a. opfordres til at sende et  

 servicebrev  

 til ejere, hos hvem der er konstateret fejl i BBR.
I brevet oplyses ejerne om  

 konstaterede fejl, muligheden for at korrigere dem og om bødestraffen.
På den  

 måde får den enkelte ejer alle muligheder for at undgå, at det kommer så vidt  

 som en bødestraf.
RV noterer endelig, at et kommunalt ejet selskab under KL får  

 ansvaret for at drive og udvikle BBR-registeret.
Fordelen er, at kommunerne  

 får  

 et tydeligt medansvar for at udvikle et effektivt register, der spiller bedst  

 muligt sammen med de øvrige relevante kommunale it-systemer.
Vi bifalder, at  

 selskabet så vidt muligt udbyder og på den måde skaber mest mulig konkurrence  

 om opgaven.
Et  

  

 andet mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil dog stemme for de stillede  

 ændringsforslag.  

 Mindretallet vil stille et ændringsforslag uden for betænkningen.
Hvis dette  

 vedtages, kan mindretallet støtte lovforslaget ved 3. behandlingen.
 Siumut, Tjóðveldisflokkurin, Fólkaflokkurin og Inuit var på  

 tidspunktet for betænkningens afgivelse ikke repræsenteret med medlemmer i  

 udvalget  

 og havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 1 Af  

 	  

 et  

  

 mindretal  

  

 (S og DF), tiltrådt af et  

  

 flertal  

  

 (V, KF, SF og EL):
 1)  

  

 I den under  

  

 nr. 12  

  

 foreslåede ændring af  

  

 §  

 9, stk. 1,  

  

 ændres »7.000 kr.« til: »5.000 kr.«.
[Ændring af bødestørrelsen fra 7.000 til 5.000 kr.] Til § 4 2)  

  

 I  

  

 stk. 1  

  

 indsættes som  

  

 2. pkt.  


  

 :
»§ 1, nr. 12, træder dog først i kraft den 1. marts 2006.« [Ændret ikrafttrædelsestidspunkt for nye bødestørrelser] Bemærkninger Til nr. 1 Med ændringsforslaget ønsker forslagsstillerne, at der bliver  

 fastsat et niveau for bødestørrelserne, der er rimeligere set i forhold til  

 bødestørrelser på andre sammenlignelige områder.
Til nr. 2 Med ændringsforslaget ønsker forslagsstillerne, at der skal  

 gives brugerne tid til at ændre deres BBR-oplysninger, hvis disse ikke er  

 korrekt oplyst.
Inge‑Lene Ebdrup (V)   

 Michael Aastrup Jensen (V)   

 Kurt Kirkegaard (V)   

 Hanne Severinsen (V)   

 Søren Pind (V)   

 Anita Knakkergaard (DF)   

 Mia Falkenberg (DF)   

 Jakob Axel Nielsen (KF)  

  

  nfmd.  

  

 Allan Niebuhr (KF)   

 Lissa Mathiasen (S)  

  

  fmd.  

  

 Rasmus Prehn (S)   

 Jytte Andersen (S)   

 Hüseyin Arac (S)   

 René Skau Björnsson (S)   

 Charlotte Fischer (RV)   

 Morten Homann (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 33 Bilagsnr.
Titel 1 Høringssvar og høringsnotat, fra økonomi- og  

 erhvervsministeren 2 Meddelelse om, at der kan stilles spørgsmål til  

 lovforslaget 3 Udkast til tidsplan for udvalgets behandling af  

 lovforslaget 4 Fastlagt tidsplan for udvalgets behandling af  

 lovforslaget 5 1. udkast til betænkning 6 2. udkast til betænkning 7 3. udkast til betænkning 8 4. udkast til betænkning Oversigt over spørgsmål og svar vedrørende L 33 Spm.nr.
Titel 1 Spm. om fordele og ulemper ved at henlægge driften af BBR  

 til enten offentlig myndighed eller privat selskab, til økonomi- og  

 erhvervsminsteren,  

 og ministerens svar herpå 2 Spm. om at redegøre for baggrunden for, at et selskab  

 skal drive BBR, når CPR-registeret og CVR-registeret drives af ministerier,  

 til økonomi- og erhvervsministeren, og ministerens svar herpå 3 Spm. om meningen med, at registret forløbig lægges i kommunalt  

 regi, til økonomi- og erhvervsministeren, og ministerens svar herpå 4 Spm. om, hvorledes registeret er tænkt organiseret under  

 KL, samt sikring af offentlighedens adgang til registeret, til økonomi- og  

 erhvervsministeren,  

 og ministerens svar herpå 5 Spm. om formål og baggrund for, at registeret eventuelt  

 kan drives i privat regi, til økonomi- og erhvervsministeren, og ministerens  

 svar herpå 6 Spm. om indførelse af dispensationsbestemmelse med  

 mulighed for reducering af bødestørrelse ved særlige private forhold, til  

 økonomi- og erhvervsministeren, og ministerens svar herpå 7 Spm., om ministeren vil forholde sig til bødeniveauet  

 sammenholdt med andre områder, til økonomi- og erhvervsministeren, og  

 ministerens  

 svar herpå 8 Spm. om teknisk bistand til ændringsforslag vedrørende  

 krav om, at ejendomsmægler/sælger kun må sælge ejendomme, hvis  

 BBR-oplysningerne stemmer overens med de faktiske forhold, til økonomi- og  

 erhvervsministeren, og ministerens svar herpå 9 Spm. om »frit lejde-periode« uden idømmelse af bøder  

 eller automatiske godkendelser, til økonomi- og erhvervsministeren, og  

 ministerens  

 svar herpå Bilag 2 2 af udvalgets spørgsmål til økonomi- og  

 erhvervsministerens og dennes svar herpå Spørgsmål 6 og 7 og økonomi- og erhvervsministerens svar herpå  

 er optrykt efter ønske fra udvalget.
Spørgsmål 6 Ministeren bedes oplyse hvorvidt  

 det er muligt at dispensere eller indføre en dispensationsbestemmelse, der  

 giver muligheder for at reducere bødens størrelse i særlige tilfælde −  

 eksempelvis for private hvor særlige forhold gør sig gældende, jf.  

 lovforslagets § 1 nr. 12.
Svar I sager, hvor ejere af registrerede bygninger, enheder m.v.  

 overtræder bestemmelsen om at levere oplysninger til registrets drift, kan  

 kommunen  

 pålægge den pågældende en administrativ bøde.
 Det er kun i sager, hvor ejeren ikke medvirker til at levere  

 oplysninger til  

 BBR, at der administrativt kan  

 pålægges bøde efter bestemmelse i  

 BBR  

 -lovens §  

 9. Bestemmelsen kan således ikke anvendes overfor en ejer, der aktivt  

 medvirker  

 til opdatering af  

 BBR.
 Ved pålæggelse af administrative bøder kan der ske  

 domstolsprøvelse, såfremt ejeren nægter sig skyldig eller nægter at betale  

 bøden.
Den maksimale størrelse af bøden for ikke at indberette  

 retvisende oplysninger til BBR har været på 2000 kr. siden den første  

 BBR  

 -lov  

 i 1976. Lovforslaget opregulerer derfor bødestørrelsen i forhold til  

 prisudviklingen.
De foreslåede 7.000 kr. er det maksimale bødeniveau, og den  

 faktiske bødestørrelse skal således fastsættes i forhold til overtrædelsens  

 omfang.
 Kommunen kan således vælge, at give en væsentligt mindre bøde,  

 som efter kommunens skøn er proportional med graden af overtrædelsen.
 Det bemærkes, at såfremt kommunen skønner, at der ikke er  

 grundlag for at forfølge sagen, kan kommunen vælge at se bort fra § 9. Derfor  

 finder jeg det ikke nødvendigt at indføre en dispensationsbestemmelse.
Jeg har sideløbende med lovforslaget iværksat en handlingsplan,  

 hvori der indgår en række initiativer, der giver indikation af mulige fejl i  

 BBR.
Herefter kan kommunen målrette sine henvendelser til ejere med et  

 servicebrev, hvori kommunen kan gøre ejeren opmærksom på konstaterede fejl,  

 og  

 give ejeren mulighed for at korrigere oplysningerne.
Der skal samtidigt  

 orienteres om bødestraffen ved ikke at give korrekte oplysninger.
Hvis  

 borgeren  

 på baggrund af henvendelsen ikke reagerer, og kommunen derefter ved  

 kontrolbesøg og opmåling, efter forudgående meddelelse til ejer, konstaterer,  

 at oplysninger skal korrigeres, kan bødestraffen i henhold til § 9 komme i  

 anvendelse.
Spørgsmål 7 Ministeren bedes forholde sig til  

 bødeniveauet, jf. § 1, nr. 12, sammenholdt med andre områder eksempelvis  

 bødestørrelser i forbindelse med anvendelse af illegal arbejdskraft.
Svar Lovforslaget medfører, at den maksimale bøde, der kan pålægges  

 for ikke at indberette retvisende oplysninger til BBR, hæves til 7000 kr.
Den  

 nuværende bødestørrelse på 2000 kr. har været gældende siden den første  

 BBR  

 -lov  

 i 1976. Lovforslaget regulerer derfor alene bødestørrelsen i forhold til den  

 almindelige prisudvikling i samfundet.
Det er kommunen, som i den konkrete sag afgør, hvor stor den  

 faktiske bøde skal være.
Bødestørrelsen skal fastsættes i forhold til  

 omfanget  

 og grovheden af den konkrete overtrædelse.
Kommunen kan således vælge at  

 fastsætte en bøde, der er væsentligt lavere end 7000 kr.
Ved fastsættelse af den maksimale  

 størrelse af bøden, er det afgørende, at bøden har tilstrækkelig præventiv  

 virkning.
Det er væsentligt at være opmærksom på, at fejl i BBR oplysningerne  

 kan have stor betydning for bl.a. fastsættelsen af ejendomsværdiskatten,  

 udbetaling af boligstøtte mv.
Jeg er indstillet på at overveje, om det  

 maksimale bødeniveau bør nedsættes.
Dog skal vi fortsat sikre, at  

 bødeniveuaet  

 virker præventivt.
Bødeniveauet på andre områder,  

 hvor der kan udstedes administrative bøder, er meget varierende.
Bødeniveauet  

 i  

 forbindelse med anvendelse af illegal arbejdskraft er reguleret i  

 udlændingelovens § 59 stk. 4  6. Rigsadvokatens meddelelse nr. 8/2005  

 fastsætter  

 retningslinierne for bødestørrelsen i sager efter udlændigelovens § 59. Jeg  

 kan  

 oplyse, at bødestørrelsen efter udlændigelovens § 59 stk. 4 er 10.000 kr.
