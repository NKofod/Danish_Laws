Bekendtgørelse af lov om  

 markedsføring Herved bekendtgøres lov nr. 428 af 1. juni 1994 om  

 markedsføring med de ændringer, der følger af lov nr. 342  

 af 2. juni 1999.
God markedsføringsskik § 1. Loven gælder i privat  

 erhvervsvirksomhed og offentlig virksomhed, som kan sidestilles hermed.
Der  

 må i sådan virksomhed ikke foretages handlinger, som strider mod  

 god markedsføringsskik.
 Vildledning, nedsættende omtale m.v.
 § 2. Der må ikke anvendes urigtige,  

 vildledende eller urimeligt mangelfulde angivelser, som er egnet til at  

 påvirke efterspørgsel eller udbud af varer, fast ejendom og  

 andre formuegoder samt arbejds- og tjenesteydelser.
 Stk. 2. Bestemmelsen i stk. 1 gælder også  

 angivelser, der på grund af deres form, eller fordi de angår  

 uvedkommende forhold, er utilbørlige over for andre erhvervsdrivende  

 eller forbrugere.
 Stk. 3. Der må ikke anvendes vildledende  

 fremgangsmåder af lignende betydning for efterspørgsel og udbud  

 som angivet i stk. 1 eller fremgangsmåder af tilsvarende betydning,  

 såfremt de på grund af deres særlige form, eller fordi de  

 inddrager uvedkommende forhold, er utilbørlige over for andre  

 erhvervsdrivende eller forbrugere.
 Stk. 4. Rigtigheden af angivelser om faktiske forhold  

 skal kunne dokumenteres.
Vejledning § 3. Ved tilbuds afgivelse, ved indgåelse af  

 aftale eller efter omstændighederne på leveringstidspunktet skal  

 der gives en efter formuegodets eller ydelsens art forsvarlig vejledning,  

 når denne er af betydning for bedømmelsen af godets eller  

 ydelsens karakter eller egenskaber, herunder især brugsegenskaber,  

 holdbarhed, farlighed og vedligeholdelsesmulighed.
Garanti § 4. Over for forbrugere må erklæring  

 om ydelse af garanti eller lignende kun anvendes, såfremt  

 erklæringen giver modtageren en væsentlig bedre retsstilling end  

 den, modtageren har efter lovgivningen.
Stk. 2. Ydes der garanti, skal den erhvervsdrivende på klar og  

 tydelig måde informere forbrugeren om dens indhold og give de  

 oplysninger, der er nødvendige for at gøre garantien  

 gældende.
Endvidere skal den erhvervsdrivende på en klar og  

 tydelig måde oplyse, at forbrugerens ufravigelige rettigheder efter  

 lovgivningen ikke berøres af garantien.
Efter anmodning skal den  

 erhvervsdrivende udlevere garantien skriftligt.
Skriftlige garantier skal  

 være affattet på dansk.
Forretningskendetegn § 5. Erhvervsdrivende må ikke benytte  

 forretningskendetegn og lignende, der ikke tilkommer dem, eller benytte egne  

 kendetegn på en måde, der er egnet til at fremkalde forveksling  

 med andres.
Tilgift § 6. Erhvervsdrivende må ikke ved salg af  

 varer eller fast ejendom til forbruger eller ved udførelse af arbejds-  

 eller tjenesteydelser for forbruger yde tilgift, eller hvad der må  

 sidestilles hermed, medmindre tilgiften er af ganske ubetydelig værdi.  

 Reklamering med ulovlig tilgift er ligeledes forbudt.
 Stk. 2. En ydelse, der er af ganske samme art som  

 hovedydelsen, anses ikke som tilgift.
 Stk. 3. Uanset bestemmelsen i stk. 1 kan erhvervsdrivende med tilladelse  

 efter luftfartslovens § 75, stk. 1 og 2, ved salg af flyrejser og dertil  

 hørende ydelser yde tilgift, når dette sker som led i et  

 flybonusprogram som nævnt i stk. 5. Andre erhvervsdrivende kan yde  

 tilgift i form af rejser, hotelophold og biludleje, såfremt dette sker  

 som led i et flybonusprogram.
Stk. 4. En tilladelsesindehaver og andre erhvervsdrivende  

 kan dog som led i et flybonusprogram yde tilgift uden de i stk. 3  

 nævnte begrænsninger, når en anden tilladelsesindehaver,  

 der konkurrerer med tilladelsesindehaveren, yder en sådan tilgift i sit  

 flybonusprogram.
Såfremt der ydes tilgift i henhold til 1. pkt., skal  

 dette anmeldes til Forbrugerombudsmanden.
Stk. 5. Flybonusprogrammet skal udbydes internationalt og  

 skal være etableret af en tilladelsesindehaver som led i dennes  

 sædvanlige virksomhed.
Programmets væsentligste element her i  

 landet skal være ydelse af tilgift ved salg af flyrejser.
Såfremt  

 tilladelsesindehaveren samarbejder med andre erhvervsdrivende, skal  

 programmet derudover omfatte ydelse af tilgift ved salg af hotelophold og  

 biludleje.
 Stk. 6. Bestemmelserne i stk. 3-5 om  

 tilladelsesindehavere gælder også for erhvervsdrivende med licens  

 udstedt af et EU-land efter Rådets forordning (EØF) nr. 2407/92  

 af 23. juli 1992 om udstedelse af licenser til luftfartsselskaber eller af et  

 land, der efter aftale med Fællesskabet har tilsluttet sig denne  

 forordning.
Stk. 7. Erhvervsministeren kan tillade, at andre  

 virksomheder, der er i en tilsvarende international konkurrence, yder tilgift  

 i nærmere bestemt omfang.
Tilladelsen kan betinges og begrænses  

 tidsmæssigt.
Mængdebegrænsning § 7. En detailvirksomhed må ikke  

 fastsætte noget loft for, hvor stort et antal enheder den enkelte kunde  

 må købe af en vare.
Der må endvidere ikke nægtes  

 salg til bestemte aftagere.
 Stk. 2. De i stk. 1 fastsatte regler gælder ikke  

 egentlige udsalgsvarer.
Rabatmærker § 8. Der må ikke gives rabat eller anden  

 ydelse ved brug af mærker, kuponer eller lignende, der er stillet til  

 rådighed af erhvervsdrivende forud for køb af en vare eller ved  

 udførelse af en arbejds- eller tjenesteydelse.
Stk. 2. Erhvervsdrivende må dog ved salg af en vare  

 eller ved udførelse af en arbejds- og tjenesteydelse give rabat eller  

 anden ydelse i form af mærker, kuponer eller lignende til senere  

 indløsning, såfremt hvert enkelt mærke på tydelig  

 måde er forsynet med udstederens navn eller firma med angivelse af en  

 værdi i dansk mønt.
Rabatmærkeudstederen skal  

 indløse mærket her i landet til den pålydende værdi,  

 når mærker til et beløb, hvis størrelse  

 fastsættes af erhvervsministeren, kræves indløst.
 Stk. 3. Stk. 1 og 2 finder ikke anvendelse i forbindelse  

 med de i § 6, stk. 3-6, nævnte flybonusprogrammer eller i forbindelse  

 med de i § 6, stk. 7, nævnte tilladelser.
Lodtrækning og præmiekonkurrencer § 9. Afsætning til forbrugere af formuegoder  

 eller tjenester må ikke søges fremmet af en mulighed for gevinst  

 ved deltagelse i lodtrækning, præmiekonkurrence eller anden form  

 for foranstaltning, hvis udfald beror helt eller delvis på  

 tilfældet, såfremt deltagelsen er betinget af et køb.
Stk. 2. Bestemmelsen i stk. 1 gælder ikke, dersom  

 den enkelte gevinsts størrelse og den samlede gevinstværdi  

 ligger inden for beløbsgrænser, som fastsættes af  

 erhvervsministeren.
Beløbsgrænserne kan fastsættes efter  

 produkttype og modtagerkreds.
 Stk. 3. Udgiveren af et periodisk skrift kan foranstalte  

 lodtrækning til fordeling af gevinster i forbindelse med løsning  

 af præmiekonkurrencer.
Erhvervshemmeligheder og tekniske tegninger § 10. Den, der er i tjeneste- eller  

 samarbejdsforhold til en virksomhed eller udfører et hverv for denne,  

 må ikke på utilbørlig måde skaffe sig eller  

 forsøge at skaffe sig kendskab til eller rådighed over  

 virksomhedens erhvervshemmeligheder.
Stk. 2. Har den pågældende fået  

 kendskab til - eller fået rådighed over - virksomhedens  

 erhvervshemmeligheder på retmæssig måde, må den  

 pågældende ikke ubeføjet viderebringe eller benytte  

 sådanne hemmeligheder.
Forbudet vedvarer i 3 år efter  

 tjenesteforholdets, samarbejdsforholdets eller hvervets ophør.
 Stk. 3. Den, der i anledning af udførelsen af  

 arbejde eller i øvrigt i erhvervsøjemed er blevet betroet  

 tekniske tegninger, beskrivelser, opskrifter, modeller eller lignende,  

 må ikke ubeføjet benytte sådant materiale eller  

 sætte andre i stand hertil.
 Stk. 4. Erhvervsdrivende må ikke benytte en  

 erhvervshemmelighed, såfremt kendskab til eller rådighed over den  

 er opnået i strid med de ovenfor nævnte bestemmelser.
Mærkning og emballering § 11. Erhvervsministeren kan efter forhandling med  

 hovedorganisationerne for dansk erhvervsliv og forbrugerorganisationerne  

 fastsætte bestemmelser om, at bestemte varer i detailsalg (salg til  

 forbruger) kun må sælges eller udbydes til salg med angivelse af,  

 om varen er dansk eller udenlandsk, eller dens frembringelses- eller  

 oprindelsessted.
Erhvervsministeren kan nærmere fastsætte,  

 på hvilken måde de pågældende angivelser skal  

 anbringes, samt hvad der i hvert tilfælde skal forstås ved varens  

 frembringelses- eller oprindelsessted.
Stk. 2. Erhvervsministeren kan efter forhandling med  

 hovedorganisationerne for dansk erhvervsliv og forbrugerorganisationerne  

 fastsætte bestemmelser om, § 12. Erhvervsministeren kan efter forhandling med  

 hovedorganisationerne for erhvervslivet og forbrugerorganisationerne  

 fastsætte begrænsninger i adgangen til køb og salg samt  

 til benyttelse af sådanne emballagegenstande eller dele heraf, der  

 på nærmere foreskrevet måde enten er mærket med nogen  

 her i landet hjemmehørende virksomheds navn eller forretningskendetegn  

 eller er mærket som bestemt alene til emballage for varer af en bestemt  

 art.
Erhvervsministeren kan på tilsvarende måde forbyde, at  

 sådanne genstande forsætligt tilintetgøres eller  

 beskadiges.
Forbud, påbud og erstatning § 13. Handlinger i strid med loven kan forbydes  

 ved dom.
I forbindelse hermed eller senere kan der ved dom gives  

 sådanne påbud, som må anses nødvendige for at  

 sikre Stk. 2. Handlinger i strid med loven pådrager  

 erstatningsansvar i overensstemmelse med dansk rets almindelige regler.
Sø- og Handelsretten § 14. Borgerlige sager, hvor anvendelsen af denne  

 lov er af væsentlig betydning for sagens udfald, anlægges ved  

 Sø- og Handelsretten i København, medmindre parterne vedtager  

 andet.
 Stk. 2. Offentlige straffesager om overtrædelse af  

 denne lov behandles ved Sø- og Handelsretten i København,  

 medmindre nærmere kendskab til markedsføringsforhold  

 skønnes at være af uvæsentlig betydning for sagens  

 afgørelse.
Forbrugerombudsmanden § 15. Forbrugerombudsmanden fører tilsyn  

 med, at loven overholdes, navnlig ud fra hensynet til forbrugerne.
 Stk. 2. Forbrugerombudsmanden kan kræve meddelt  

 alle oplysninger, som skønnes nødvendige for dennes virksomhed,  

 herunder til afgørelse af, om et forhold falder ind under lovens  

 bestemmelser.
Stk. 3. Forbrugerombudsmanden udnævnes af  

 erhvervsministeren for et tidsrum af 6 år.
Forlængelse eller  

 genansættelse kan ikke finde sted.
Forbrugerombudsmanden skal opfylde  

 de almindelige betingelser for at blive dommer.
 Stk. 4. Forbrugerombudsmandens afgørelser efter  

 denne lov kan ikke indbringes for anden administrativ myndighed.
 Stk. 5. Erhvervsministeren fastsætter nærmere  

 regler om Forbrugerombudsmandens virksomhed.
Forhandlingsprincippet § 16. Forbrugerombudsmanden skal ved forhandling  

 søge at påvirke de erhvervsdrivende til at handle i  

 overensstemmelse med principperne for god markedsføringsskik og til at  

 overholde loven i øvrigt.
 Stk. 2. Tilsidesætter en erhvervsdrivende et  

 tilsagn, der er afgivet over for Forbrugerombudsmanden efter forhandling i  

 henhold til stk. 1, kan Forbrugerombudsmanden meddele den erhvervsdrivende  

 sådanne påbud, som må anses nødvendige for at sikre  

 tilsagnets overholdelse.
Retningslinjer § 17. Forbrugerombudsmanden søger efter  

 forhandling med de relevante erhvervs- og forbrugerorganisationer at  

 påvirke de erhvervsdrivendes adfærd gennem udarbejdelse og  

 offentliggørelse af retningslinjer for markedsføring på  

 nærmere angivne områder, der må anses for væsentlige,  

 navnlig ud fra hensynet til forbrugerne.
Stk. 2. Retningslinjer efter stk. 1, der er  

 tiltrådt af relevante erhvervs- og forbrugerorganisationer, kan efter  

 aftale med disse danne grundlag for påbud meddelt af  

 Forbrugerombudsmanden, jf. § 19, stk. 2, 2. pkt.
Et sådant påbud  

 kan kun meddeles erhvervsdrivende, der er medlem af en organisation, der har  

 indgået aftale efter 1. pkt.
 Stk. 3. En organisation kan opsige en aftale efter stk. 2  

 med et aftalt varsel.
 Stk. 4. Forbrugerombudsmanden bekendtgør  

 ikrafttræden og opsigelse af en aftale efter stk. 2. Ved opsigelse  

 efter stk. 3 bekendtgør Forbrugerombudsmanden, fra hvilken dato  

 retningslinjerne ikke længere er omfattet af stk. 2, og om  

 retningslinjerne bibeholdes efter stk. 1 eller bortfalder.
Forhåndsbesked § 18. Forbrugerombudsmanden afgiver på  

 begæring udtalelse om sit syn på lovligheden af  

 påtænkte markedsføringsforanstaltninger, medmindre en  

 stillingtagen giver anledning til særlig tvivl eller der i  

 øvrigt foreligger særlige omstændigheder.
En  

 forhåndsbesked indebærer ikke en egentlig stillingtagen til  

 lovligheden af vedkommende foranstaltning.
 Stk. 2. Når Forbrugerombudsmanden har afgivet en  

 forhåndsbesked til en erhvervsdrivende om, at en påtænkt  

 foranstaltning efter Forbrugerombudsmandens opfattelse vil være lovlig,  

 kan Forbrugerombudsmanden ikke på eget initiativ over for den  

 erhvervsdrivende gribe ind i anledning af en foranstaltning, som er  

 dækket af forhåndsbeskeden og iværksat inden rimelig tid  

 efter dennes afgivelse.
 Stk. 3. Erhvervsministeren kan fastsætte  

 nærmere regler om gebyr for forhåndsbesked.
 Retsforfølgning m.v.
 § 19. Enhver med en retlig interesse deri kan  

 anlægge sag om forbud, påbud og erstatning efter § 13.  

 Forbrugerombudsmanden kan anlægge sag om forbud og påbud efter §  

 13, stk. 1.
Stk. 2. Forbrugerombudsmanden kan meddele påbud,  

 hvis en handling klart er i strid med loven og ikke kan ændres ved  

 forhandling.
For overtrædelse af retningslinjer, jf. § 17, stk. 2 og 4,  

 kan påbud meddeles uden forudgående forhandling.
Stk. 3. Et påbud kan af den, påbudet retter  

 sig mod, forlanges indbragt for domstolene.
Anmodning herom skal  

 fremsættes skriftligt over for Forbrugerombudsmanden inden 4 uger  

 efter, at påbudet er meddelt den pågældende.  

 Forbrugerombudsmanden skal inden 1 uge efter modtagelse af anmodningen  

 indbringe sagen for retten i den borgerlige retsplejes former.
 Stk. 4. Anmodning efter stk. 3 har ikke opsættende  

 virkning, men retten kan ved kendelse bestemme, at den pågældende  

 under sagens behandling kan fortsætte den handling, påbudet  

 angår.
 Stk. 5. Ankes en dom, hvorved et påbud ikke findes  

 lovligt, kan den ret, der har afsagt dommen, eller den ret, hvortil sagen er  

 indbragt, bestemme, at den pågældende ikke under ankesagen  

 må udøve den handling, påbudet angår.
 Stk. 6. Rejses tiltale for overtrædelse af loven,  

 overlades udførelsen af tiltalen til Forbrugerombudsmanden,  

 såfremt denne begærer dette.
Erstatningssøgsmål § 20. Dersom en flerhed af forbrugere i  

 forbindelse med overtrædelse af bestemmelserne i denne lov har  

 ensartede krav på erstatning, kan Forbrugerombudsmanden på  

 begæring indtale kravene under eet.
Foreløbigt forbud § 21. Forbrugerombudsmanden kan, når der er  

 øjensynlig fare for, at formålet med et forbud som nævnt i  

 § 13, stk. 1, vil forspildes, hvis rettens afgørelse skal afventes,  

 nedlægge foreløbigt forbud.
Sag til stadfæstelse af  

 forbudet skal anlægges senest næste hverdag.
Reglerne i  

 retsplejelovens §§ 642, nr. 2, 643, 645, stk. 1-3, og 651 finder tilsvarende  

 anvendelse, og reglerne i §§ 636, 638 og 648, stk. 2, finder anvendelse med  

 de fornødne lempelser.
Stk. 2. Såfremt sag til stadfæstelse af et  

 forbud efter stk. 1 ikke kan afgøres ved dom senest 5 hverdage efter  

 sagens anlæg, kan retten under sagens forberedelse inden udløbet  

 af den nævnte frist ved kendelse bestemme, at forbudet fortsat skal  

 stå ved magt.
Retten giver, forinden sådan afgørelse  

 træffes, så vidt muligt parterne adgang til at udtale sig.  

 Stadfæstes forbudet ikke inden fristens udløb, er det  

 bortfaldet.
Straf og påtale § 22. Tilsidesættelse af et af retten  

 nedlagt forbud eller påbud eller et af Forbrugerombudsmanden i henhold  

 til § 16, stk. 2, eller § 19, stk. 2, meddelt påbud straffes med  

 bøde eller hæfte.
Tilsidesættelse af et påbud om at  

 tilbagebetale en modtaget pengeydelse straffes dog ikke.
 Stk. 2. Den, som undlader at meddele oplysninger, der  

 afkræves efter § 15, stk. 2, eller som i forhold, der omfattes af  

 loven, meddeler Forbrugerombudsmanden urigtige eller vildledende oplysninger,  

 straffes med bøde, medmindre højere straf er forskyldt efter  

 anden lovgivning.
Stk. 3. Overtrædelse af bestemmelserne i § 2, stk.  

 1-3, §§ 6-9 og forsætlig overtrædelse af § 5 straffes med  

 bøde, medmindre højere straf er forskyldt efter anden  

 lovgivning.
Overtrædelser af § 2, stk. 2 og 3, der består i  

 skadelig omtale af en anden erhvervsdrivende eller af forhold, der  

 særligt angår den pågældende, er undergivet privat  

 påtale.
Stk. 4. Overtrædelse af § 10 straffes med  

 bøde, hæfte eller fængsel indtil 2 år.
Påtale  

 finder kun sted efter den forurettedes begæring.
 Stk. 5. I forskrifter, der udstedes i medfør af §§  

 11 og 12, kan der fastsættes straf af bøde for  

 overtrædelse af bestemmelser i forskrifterne.
 Stk. 6. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Fri proces § 23. Forbrugere, der opfylder betingelserne i  

 retsplejelovens § 330, stk. 1, nr. 2, har fri proces i sager om  

 tilbagebetaling af pengeydelser, som er omfattet af et af retten nedlagt  

 eller af Forbrugerombudsmanden meddelt påbud.
Henlæggelsesbeføjelser § 24. Erhvervsministeren kan henlægge sine  

 beføjelser efter loven til Forbrugerstyrelsen.
Dette gælder ikke  

 for beføjelser i henhold til § 15, stk. 5. Henlægger  

 erhvervsministeren sine beføjelser til Forbrugerstyrelsen, kan  

 ministeren fastsætte regler om klageadgangen, herunder at klager ikke  

 kan indbringes for anden administrativ myndighed.
Ikrafttrædelse § 25. Loven træder i kraft den 1. oktober  

 1994. Samtidig ophæves lov om markedsføring, jf.  

 lovbekendtgørelse nr. 594 af 27. juni 1992.
Færøerne og Grønland § 26. Loven gælder ikke for  

 Færøerne og Grønland.
 Lov nr. 342 af 2. juni 1999 indeholder følgende  

 ikrafttrædelsesbestemmelse:
 Loven træder i kraft den 1. juli 19991) .
Erhvervsministeriet, den 1. juli  

 1999 Pia Gjellerup /Georg Ferdinandsen 1)   Lov nr. 342 af  

 2. juni 1999 angår § 4, stk. 2, § 15, stk. 3, § 17, stk. 2-4, § 19,  

 stk. 2-5, § 21, stk. 1, 3. pkt., § 22, stk. 1, og § 22, stk. 6.
