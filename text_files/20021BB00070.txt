Fremsat den 21. januar 2003 af  

 Keld Albrechtsen (EL) og Søren S&oslash  

 ;ndergaard (EL) Forslag til folketingsbeslutning om en vejledende folkeafstemning om EU-konventets udkast  

 til unionstraktat Folketinget opfordrer regeringen til i oktober 2003 at  

 fremlægge lovforslag om en vejledende folkeafstemning om resultatet af  

 EU-konventets arbejde med udkast til ny unionstraktat.
Bemærkninger til forslaget Det er væsentligt at sikre den danske  

 befolkning størst mulig indflydelse på resultatet af de kommende  

 forhandlinger om en ny unionstraktat, der skal afsluttes på en  

 regeringskonference, efter at EU-konventet har færdiggjort et udkast  

 til ny traktat.
En virkelig bred og dybtgående offentlig debat sikres  

 bedst gennem afholdelse af en vejledende folkeafstemning i sidste del af 2003  

 umiddelbart inden den kommende regeringskonference.
Dette vil også  

 sikre, at den danske befolkning for første gang får direkte  

 indflydelse på de afgørende forhandlinger, mens traktatudkastet  

 endnu kan ændres.
Ellers plejer befolkningen at blive stillet over for  

 en færdig traktattekst, som den kan sige ja eller nej til, men ikke  

 ændre.
Det vil som regel dele befolkningen i to næsten lige store  

 dele.
Med en vejledende folkeafstemning lige før regeringskonferencen  

 vil regeringen og Folketinget kende befolkningens holdning til konventets  

 traktatudkast, og regeringen kan derfor deltage i forhandlingerne på  

 regeringskonferencen med et direkte folkeligt mandat.
Samtidig vil debatten  

 op til en folkeafstemning jo tydeligt vise regeringen og Folketinget, hvilke  

 spørgsmål i traktatudkastet der af befolkningen anses for mest  

 vigtige, og hvor danske krav om ændringer vil være  

 påkrævede.
Hvis EU-konventet fremlægger et samlet traktatudkast  

 i enighed, er det naturligvis dette traktatforslag, som vi så skal tage  

 stilling til ved en vejledende folkeafstemning.
Men hvis konventet vedtager  

 et flertals- og et eller flere mindretalsudkast, vil der være mulighed  

 for, at disse mindretalsudkast også kan indgå i temaet for den  

 vejledende folkeafstemning.
Skriftlig fremsættelse Keld Albrechtsen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om en vejledende  

 folkeafstemning om EU-konventets udkast til unionstraktat.
(Beslutningsforslag nr.
B 70).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
