 Den 21. februar 1986 undertegnedes i Monrovia en overenskomst mellem  

 Danmark og Liberia, i medfør af hvilken den danske regering yder Liberia et  

 statslån på 100 millioner kroner.
 Ifølge overenskomsten, som trådte i kraft på datoen for undertegnelsen, er  

 lånet rentefrit og skal tilbagebetales i 35 halvårlige rater a 2.775.000  

 kroner, første gang den 1. april 1993, sidste gang den 1. april 2010.  

 Herudover skal betales en slutrate på 2.875.000 kroner den 1. oktober 2010.
Lånet er aftalt udnyttet til indkøb i Danmark af udstyr og tjenesteydelser  

 i forbindelse med videreførelse af det igangværende vandforsyningsprojekt  

 samt en eventuel udvidelse af det nuværende boreprogram til at omfatte to  

 andre provinser.
Lånet vil desuden blive anvendt til finansiering af en  

 udvidelse af to af de i medfør af det første statslån leverede ristørrings-  

 og lageranlæg samt til levering af endnu et sådant anlæg.
