Bekendtgørelse om ændring af bekendtgørelse om dyreejeres anvendelse af lægemidler til dyr samt offentlig kontrol og fødevarevirksomheders egenkontrol med restkoncentrationer (Ændring af ordineringsperiode m.v.) § 1 I bekendtgørelse nr. 780 af 24. juni 2010 om dyreejeres anvendelse af lægemidler til dyr samt offentlig kontrol og fødevarevirksomheders egenkontrol med restkoncentrationer, som ændret ved bekendtgørelse nr. 1028 af 27. august 2010, foretages følgende ændringer:
 1. I § 15, stk. 2, indsættes efter »besætningen«: », jf. dog stk. 3, nr. 1,«.
 2. I § 15 indsættes efter stk. 2 som nyt stykke:
 »Stk. 3. I kvægbesætninger, for hvilke der er indgået aftale om sundhedsrådgivning med tilvalgsmodul 2, og hvor ordineringsperioden er indtil 9 måneder, skal følgende betingelser være opfyldt:
 1) De i stk. 1 nævnte optegnelser foretages ved elektronisk indberetning til Dyreregistrering.
 2) Den besætningsansvarlige har meddelt besætningsdyrlægen og Videncenter for Landbrug, Kvæg, at anvendelse af lægemidler ønskes registreret i Dyreregistrering.
 3) Den besætningsansvarlige har meddelt Videncenter for Landbrug, Kvæg, at de indberettede oplysninger skal være tilgængelige for besætningsdyrlægen og for kontrolmyndigheden i mindst 5 år.
4) Besætningsdyrlægen har indberettet til www.vetreg.dk, at den besætningsansvarlige foretager elektronisk indberetning om anvendelse af lægemidler til Dyreregistering.« Stk. 3 bliver herefter stk. 4.
 3. I § 34, stk. 1, nr. 1, ændres »§ 15, stk. 1 og 2« til: »§ 15, stk. 1-3«.
 4. I § 34, stk. 1, nr. 4, ændres »§ 9, stk. 4« til »§ 9, stk. 3«.
§ 2 Bekendtgørelsen træder i kraft den 8. juni 2011.
