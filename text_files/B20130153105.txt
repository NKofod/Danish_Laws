Bekendtgørelse om ændring af bekendtgørelse om opgørelse og afregning af tilskud og bidrag til regionerne for 2013 § 1 I bekendtgørelse nr. 720 af 27. juni 2012 om opgørelse og afregning af tilskud og bidrag til regionerne for 2013 foretages følgende ændringer:
 1. § 4, stk. 1, nr. 4, affattes således:
»4) Antal personer i arbejdsstyrken uden videregående uddannelse opgjort af Danmarks Statistik.
Populationen opgøres pr. 1. januar i året før beregningsåret med arbejdsmarkedstilknytning ultimo november to år før beregningsåret og uddannelsesoplysninger pr. 1. oktober to år før beregningsåret.« 2. § 4, stk. 1, nr. 5, affattes således:
»5) Antal 20-59-årige lønmodtagere med forudsatte færdigheder på grundniveau opgjort af Danmarks Statistik.
Populationen opgøres pr. 1. januar året før beregningsåret med arbejdsmarkedstilknytning to år før beregningsåret.« § 2 Bekendtgørelsen træder i kraft den 20. december 2013 og har virkning for beregning af tilskud og bidrag for tilskudsåret 2013.
