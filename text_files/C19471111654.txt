 Under 14. juli 1947 har justitsministeriet tilskrevet mig således:
 »I flere tilfælde har det vist sig, at behandlingen af sager  

 vedrørende polititjenestemænds tjenesteforseelser, som har medført suspension  

 eller fritagelse for tjeneste, ikke er blevet fremmet med tilbørlig  

 hurtighed, og at årsagen hertil undertiden har været, at en indledet kriminel  

 undersøgelse som har dannet grundlag for suspensionen eller  

 tjenestefritagelsen, er trukket i langdrag.
 Man skal i den anledning, idet man henviser til bestemmelsen i  

 tjenestemandslovens § 11, stk. 1, anmode hr. rigsadvokaten om at henlede  

 statsadvokaternes og politimestrenes opmærksomhed på, at straffesager mod  

 tjenestemænd, som er suspenderet eller fritaget for tjeneste, bør fremmes med  

 størst mulig hurtighed, herunder at de holdes i stadig erindring, såfremt de  

 sendes til særlige myndigheder til udtalelse«.
 Hvilket herved meddeles, idet jeg skal anmode Dem om at instruere  

 politimestrene i overensstemmelse hermed.
