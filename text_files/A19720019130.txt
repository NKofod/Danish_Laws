 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Regningsenheden er 1 krone, som deles i hundrede  

 øre.
 § 2.  Økonomi- og budgetministeren kan lade præge og  

 udsende mønter lydende på 5 kr., 1 kr., 25 øre, 10 øre og 5 øre.  

 Bestemmelserne om mønternes vægt, diameter, materiale og præg fastsættes ved  

 kongelig anordning.
 Stk. 2.  Ved kongelig anordning kan økonomi- og  

 budgetministeren bemyndiges til i særlige tilfælde at lade præge og udsende  

 mønter lydende på anden værdi.
 § 3.  De mønter, der er præget i medfør af § 2 og den  

 tidligere møntlovgivning, er lovlige betalingsmidler inden for grænserne i §  

 4, medmindre de er blevet indkaldt og ugyldiggjort efter § 7.
 § 4.  Ingen har pligt til i en betaling at modtage et  

 større beløb i mønter end:
 § 5.  Mønter, der er væsentligt beskadigede eller er  

 så slidte, at præget er blevet utydeligt, er ikke lovlige betalingsmidler.  

 Over for statens kasser og Danmarks Nationalbank gælder dette dog kun, når de  

 er så beskadigede eller slidte, at præget eller den pålydende værdi ikke med  

 sikkerhed kan konstateres.
§ 6.  Smeltning eller anden omdannelse af mønter er  

 forbudt.
Tilladelse hertil kan dog gives af økonomi- og budgetministeren  

 eller den, han bemyndiger dertil.
 § 7.  Økonomi- og budgetministeren kan træffe  

 bestemmelse om indkaldelse og ugyldiggørelse af mønter, der er lovlige  

 betalingsmidler, jfr. § 3. Varslet for ugyldiggørelsen skal i forhold til  

 statens kasser og Danmarks Nationalbank være mindst 3 måneder.
 § 8.  Økonomi- og budgetministeren kan bestemme, at  

 Den kongelige Mønt og dennes opgaver overføres til Danmarks Nationalbank.
§ 9.  Overtrædelse af § 6, 1. pkt. straffes med bøde,  

 hæfte eller fængsel indtil 6 måneder.
Sagerne behandles som politisager.
 § 10.  Loven træder i kraft den 1. januar 1973.
 Stk. 2.  Følgende love ophæves:
 10)lov nr. 72 af 15. marts 1967 om ikrafttræden for Grønland af møntlovene  

 og 11) lov nr. 425 af 15. november 1967 om tillæg til lov om indenlandsk  

 skillemønt.
 Givet på Christiansborg slot, den 24.  

 maj 1972.
 Under Vor Kongelige Hånd og Segl.
 MARGRETHE R.
------------- Per Hækkerup.
