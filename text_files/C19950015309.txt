 I henhold til § 20 b i bekendtgørelse nr. 761 af 22. august 1994 om ophold  

 i Danmark for udlændinge, der er omfattet af Det Europæiske Fællesskabs  

 regler eller aftale om Det Europæiske Økonomiske Samarbejdsområde  

 (EF/EØS-bekendtgørelsen), senest ændret ved bekendtgørelse nr. 690 af 17.  

 august 1995, fastsættes følgende regler om statsamternes behandling af sager  

 efter ovennævnte bekendtgørelse:
1. Indledende bestemmelser § 1.  Afgørelse om udstedelse, forlængelse, bortfald  

 og inddragelse af EF/EØS-opholdsbevis og opholdstilladelse efter  

 EF/EØS-bekendtgørelsen træffes af statsamtet efter de i  

 EF/EØS-bekendtgørelsens § 20, stk. 1, nævnte regler.
 § 2.  Direktoratet for Udlændinge kan i medfør af  

 EF/EØS-bekendtgørelsens § 20 b fastsætte nærmere regler for og træffe  

 bestemmelse om behandlingen af sagerne.
2. Ansøgningsskema, opholdsbevis/-kort og stempler § 3.  Ansøgning om udstedelse eller forlængelse af  

 EF/EØS-opholdsbevis og opholdstilladelse i medfør af EF/EØS-bekendtgørelsen  

 indgives på et af Direktoratet for Udlændinge godkendt ansøgningsskema.
 Stk. 2.  Istempling af teksten »Ansøgning om  

 opholdsbevis/opholdstilladelse indgivet . . .« i ansøgerens pas sker ved  

 et af Direktoratet for Udlændinge godkendt stempel.
 § 4.  Statsamtets udstedelse eller forlængelse af  

 EF/EØS-opholdsbevis og opholdstilladelse sker ved et af Direktoratet for  

 Udlændinge godkendt opholdsbevis og opholdskort.
Stk. 2.  Opholdsbeviset/-kortet forsynes med et af  

 Direktoratet for Udlændinge godkendt datostempel samt sagsbehandlerens  

 underskrift.
Opholdsbeviset/-kortet forsynes med et af direktoratet godkendt  

 prægestempel, således at prægestemplet går ind over det forinden isatte foto.  

 Herefter lamineres opholdsbeviset/-kortet.
 Stk. 3.  Istempling af udrejsefrist og  

 tilbagerejsetilladelse i udlændingens pas sker ved et af Direktoratet for  

 Udlændinge godkendt stempel.
§ 5.  Datostemplets kode- og farvekombination ændres  

 af statsamtet henholdsvis hver måned og hvert kvartal.
Opholdsbeviser,  

 opholdskort og stempler skal opbevares sikkerhedsmæssigt fuldt forsvarligt.
3. Ikrafttræden § 6.  Cirkulæret træder i kraft den 1. oktober 1995,  

 jf. § 2 i bekendtgørelse nr. 690 af 17. august 1995 om ændring af  

 EF/EØS-bekendtgørelsen.
 Stk. 2.  Cirkulæret har virkning for ansøgninger om  

 udstedelse eller forlængelse af opholdsbevis eller opholdstilladelse, der  

 indgives fra og med den 1. oktober 1995. Cirkulæret har endvidere virkning  

 for afgørelser om inddragelse eller bortfald, der træffes fra og med den 1.  

 oktober 1995. Cirkulæret har endelig virkning for sager, som Direktoratet for  

 Udlændinge med henblik på en eventuel afgørelse om forlængelse, inddragelse  

 eller bortfald har besluttet eller beslutter skal fremtages til fornyet  

 behandling på et tidspunkt fra og med den 1. oktober 1995.
