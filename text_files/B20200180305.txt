Bekendtgørelse om ændring af bekendtgørelse om midlertidig kompensation til særligt nødlidende kulturinstitutioner m.v. der modtager driftstilskud m.v. fra Kulturministeriet eller visse driftslignende tilskud fra Børne- og Undervisningsministeriet, og som følge af COVID-19 foranstaltninger er i risiko for at gå konkurs § 1 I bekendtgørelse nr. 1515 af 22. oktober 2020 om midlertidig kompensation til særligt nødlidende kulturinstitutioner m.v. der modtager driftstilskud m.v. fra Kulturministeriet eller visse driftslignende tilskud fra Børne- og Undervisningsministeriet, og som følge af COVID-19 foranstaltninger er i risiko for at gå konkurs, foretages følgende ændringer:
 1. Indledningen affattes således:
»I medfør af akt nr. 170 af 14. maj 2020, akt nr. 306 af 17. september 2020 og akt nr. 35 af 12. november 2020 fastsættes:« 2. I § 1, stk. 2, indsættes som nr. 4:
»4) Fra og med den 9. marts til og med den 31. december 2020.« 3. I § 1, stk. 3, ændres »stk. 2, nr. 1-3« til: »stk. 2, nr. 1-4,«.
 4. § 1, stk. 4, affattes således:
»Stk. 4. Egnsteatre, hvor Kulturministeriet yder refusion til en eller flere kommuner af deres driftstilskud til egnsteatret samt Aveny-T Fonden, Det Ny Teater, herunder produktionsselskaber som producerer forestillinger til Det Ny Teater, professionelle musicalproducenter uden egen fast scene, og videnspædagogiske aktivitetscentre, som modtager driftslignende tilskud fra Børne- og Undervisningsministeriet fra § 20.89.03.30. er også berettigede til at modtage kompensation gennem ordningen.« § 2 Bekendtgørelsen træder i kraft den 5. december 2020.
