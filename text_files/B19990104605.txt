Bekendtgørelse om Depotrådets  

 sammensætning og virksomhed I medfør af § 24 i lov nr. 370 af 2. juni 1999 om forurenet jord  

 fastsættes:
§ 1. Der nedsættes et råd,  

 Depotrådet, som følger myndighedernes administration af lov  

 om forurenet jord.
Stk. 2. Depotrådet udarbejder en årlig  

 redegørelse til miljø- og energiministeren på baggrund  

 af amtsrådenes årlige indberetninger efter § 24, stk. 2 og 4, i  

 loven.
 Stk. 3. Depotrådet rådgiver  

 Miljøstyrelsen i generelle spørgsmål om  

 teknologiudvikling.
Stk. 4. Depotrådet rådgiver miljø- og  

 energiministeren i forbindelse med udfærdigelse af regler i medfør af loven.
§ 2. Depotrådets formand og medlemmer  

 udpeges af miljø- og energiministeren.
Rådets formand og  

 øvrige medlemmer udpeges for 4 år ad gangen.
Som formand for  

 Depotrådet udpeges Miljøstyrelsen.
Rådet består i  

 øvrigt af 10 andre medlemmer, der så vidt muligt har erfaring  

 indenfor lovens område.
Amtsrådsforeningen i Danmark indstiller 2  

 medlemmer.
Følgende myndigheder og organisationer indstiller hver 1  

 medlem:
1)	 Københavns Kommune, 2)	 Frederiksberg Kommune, 3)	 Kommunernes Landsforening, 4)	 Dansk Industri, 5)	 Danske Entreprenører, 6)	 Danmarks Naturfredningsforening, 7)	 Danske Vandværkers Forening og Danmarks Private  

 Vandværker i fællesskab, og 8)	 Dansk Familielandbrug, De danske Landboforeninger og  

 Landbrugsraadet i fællesskab.
 § 3. Formanden tilrettelægger  

 Depotrådets arbejde og drager omsorg for udførelsen af  

 Depotrådets arbejdsopgaver.
 Stk. 2. Miljøstyrelsen er sekretariat for  

 Depotrådet.
 Stk. 3. Depotrådet kan beslutte, at andre  

 organisationer end omhandlet i § 2, kan udpege personer  til at deltage i  

 møder i Depotrådet, når der i rådet skal behandles  

 emner, der særligt berører disse organisationers interesse.
 § 4. Bekendtgørelsen træder i kraft den 1. januar  

 2000.
