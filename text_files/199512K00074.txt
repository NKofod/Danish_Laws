Nr LSF 74 Forslag til Lov om ændring af konkurrenceloven (Ligestilling af  

 Konkurrencerådets indgrebsmuligheder over for offentlige og private  

 virksomheder) Fremsat af Svend Erik Hovmand (V) Pernille Sams (KF) Kirsten Jacobsen (FP) den 17. november 1995 § 1 I konkurrenceloven, jf. lovbekendtgørelse nr. 114 af 10. marts 1993, som  

 ændret ved lov nr. 357 af 9. juni 1995, foretages følgende ændringer:
 1. § 2 affattes således:
 »Loven omfatter:
 1) Erhvervsvirksomheder og sammenslutninger af erhvervsdrivende.
2) Erhvervsvirksomhed udøvet af stats- eller kommunalforvaltningen, og som  

 består i at udbyde eller efterspørge varer eller tjenesteydelser m.v., som  

 har betydning for konkurrencen i erhvervslivet.« 2. § 15 ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger En række offentlige selskaber udfører i dag virksomhed i konkurrence med  

 de private virksomheder.
De private virksomheder er underlagt  

 Konkurrencerådets indgrebsmuligheder, der bl.a. indebærer, at  

 Konkurrencerådet kan afgive påbud over for virksomhederne.
Konkurrencerådet  

 kan ikke over for offentlige virksomheder, der udfører virksomhed i  

 konkurrence med private, benytte de samme indgrebsmuligheder, men kan alene  

 rette henvendelse til den ansvarlige myndighed og påpege de skadelige  

 virkninger.
Da der ikke er forskel på virksomhedsudøvelsen, og da der derfor  

 i lige så stor grad er brug for et effektivt Konkurrenceråd over for  

 offentlige virksomheder, er formålet med dette lovforslag at fjerne denne  

 forskelsbehandling mellem private og offentlige virksomheder og give  

 Konkurrencerådet samme indgrebsmuligheder over for begge slags virksomheder.
Bemærkninger til lovforslagets enkelte bestemmelser Til § 1 Til nr. 1 Forslaget indebærer, at Konkurrencerådets indgrebsmuligheder, der følger  

 af den gældende konkurrencelovs §§ 11-14, ikke begrænses til private  

 virksomheder, men også omfatter alle offentlige virksomheder.
Til nr. 2 Det foreslås, at Konkurrencerådets muligheder for at rette henvendelse til  

 offentlige myndigheder ophæves.
Denne mulighed vil ikke længere være  

 nødvendig for Konkurrencerådet, da forslagets nr. 1 giver Konkurrencerådet  

 samme indgrebsmuligheder over for både private og offentlige virksomheder.
Til § 2 Det foreslås, at lovforslaget træder i kraft dagen efter bekendtgørelsen i  

 Lovtidende.
