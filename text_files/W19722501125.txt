I juni 1970 traf monopoltilsynet afgørelse om Dansk Mel-Centrals  

 prisberegning for husholdningsmel.
Der indførtes en ny kalkulationsordning  

 for både husholdningsmel og bagerimel og blev givet afslag på en anmodning om  

 prisforhøjelse for husholdningsmelet.
Ankenævnet tiltrådte tilsynets afgørelse om afskrivningerne og  

 størrelsen af den arbejdende kapital.
Ved beregningen af afskrivninger kunne  

 der ikke tages hensyn til virksomhedens investeringsplaner, der ikke var af  

 tilstrækkelig konkret karakter, og ved opgørelsen af den arbejdende kapital  

 kunne ejendommene ikke ansættes højere end den bogførte værdi.
Til dækning af nettofortjeneste havde tilsynet godkendt en forrentning  

 af den arbejdende kapital på 10 pct. og herudover bemærket, at  

 direktørgagerne var af en sådan størrelse, at de måtte antages at udgøre en  

 del af nettofortjenesten.
Den samlede nettofortjeneste kom derved op på 12-13  

 pct. af den arbejdende kapital.
Virksomheden ønskede imidlertid en  

 forrentning på 12 pct. og der udover et tillæg på 2 pct. til dækning af  

 forretningsmæssig avance m.v.
Ankenævnet fandt ikke, at der var grundlag for at godkende højere  

 nettoavance end den af tilsynet nævnte sats.
Da der imidlertid fra 1971 var  

 sket en nedsættelse af direktørgagerne, mente nævnet ikke, at en del af  

 nettoavancen nu kunne anses indeholdt heri.
Nævnet fastsatte herefter, at det  

 samlede tillæg, der indregnes i kalkulationens bruttoavancepost, skulle  

 andrage 12 pct.
År 1972, den 13. september, blev i sagen j. nr. 9/70, Dansk Mel-Central  

 I/S, afsagt sålydende KENDELSE:
 I skrivelse af 24. juli 1970 har statsautoriseret revisor Aksel Madsen for  

 Dansk Mel-Central I/S (DMC) klaget over en af monopoltilsynet i skrivelse af  

 19. juni 1970 truffet afgørelse vedrørende DMC's priser på husholdningsmel.
Højesteretssagfører A.
Victor Hansen har som advokat for DMC i skrivelser  

 af 26. marts 1971 og 20. januar 1972 nærmere præciseret og begrundet klagen.
 Ved den påklagede afgørelse afslog monopoltilsynet en anmodning fra  

 klagerne om godkendelse af en forhøjelse af priserne for husholdningsmel,  

 idet tilsynet samtidig godkendte, at DMC i sine priser for husholdningsmel af  

 mærkerne Amo/Gluten indregner følgende beløb til henholdsvis råvareudgift,  

 emballage og bruttoavancetillæg:
 Med hensyn til opgørelsen af bruttoavancetillægget har monopoltilsynet i  

 afgørelsen oplyst:
 »Til dækning af de henførbare omkostninger indregnes et beløb på  

 34,02 kr. pr.
100 kg svarende til det af DMC opgjorte omkostningsbeløb.
Det bemærkes  

 herved, at tilsynet nærer nogen betænkelighed med hensyn til rimeligheden af  

 de principper, DMC har anvendt ved fordelingen af en række af de  

 fællesomkostninger der falder inden for denne omkostningsgruppe.
Da  

 fordelingen imidlertid i en vis udstrækning må ses i sammenhæng med  

 opgørelsen af råvareudgiften, vil tilsynet indtil videre kunne godkende  

 selskabets opgørelse, men vil forbeholde sig ret til senere at tage de  

 anvendte fordelingsprincipper op til fornyet vurdering.
 Beløbet til fællesomkostninger plus nettofortjeneste er indregnet i  

 bruttoavancetillægget med et samlet beløb på 11,44 kr. pr. 100 kg.
Tilsynet har ved opgørelsen heraf taget udgangpunkt i DMC's opgørelse af  

 udgifterne til administrationsomkostninger (møllerne + DMC) kantinedrift og  

 forsikringer (ialt 0.000.000 kr.). Hertil er lagt et beløb til afskrivninger  

 (1.192.000 kr.) svarende til de foretagne skattemæssige afskrivninger i  

 sidste regnskabsår.
Man har herved fulgt tilsynets sædvanlige praksis,  

 hvorefter afskrivninger godkendes indregnet i priserne med et beløb svarende  

 til de af virksomhederne faktisk foretagne skattemæssige afskrivninger  

 opgjort på grundlag af aktivernes bogførte værdier, hvorimod de af revisor  

 Aksel Madsen omtalte »driftsøkonomiske afskrivninger« ikke vil  

 kunne lægges til grund ved prisgodkendelsen.
Endvidere er indregnet et beløb  

 til forrentning af den i virksomheden arbejdende kapital (1.655.000 kr.), som  

 efter DMC's opgørelse for året 1969 i gennemsnit har udgjort ca. 16,5 mill.  

 kr.
Forrentningsbeløbet er opgjort til 10 pct. af den i virksomheden i 1969 i  

 gennemsnit investerede kapital.
Ved fastsættelsen af forrentningsprocenten  

 har tilsynet bl. a. taget hensyn til, at omkostningerne til selskabets  

 administration efter deres størrelse og sammensætning må anses at indeholde  

 en væsentlig nettoavanceindtjening.' Klagerne har nedlagt påstand om, at det af monopoltilsynet fastsatte  

 bruttoavancetillæg - kr. 45,46 pr. 100 kg husholdningsmel af mærkerne  

 Amo/Gluten - forhøjes, idet klagerne gør gældende, at afskrivninger bør indregnes med et større beløb i  

 bruttoavancetillægget, at der i bruttoavancetillægget bør indregnes et større beløb til  

 forrentning af den arbejdende kapital, at der bør indregnes et beløb til dækning af forretningsmæssig avance m.  

 v. svarende til 2 pct. af omsætningen, og at »ikke-henførbare« omkostninger (fællesomkostninger) bør  

 fordeles mellem Amo/Gluten-mel og bagerimel efter omsat kvantum med  

 firedobbelt vægt på Amo/Glutenmel.
 Monopoltilsynet har påstået den påklagede afgørelse stadfæstet.
Ved skrivelse af 17. juli 1972 har klagerne nedlagt nye underpåstande til  

 spørgsmålet om fordeling af »ikke-henførbare« omkostninger.
Da de  

 til grund for disse påstande liggende principper ikke har været forelagt  

 monopolrådet, der således ikke har truffet afgørelse på dette grundlag, har  

 nævnet henstillet til parterne, at spørsmålet om fordeling af disse  

 omkostninger udgår af ankesagens behandling for nævnet og bliver gjort til  

 genstand for fornyet forhandling i monopoltilsynet.
Parterne har taget  

 nævnets henstilling til følge.
 Sagen har været behandlet på nævnets møder den 30. august og 11. september  

 1972. På det første møde var parterne repræsenteret og udtalte sig.
 Overfor nævnet er der redegjort for sagen i indlæg af 26. marts 1971, 20.  

 januar og 17. juli 1972 fra klagerne og i indlæg af 27. september 1971, 6.  

 juni og 26. juli 1972 fra monopoltilsynet.
 Om produktionsforholdene for DMC's produkter har klagerne oplyst følgende:
»DMC stiftedes den 1. august 1960 af de to handelsmøller Munke Mølle  

 A/S og Dampmøllen Victoria A/S, Odense, som interessenter.
Interessentskabets  

 hovedformål er at varetage afsætningen af de to møllers produkter samt at  

 indkøbe de til deres produktion nødvendige råvarer m. v.
DMC var oprindelig kun anmeldt til registeret for så vidt angår Amo og  

 Gluten mel, for hvilken vare DMC har en markedsandel på omkring 60 pct.
I  

 foråret 1969 blev registreringen imidlertid udvidet til at omfatte også  

 bagerimel, for hvilken vare DMC har en markedsandel på nær 25 pct.
 DMC's hovedartikel er husholdningsmel af mærkerne Amo og Gluten.
Ved fremstillingen heraf fremkommer foruden affaldsprodukter som klid m.  

 v. et kvantum eftermel, som for en dels vedkommende blandes i bestemte  

 forhold med udmalede melkvaliteter, hvorved der som biprodukt fremkommer et blandingsmel til industribrug.
 Omsætningen kan således opdeles i 4 hovedgrupper:
1. Amo og Gluten mel, 2. Øvrigt husholdningsmel, 3. Bagerimel og 4. Andre handelsvarer.
 Til belysning af forholdet mellem disse 4 varegrupper skal nævnes, at den  

 totale omsætning i 1969 på 78.749 tons fordeler sig som følger:
 Klagerne har givet følgende oversigt vedrørende klagens indhold:
 »For så vidt angår bruttoavancetillægget sondres i Monopoltilsynets  

 skrivelse af 19. juni mellem på den ene side henførbare omkostninger og på  

 den anden side fælles omkostninger + nettofortjeneste (ikke-henførbare  

 omkostninger). Det bemærkes i denne forbindelse, at der ingen uenighed består  

 om hvilke omkostninger der er henførbare og hvilke der er ikke-henførbare.
 For så vidt angår henførbare omkostninger er disse, som det fremgår af  

 skrivelsen godkendt indregnet med et beløb på kr. 34,02 pr. 100 kg svarende  

 til det af DMC opgjorte ........
 Heller ikke herom drejer derfor anken sig.
 For så vidt angår derimod fællesomkostninger + nettofortjeneste  

 (ikke-henførbare omkostninger) har Monopoltilsynet i samme skrivelse kun  

 godkendt disse poster indregnet med et beløb på kr. 11,44 pr. 100 kg.
 Disse poster var af DMC foreslået indregnet med kr. 24,37.
 Forskellen skyldtes dels, at Monopoltilsynet ikke har kunnet godkende  

 størrelsen af det beløb, hvortil de ikke-henførbare omkostninger er opgjort  

 af DMC, dels at Monopoltilsynet ikke har kunnet godkende den fordeling heraf  

 mellem Amo og Gluten på den ene side og andre produkter på den anden side,  

 som DMC havde foreslået.
 I førstnævnte henseende fremgår det af Monopoltilsynets skrivelse af 19.  

 juni 1970 , at Monopoltilsynet har indregnet 3 poster, nemlig:
1. Administrationsomkostninger, kantinedrift og forsikringer, 2. Afskrivninger og 3. Renter af den arbejdende kapital.
Som det fremgår ..... , er der ingen uenighed om den første af posterne:  

 administrationsomkostninger, kantinedrift og forsikringer, som af  

 Monopoltilsynet er indregnet med det af DMC opgjorte beløb kr. (.....), Derimod er der uenighed om posten: afskrivninger som af Monopoltilsynet er  

 indregnet med de af virksomheden faktisk foretagne skattemæssige  

 afskrivninger eller kr. 1.192.000,-, (ansat til kr.1.200.000,-) men foreslået  

 indregnet .......af DMC med kr. 2 mill.
 Endvidere er der uenighed om posten: renter af den arbejdende kapital, som  

 af Monopoltilsynet er indregnet med 10 pct. af kr. 16.500.000,-, men af  

 virksomheden ...... foreslået indregnet med 12 pct af kr. (.......).
 Endelig er der ikke af Monopoltilsynet indregnet forretningsmæssig avance,  

 heri andel i rationaliseringsgevinst og risikotillæg som af virksomheden er  

 foreslået indregnet med 2 pct. af omsætningen, eller for 1969 med kr.  

 1.432.000,-. .........
Nærværende anke drejer sig herefter om følgende spørgsmål: I Størrelsen af  

 det beløb, hvormed afskrivninger skal indregnes, II Størrelsen af det beløb,  

 hvormed renter af den arbejdende kapital skal indregnes, herunder hvilken  

 rentesats og hvilken arbejdende kapital der skal lægges til grund, og III Spørgsmålet om hvorvidt forretningsmæssig avance kan kræves indregnet  

 og i bekræftende fald med hvilket beløb .......« I.
Klagerne finder, at det efter monopolloven må være berettiget at kræve  

 de afskrivninger lagt til grund, som er nødvendige ud fra en driftsøkonomisk  

 betragtning også under hensyntagen til foreliggende investeringsplaner, og at  

 s,»22.404'påklagede afgørelse i bruttoavancetillægget indregnede beløb  

 til afskrivninger derfor bør forhøjes - dog ikke op over 2 mill. kr.
Klagerne  

 bemærker herved, at det ikke kan være i overensstemmelse med loven at kræve,  

 at det skal være de faktisk foretagne skattemæssige afskrivninger, der lægges  

 til grund, idet disse ikke behøver at være udtryk for den værdinedgang, der  

 har fundet sted i løbet af det pågældende år, endsige det beløb, der  

 nødvendigvis må henlægges til nyanskaffelser.
Hertil kommer efter klagernes  

 opfattelse, dels at det forhold, at DMC i 1960 stiftedes som et  

 interessentskab med de 2 aktieselskaber som interessenter i stedet for som et  

 nyt aktieselskab, hvortil de bestående selskaber overdrog aktiver til den  

 reelle værdi med deraf følgende langt højere skattemæssige afskrivninger,  

 ikke bør stille klagerne i en mindre gunstig situation, dels at den  

 arbejdende kapital rigtigt opgjort overstiger den bogførte kapital, hvilket  

 medfører, at de skattemæssige afskrivninger beløbsmæssigt bliver for små,  

 selv om man lægger den skattemæssige afskrivning til grund.
Endvidere har  

 klagerne bl. a. fremhævet, at møllerianlæg som følge af karakteren af et  

 sammenhængende system må anskaffes på een gang, og at fornyelse således ikke  

 kan ske etapevis med deraf etapevis indregning af afskrivninger, og at de  

 ikke som andre virksomheder rent praktisk kan foretage reinvesteringer  

 løbende og med rimelige beløb, men nødvendigvis må foretage dem springvis og  

 til forholdsvis meget store beløb.
Dette er netop tilfældet, når klagerne  

 inden for en kortere årrække står over for at måtte opbygge et nyt  

 møllerianlæg.
 Sammenfattende har klagerne om afskrivningerne anført, at en hensættelse  

 af beløb på 3 mill. kr. for året 1969 til driftsøkonomiske afskrivninger må  

 forekomme absolut rimelig, men for at affærdige kritik af de enkelte poster  

 og i erkendelse af, at en stigning i omkostningerne fra de af monopoltilsynet  

 anerkendte afskrivninger på 1,2 mill. kr. til driftsøkonomiske nødvendige  

 afskrivninger på ca. 3 mill. kr. ikke kan tilpasses i priserne på een gang,  

 er påstanden om en forhøjelse af afskrivningsbeløbet begrænset til 2 mill.  

 kr.
Monopoltilsynet har i anledning af det af klagerne om størrelsen af  

 afskrivningsbeløbet anførte oplyst, at tilsynet som hovedregel fastholder det  

 princip, at beløbene til afskrivninger, der indregnes i de godkendte priser,  

 er de afskrivninger, der faktisk agtes foretaget, dog højst svarende til de  

 af skattevæsenet tilladte skattemæssige afskrivninger.
Tilsvarende gælder for  

 investeringsfondshenlæggelser og forskudsafskrivninger.
Til det af klagerne  

 anførte bemærker tilsynet bl. a., at det må tillægges afgørende betydning, at  

 der ved tilsynets indregning af beløbene til afskrivninger sikres, at der  

 består en regnskabsmæssig overensstemmelse mellem opgørelsen af  

 virksomhedernes driftsresultat og ændringerne i kapitalapparatets bogførte  

 værdi, som efter tilsynets praksis ligger til grund for opgørelsen af den  

 forrentningsberettigede kapital.
Tilsynet bemærker herved, at en mere eller  

 mindre skønsmæssig opgørelse af afskrivningsbeløbet uden forbindelse med  

 kapitalapparatets saldoværdi, således som klagerne har foreslået, vil betyde,  

 at man ophæver denne sammenhæng mellem driftsresultat og kapitalopgørelse.  

 Videre har tilsynet særligt fremhævet, at når klagerne ikke har ønsket  

 faktiske skattemæssige forskudsafskrivninger indregnet, beror dette på, at  

 deres investerings- og byggeplaner endnu kun er på et foreløbigt stadium,  

 således at det ikke har været muligt for klagerne at drage nytte af de  

 skattemæssige regler om forskudsafskrivninger.
Også under hensyn hertil  

 finder tilsynet det udelukket at lægge de af klagerne hypotetisk opstillede  

 investeringsplaner til grund for det investeringsbeløb, der skal indgå i  

 kalkulationen.
Under forhandlinger med klagerne har tilsynet imidlertid  

 tilkendegivet, at det er indstillet på at tage hensyn til investeringsplaner,  

 når disse foreligger konkretiseret.
Monopoltilsynet har sluttelig om dette spørgsmål bl. a. bemærket, at  

 væsentlige udvidelser af industrielle virksomheders produktionsanlæg ofte vil  

 ske i spring og kræve store investeringsbeløb, og at der derfor ikke er tale  

 om et forhold, der er specielt for klagerne.
Tilsynet mener ikke, at  

 nødvendigheden af store springvise anlægsudgifter kan begrunde en særlig  

 stilling for sådanne virksomheder, således at hensyntagen ved prisansættelsen  

 til faktiske reinvesteringer og afskrivninger erstattes af adgang til  

 generelt at indregne såkaldte driftsøkonomiske afskrivninger, som er uden  

 reel tilknytning til virksomhedernes regnskabsmæssige afskrivninger og  

 aktuelle investeringer.
II.
For så vidt angår forrentningen af den arbejdende kapital ønsker  

 klagerne i bruttoavancetillægget indregnet et større beløb hertil end af  

 monopoltilsynet fastsat, idet klagerne gør gældende, dels at den arbejdende  

 kapital rigtigt opgjort udgør mere end de af tilsynet til grund lagte  

 16.550.000 kr., dels at rentesatsen ikke bør være 10 pct., men 12 pct.
 Klagerne opgør den arbejdende kapital således:
Klagernes opgørelse adskiller sig således alene fra monopoltilsynets  

 derved, at faste ejendomme er medtaget til ejendomsværdi efter fradrag af  

 foretagne afskrivninger fra og med stiftelsen af interessentskabet.
I øvrigt  

 er de af tilsynet godkendte og dermed bogførte værdier lagt til grund.  

 Klagerne bemærker herved bl. a., at grundværdien af de samlede  

 ejendomsværdier på 9.991.000 kr. kun udgør 544.000 kr., idet bygningerne i  

 vidt omfang er opført på lejet grund, og at det forhold, at der, såfremt  

 ejendomsværdierne lægges til grund, hvert 4. år vil blive udløst  

 prisforhøjelser, dels vil kunne afbødes ved hvert halve eller hele år at  

 foretage prisjusteringer efter indekstal, dels er et udtryk for, at klagerne  

 venter med en prisforhøjelse, de burde have haft på et tidligere tidspunkt.
 Til støtte for klagernes opgørelse af den arbejdende kapital henviser  

 klagerne til, dels at det må være rimeligt, at den værdi, som af det  

 offentlige i øvrigt lægges til grund f. eks. ved beskatning, nemlig den  

 offentlige ejendomsværdi, også her lægges til grund, dels at denne værdi også  

 i øvrigt i almindelighed opfattes som værdien i handel og vandel af en fast  

 ejendom og i øvrigt i tidligere sager er lagt til grund, jfr. nævnets  

 kendelse af 19. oktober 1966 i sagen vedrørende Colon Emballage A/S  

 (offentliggjort i Meddelelser fra Monopoltilsynet 1966 s. 261), hvor nævnet  

 statuerede, at virksomhedens indtjening burde bedømmes i forhold til et  

 kapitalgrundlag svarende til de bogførte værdier, for faste ejendommes  

 vedkommende dog med et tillæg svarende til i hvert fald forskellen mellem  

 disses værdier og skatteværdierne.
Klagerne ønsker den arbejdende kapital som af dem opgjort forrentet med 12  

 pct. under hensyn dels til den effektive rente på obligationsmarkedet og dels  

 til, at det drejer sig om risikovillig kapital.
Herudover begærer klagerne  

 indregnet et beløb til dækning af forretningsmæssig avance.
Klagerne henviser  

 herved til den relativt lille bogførte værdi, til den høje udnyttelsesgrad og  

 til den store produktion, hvilke 3 forhold alle efter klagernes opfattelse  

 taler for en høj forrentningsprocent.
I anledning af, at det i et referat af sagen til monopolrådet er oplyst,  

 at de 10 pct. er fastsat under hensyntagen til, at omkostningerne til  

 selskabernes administration efter deres størrelse og sammensætning må anses  

 for at indeholde en væsentlig nettoavanceindtjening, hvorved er sigtet til de  

 »meget betydelige beløb«, der »er anvendt til aflønning af den  

 ene mølles direktører, som tillige er ejere af møllen og dermed medejere af  

 DMC« går klagerne ud fra, at der herved sigtes til et beløb på 300.000  

 kr., som efter tilsynets opfattelse er udbetalt »for meget« til den  

 ene mølles (....) direktør, som i øvrigt af den pågældende mølles  

 aktiekapital kun ejer 1 pct.
Dette beløb udgør netop ca. 2 pct. af den af  

 tilsynet opgjorte arbejdende kapital.
Klagerne finder, at det fremgår heraf,  

 at monopoltilsynet ikke kan være uening med klagerne i, at en forrentning på  

 12 pct. vil være rimelig.
Omvendt er klagerne i princippet ikke uenige i, at  

 administrationsomkostningerne, der er en del af de ikke-henførbare  

 omkostninger, må reduceres for så vidt og i det omfang, udbetalinger til en  

 direktør er for store, men klagerne fastholder, at et sådant fradrag ikke kan  

 ske med den tilfældige procent, beløbet udgør af den arbejdende kapital til  

 enhver tid, men må fradrages enten i administrationsomkostningerne eller i  

 slutsummen af samtlige ikke-henførbare omkostninger.
Til klagernes opgørelse af den arbejdende kapital bemærker monopoltilsynet  

 bl. a., at det offentliges ejendomsvurderinger skal anvendes som grundlag for  

 beskatningen af fast ejendom, og at bevægelsen i vurderingssummerne således  

 bl. a. udtrykker de virkninger, den samfundsmæssige udvikling har på  

 grundværdier, hvoraf følger, at de ikke kan tages som udtryk for værdien af  

 de produktionsfaktorer, der er investeret i virksomhederne og derfor heller  

 ikke kan danne grundlag for den faktoraflønning, som forrentningsbeløbet er  

 udtryk for.
Tilsynet finder derfor, at anvendelsen af ejendomsværdierne som  

 mål for den investerede kapital vil kunne få helt urimelige virkninger på  

 priserne.
F. eks. ville en stigning i grundværdierne betinget af særlige  

 ændringer i beliggenhedsværdi eller andre efterspørgsels- og  

 udbudsbestemmende faktorer kunne begrunde en forhøjelse af de godkendte  

 priser, og på samme måde ville der hvert 4. år blive udløst prisforhøjelser,  

 der alene var begrundet i stigningen i de offentlige vurderinger.
I øvrigt  

 finder tilsynet, at der specielt for bygninger ikke synes at være nogen reel  

 begrundelse for at lægge et andet princip til grund end for værdiansættelsen  

 af maskiner, inventar og lignende.
Efter klagernes påstand ville der  

 imidlertid blive tale om en særlig høj forrentning af de midler, der  

 investeres i bygninger, og dette forhold kunne tænkes at fremkalde uheldige  

 skævheder i investeringerne.
For så vidt klagerne har henvist til nævnets kendelse af 19. oktober 1966  

 vedrørende Colon Emballage A/S bemærker monopoltilsynet, at der i denne  

 kendelse alene er fastlagt et udgangspunkt for opgørelsen af de faste  

 ejendommes kapitalværdi i den konkrete sag.
Derimod giver afgørelsen efter  

 tilsynets opfattelse ikke mulighed for, at der efterfølgende skal ske en  

 løbende opregulering af de kapitalværdier, hvormed de faste ejendomme indgår  

 i det samlede kapitalgrundlag.
Tilsynet mener således, at denne kendelse  

 netop ikke indebærer, at faste ejendomme skal forhøjes svarende til  

 forhøjelsen af de af det offentlige fastsatte ejendomsværdier.
Vedrørende opgørelsen af den arbejdende kapital anfører monopoltilsynet  

 endvidere, at når spørgsmålet om denne kan opstå således som i nærværende  

 sag, må det i et vist omfang ses på baggrund af de meget fordelagtige  

 afskrivningsregler, der blev indført i 1957. Når de skattemæssige regler for  

 afskrivninger følges, vil der hurtigt opstå en betydelig forskel mellem på  

 den ene side kapitalapparatets bogførte værdi og på den anden side anlæggenes  

 værdi i handel og vandel, men tilsynet finder det næppe rimeligt, at den  

 fordel, der i første omgang gives virksomhederne gennem reglerne om skattefri  

 afskrivninger, henlæggelser til investeringsfonds og forskudsafskrivninger  

 senere skal kunne danne grundlag for et krav om yderligere fordele med hensyn  

 til opgørelsen af det forrentningsberettigede kapitalgrundlag.
Tilsynet  

 fastholder derfor, at opgørelsen af forrentningsbeløbet fastsættes på  

 grundlag af den arbejdende kapitals bogførte værdi i overensstemmelse med  

 hidtidig praksis.
Monopoltilsynet anfører, at tilsynet ved den påklagede afgørelse har  

 fundet det rimeligt, at der i de godkendte priser indregnes en forrentning af  

 den investerede kapital på ca. 12-13 pct., d. v. s. 10 pct. af den arbejdende  

 kapital + en skønsmæssig andel af virksomhedens udgifter til direktørgager,  

 der efter deres størrelse og sammensætning må anses at indeholde beløb, der  

 må betragtes som nettoavance.
En forrentning af denne størrelsesorden har  

 kunnet begrundes med henvisning til de foreliggende konkrete forhold,  

 herunder klagernes relativt lave kapitalværdier og klagernes ret høje  

 kapacitetsudnyttelse.
Med hensyn til den i sagen fremdragne store  

 direktørgage anfører tilsynet, at medens man i Dampmøllen Viktoria har kunnet  

 nøjes med en direktørgage på ca. (...) kr., har udgiften hertil i Munkemølle  

 udgjort ca. (...) kr. eller godt (...) kr. mere.
Da direktørfunktionerne i de  

 2 møller næppe er væsentligt forskellige, og da produktionen og øvrige  

 forhold stort set svarer til hinanden, kunne der være grundlag for at hævde,  

 at de samlede direktørgager skulle reduceres med et beløb på ca. 1/2 mill.  

 kr.
Imidlertid finder tilsynet det rigtigere, at man lader dette spørgsmål  

 indgå i vurderingen af klagernes samlede økonomiske stilling, som lægges til  

 grund ved fastsættelsen af forrentningsbeløbets størrelse.
III.
Til støtte for påstanden om, at der i bruttoavancetillægget indregnes  

 et beløb til dækning af forretningsmæssig avance m. v. svarende til 2 pct. af  

 omsætningen, henviser klagerne dels til det rimelige i, at en virksomhed  

 foruden passende forrentning af arbejdende kapital opnår også en rimelig  

 nettoavance, dels til nævnets kendelse af 8. maj 1964 i klagernes sag  

 (offentliggjort i Meddelelser fra monopoltilsynet 1964 side 99), hvor det  

 forudsættes, at der udover forrentning af arbejdende kapital skal indregnes i  

 priserne en »passende dækning for den risiko, under hvilken virksomheden  

 arbejder«, samt at priserne ikke må føre til, »at de af DMC ved  

 rationalisering opnåede fordele på urimelig måde beskæres«.
 Klagerne erkender, at fastsættelsen af et beløb til dækning af  

 forretningsmæssig avance beror på et skøn, men finder, at fastsættelsen af  

 beløbet som en procentdel af omsætningen må være naturlig, og at det i denne  

 henseende udøvede skøn på 2 pct af omsætningen er rimeligt.
Hertil kommer efter klagernes opfattelse imidlertid, dels at forbruget af  

 husholdningsmel i Danmark er stærkt dalende og i øvrigt generelt er dalet  

 mere end omsætningsnedgangen for klagernes vedkommende, og at det må være  

 rimeligt, at klagerne får kompensation for den risiko som de herefter er ude  

 i, dels at der hos klagerne er tale om en særlig høj grad af  

 kapacitetsudnyttelse og dermed om en rationaliseringsgevinst, af hvilken de  

 må have krav på en passende andel.
Heroverfor anfører monopoltilsynet bl. a.,  

 at der næppe med henvisning til bestemmelserne i monopollovens § 12, stk. 4,  

 jfr. § 11, stk. 2, kan skabes grundlag for at give klagerne en særlig høj  

 forrentning af sin kapital som følge af, at der i en årrække har været  

 nedgang i forbruget af husholdningsmel.
Denne nedgang, der forventes at  

 fortsætte i de kommende år, må imidlertid snarere tale for tilbageholdenhed i  

 prisfastsættelsen for denne vare end for at indregne en særlig risikopræmie i  

 prisen.
Det faldende forbrug vil dels gøre det mindre tiltrækkende for  

 eventuelle konkurrenter at søge at trænge ind på dette marked, dels gøre  

 nyinvesteringer overflødige.
Særlig gunstige indtjeningsforhold kan derfor  

 næppe begrundes ved dette forhold.
Endvidere anfører tilsynet, at der ved  

 forrentningsprocentens fastsættelse allerede er taget hensyn til klagernes  

 høje kapacitetsudnyttelse, og at det må anses for tvivlsomt, i hvilket omfang  

 denne kapacitetsudnyttelse er udtryk for en rationaliseringsgevinst.
Om rationaliseringsgevinsten bemærker monopoltilsynet i øvrigt, at selve  

 opgørelsen af rationaliseringsgevinstens størrelse vil være behæftet med  

 betydelig usikkerhed, fordi det ofte er vanskeligt præcist at udskille de  

 produktivitetsforbedringer, der skyldes særlig indsats fra den pågældende  

 virksomheds side, fra produktivitetsforbedringer, der følger af den normale  

 tekniske udvikling.
Det forhold, at der gennem sammenslutningen af de to  

 møller er sket en koncentration af melproduktionen og derved skabt mulighed  

 for en række stordriftsfordele, kan imidlertid næppe i sig selv begrunde, at  

 klagerne for ubegrænset tid har krav på en særlig høj indtjening med  

 henvisning til rationaliseringsgevinsten.
Tilsynet tilføjer, at i sin praksis  

 følger tilsynet det synspunkt, at den ved en rationalisering opnåede  

 besparelse kun delvis skal tilfalde virksomheden og kun inden for en  

 begrænset periode.
Monopoltilsynet afviser, at der ikke i den godkendte pris er medregnet et  

 rimeligt beløb til nettofortjeneste.
Efter tilsynets opgørelse ville  

 klagernes påstand i øvrigt indebære et krav om en forrentningsprocent på ca.  

 25. Det samlede forrentningsbeløb er ansat til 4,1 mill. kr. (2,7 + 1,4 mill.  

 kr.), hvilket skal sammenholdes med en investeret kapital opgjort efter  

 bogførte værdier på 16,5 mill. kr.
Et sådant forrentningsniveau ligger langt  

 over det kapitaludbytte, der opnås af virksomheder, der arbejder under aktiv  

 konkurrence i en branche som den her omhandlede, og må efter tilsynets  

 opfattelse betegnes som en i monopollovens forstand urimelig høj  

 nettoindtjening.
 Til det således foreliggende skal nævnet udtale:
Nævnet er enigt med monopoltilsynet i, at klagernes planer om en mere  

 omfattende fornyelse af klagernes møllerianlæg inden for en kortere årrække  

 ikke har en sådan konkret karakter, at de bør tages i betragtning ved  

 indregningen af afskrivninger m. v. i de godkendte priser.
Nævnet er  

 ligeledes enigt med tilsynet i, at klagernes ejendomme ved opgørelsen af den  

 arbejdende kapital ikke bør ansættes højere end den bogførte værdi, der i  

 forbindelse med de regnskabsmæssige afskrivninger er indgået som elementer i  

 tilsynets tidligere foretagne vurderinger af klagernes prisfastsættelse og  

 økonomiske stilling.
 Nævnet kan herefter tiltræde monopoltilsynets opgørelse af afskrivningerne  

 og den arbejdende kapital, der må ses i sammenhæng og i den foreliggende sag  

 er foretaget i overensstemmelse med tilsynets sædvanlige praksis.
 For så vidt angår nettoavancen, derunder forrentningen af den arbejdende  

 kapital samt dækning af den risiko, virksomheden arbejder under, finder  

 nævnet ikke, at der under sagen er fremkommet oplysninger, der kan begrunde,  

 at der i priserne indregnes et højere beløb end svarende til den af tilsynet  

 godkendte sats på 12-13 pct. af den arbejdende kapital.
Herefter findes der at være indrømmet klagerne et omkostningstillæg, der  

 rummer en rimelig nettoavance.
Som følge heraf kan klagernes påstand om, at  

 der yderligere indregnes 2 pct. af omsætningen til dækning af  

 forretningsmæssig avance m. v., ikke tages til følge.
Idet bemærkes, at der  

 ikke i det af monopoltilsynet anførte skønnes at være tilstrækkeligt grundlag  

 for at anse en del af denne nettoavance som indeholdt i de gager, der nu  

 udbetales til direktørerne i Munke Mølle, finder nævnet, at der bør indrømmes  

 klagerne en vis forhøjelse af bruttoavancetillægget, der efter de af dem  

 nedlagte påstande kan fastsættes til 2 pct. ud over de af monopoltilsynet  

 godkendte 10 pct. af den arbejdende kapital.
 Herefter bestemmes:
 Den af monopoltilsynet den 19. juni 1970 trufne afgørelse stadfæstes med  

 den ændring, at det godkendes, at der i bruttoavancetillægget indregnes en  

 forrentning på 12 pct. af den i virksomheden arbejdende kapital, således som  

 denne er opgjort af monopoltilsynet.
