Teknisk forskrift om registrering af  

 navigationsdata i hurtigfærger1) I medfør af § 2, stk. 5, § 4, § 11, stk. 2, § 14, stk.2, og § 28 i  

 lov om skibes sikkerhed m.v., jf. lovbekendtgørelse nr. 594 af 26.  

 juni 1996, som ændret ved lov nr. 887 af 3. december 1997, efter  

 bemyndigelse i bekendtgørelse nr. 694 af 17. august 1995 og efter  

 forhandling med miljø- og energiministeren fastsættes:
Anvendelsesområde § 1. Denne forskrift finder anvendelse på  

 alle fartøjer af typen "hurtigfærger", som defineret i  

 § 4.
 § 2. Forskriften gælder for såvel nye  

 som eksisterende hurtigfærger, der går i fast rutefart på  

 dansk havn eller mellem danske havne.
Formål § 3. Formålet med denne forskrift er at give  

 myndighederne mulighed for at kontrollere hurtigfærgers  

 sejladsmønstre med henblik på øget beskyttelse af natur-  

 og kulturværdier på og i havet, de rekreative interesser samt  

 forbedret sejladssikkerhed.
Definitioner § 4. I denne forskrift forstås ved:
 1)	"Hurtigfærge": Et fartøj, der opfylder de til  

 enhver tid gældende internationale koder for  

 højhastighedsfartøjer vedtaget i den Internationale Maritime  

 Organisation (IMO).
 2)	"Positionsangivelse": Skibets position udlæst fra en  

 navigationsmodtager.
 3)	"Hastighed": Skibets beholdne fart.
 4)	"Kurs": Skibets kurs udlæst fra et gyrokompas eller  

 fra en navigationsmodtager.
 5)	"Vanddybde": Enten den aktuelle vanddybde taget fra  

 skibets ekkolod eller den teoretiske vanddybde udregnet på baggrund af  

 skibets position.
 6)	"Tidsangivelse": Lokaltid eller Universal Time  

 Co-ordinated (UTC).
Tilsyn og kontrol § 5. Søfartsstyrelsen fører tilsyn  

 med overholdelsen af bestemmelserne i denne forskrift.
 Udstyrskrav og opbevaring af data m.v.
§ 6. Der skal om bord i alle hurtigfærger  

 ske en automatisk, elektronisk indsamling, registrering og lagring af  

 navigationsdata fra det tidspunkt, skibet påbegynder sin rejse til  

 rejsen er slut.
Registrering er ikke påkrævet sålænge  

 skibet ligger i havn.
 § 7. Navigationsdata skal som minimum omfatte  

 elektronisk positionsangivelse, hastighed, kurs, vanddybde og  

 tidsangivelse.
Stk. 2. Nøjagtigheden af positionen skal som  

 hovedregel være bedre end 50 meter.
Data fra satellitmodtager kan  

 anvendes som kilde til ovennævnte navigationsdata.
 § 8. Indsamlingen af data på rejsen skal  

 være hastighedsafhængig og skal som minimum ske for hver 0,1  

 sømil, skibet har tilbagelagt over grunden.
§ 9. De indsamlede data skal opbevares om bord i  

 elektronisk form i en periode på minimum 6 måneder.
Det må  

 ikke være muligt at ændre i oplysningerne i denne periode.
 Stk. 2. De indsamlede data skal på forlangende  

 stilles til rådighed for Søfartsstyrelsen.
 Stk. 3. Søfartsstyrelsen kan til andre offentlige  

 myndigheder videregive data som nævnt i stk. 2, såfremt disse  

 myndigheder vurderer, at nævnte data kan være af betydning for  

 myndighedernes virksomhed eller en afgørelse, sådanne  

 myndigheder skal træffe.
 § 10. I tilfælde, hvor tekniske problemer om  

 bord i et skib allerede indsat i fast rutefart midlertidigt forhindrer  

 registreringen af data, skal skibsføreren straks bestille service  

 på udstyret, og samtidig give Søfartsstyrelsen underretning  

 herom.
Straffebestemmelser § 11. Overtrædelse af forskriften straffes  

 med bøde eller hæfte.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Ikrafttræden § 12. Forskriften træder i kraft den 1.  

 april 1998.
Søfartsstyrelsen, den 4. december  

 1997 Christian Breinholt /P.G.
Jeppesen 1)   Forskriften er  

 notificeret i overensstemmelse med Rådets Direktiv 83/189/EØF,  

 som ændret senest ved direktiv 94/10/EF.
