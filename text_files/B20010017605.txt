Bekendtgørelse om opgaver og  

 forretningsorden for det  

 nationale råd for lægers videreuddannelse I medfør af § 4 a, stk. 6, i lov om udøvelse af  

 lægegerning (lægeloven), jf. lovbekendtgørelse nr. 632 af  

 20. juli 1995 som senest ændret ved § 1 i lov nr. 1312 af 20.  

 december 2000, fastsættes:
Rådets opgaver § 1. Rådet rådgiver  

 sundhedsministeren og Sundhedsstyrelsen i alle forhold vedrørende den  

 lægelige videreuddannelse på overordnet og principielt  

 niveau.
 § 2. Rådet afgiver gennem Sundhedsstyrelsen  

 indstilling til sundhedsministeren om, inden for hvilke grene af  

 lægevidenskaben læger generelt kan opnå tilladelse til at  

 betegne sig som speciallæge, herunder om oprettelse og  

 nedlæggelse af specialer.
 § 3. Rådet rådgiver Sundhedsstyrelsen  

 om, på hvilke betingelser læger - på baggrund af  

 uddannelser erhvervet i Danmark eller udlandet - kan opnå tilladelse  

 til selvstændigt virke som læge samt til at betegne sig som  

 speciallæge.
 § 4. Rådet rådgiver Sundhedsstyrelsen  

 om ændring af videreuddannelsernes længde og indhold,  

 principielle spørgsmål vedrørende målbeskrivelser,  

 uddannelsesprogrammer og evaluering, overordnede retningslinjer for  

 udstedelse af autorisationer og tilladelser samt retningslinjer for  

 dispensationer.
 § 5. Rådet rådgiver Sundhedsstyrelsen  

 om internationale opgaver og relationer i forbindelse med lægers  

 videreuddannelse, herunder etablering af fællesnordiske og andre  

 internationale uddannelsesprogrammer.
 § 6. Rådet rådgiver i forhold  

 vedrørende speciallægeuddannelsen set i relation til den  

 sundhedsvidenskabelige forskning.
 § 7. Rådet rådgiver i forhold  

 vedrørende den lægelige kandidatuddannelse ved universiteterne,  

 herunder kandidatproduktionens størrelse set i relation til behovet  

 for færdiguddannede speciallæger.
 § 8. Rådet rådgiver Sundhedsstyrelsen  

 om dimensioneringen af den lægelige videreuddannelse baseret på  

 blandt andet prognoser.
 § 9. Sundhedsstyrelsen kan inden for nærmere  

 afgrænsede områder, hvor rådet besidder særlig  

 ekspertise, anmode rådets formand eller andre medlemmer om på  

 Sundhedsstyrelsens vegne at deltage i møder, udvalgsarbejder,  

 konferencer eller lignende.
Udvalg under rådet § 10. Under rådet oprettes et  

 forretningsudvalg.
 Stk. 2. Forretningsudvalget forbereder møderne i  

 rådet og følger op på beslutninger truffet af  

 rådet.
 Stk. 3. Forretningsudvalget har følgende  

 sammensætning:
1)	formanden for det nationale råd (formand) og 2)	formændene for de regionale råd.
 § 11. Under rådet oprettes et udvalg for  

 uddannelsesbedømmelse.
 Stk. 2. Udvalget for uddannelsesbedømmelse vejleder  

 rådet vedrørende den praktiske funktion af de i § 4  

 nævnte områder.
 Stk. 3. Udvalget rådgiver efter anmodning rådet i  

 konkrete sager.
 Stk. 4. Udvalget bistås af de i lov om udøvelse  

 af lægegerning § 4 a, stk. 5, omhandlede tilforordnede.
 Stk. 5. Rådet kan efter aftale med Sundhedsstyrelsen  

 bemyndige udvalget for uddannelsesbedømmelse til på rådets  

 vegne at rådgive Sundhedsstyrelsen inden for de områder, der  

 henhører under udvalget, herunder at rådgive Sundhedsstyrelsen i  

 konkrete sager, jf. § 16, stk. 4.
 § 12. Udvalget for  

 uddannelsesbedømmelse har følgende  

 sammensætning:
1)	formanden for det nationale råd (formand), 2)	3 medlemmer indstillet af Den Almindelige Danske Lægeforening,  

 heraf 1 yngre læge, 1 alment praktiserende læge og 1  

 speciallæge, 3)	2 medlemmer indstillet af Dansk Medicinsk Selskab, begge  

 speciallæger beskæftiget med klinisk virksomhed og 4)	1 medlem indstillet af de sundhedsvidenskabelige fakultetsråd  

 i forening, speciallæge beskæftiget med klinisk  

 virksomhed.
Stk. 2. Udvalgets medlemmer udnævnes af  

 Sundhedsstyrelsen efter indstilling fra rådet for 4-årige  

 perioder.
Der kan udnævnes suppleanter, som kun deltager ved  

 medlemmernes forfald.
 § 13. Under rådet oprettes et udvalg for  

 prognose og dimensionering.
 Stk. 2. Udvalget gennemfører efter beslutning i  

 rådet fremstilling af prognoser for det fremtidige lægelige  

 arbejdsmarked og udarbejder grundlag for rådets rådgivning om  

 dimensioneringen af den lægelige videreuddannelse og  

 kandidatproduktionens størrelse.
 § 14. Udvalget for prognose og dimensionering har  

 følgende sammensætning:
1)	Sundhedsstyrelsens medlem af det nationale råd (formand), 2)	1 medlem indstillet af Sundhedsministeriet, 3)	3 medlemmer indstillet af de regionale råd for lægers  

 videreuddannelse, 4)	1 medlem indstillet af Dansk Medicinsk Selskab, 5)	1 medlem indstillet af Amtsrådsforeningen, 6)	1 medlem indstillet af Hovedstadens Sygehusfællesskab og 7)	1 medlem indstillet af Den Almindelige Danske  

 Lægeforening.
Stk. 2. Udvalgets medlemmer udnævnes af  

 Sundhedsstyrelsen efter indstilling fra rådet for 4-årige  

 perioder.
Der kan udnævnes suppleanter, som kun deltager ved  

 medlemmernes forfald.
 § 15. Midlertidige udvalg kan med  

 Sundhedsstyrelsens tilladelse nedsættes af rådet til behandling  

 af særlige spørgsmål.
Rådets sekretariat og forretningsgang § 16. Sundhedsstyrelsen varetager  

 sekretariatsfunktionerne for rådet og dets underudvalg.
 Stk. 2. Alle henvendelser stiles til Sundhedsstyrelsen, der  

 forestår registrering samt videresendelse til rådets  

 sekretariat.
 Stk. 3. Sager, der er behandlet af rådet eller dets  

 underudvalg, tilbagesendes til Sundhedsstyrelsen med en udtalelse.
 Stk. 4. Sundhedsstyrelsen afgør, om udvalget for  

 uddannelsesbedømmelse skal udtale sig i konkrete sager.
Afholdelse af møde § 17. Rådet og dets underudvalg holder  

 møde efter formandens bestemmelse, eller såfremt et flertal af  

 medlemmerne anmoder herom, dog mindst et møde hvert kvartal.
§ 18. Til gyldig beslutning kræves, at et  

 flertal, udgørende mindst halvdelen af rådets eller udvalgets  

 medlemmer, er enige i beslutningen.
I tilfælde af stemmelighed er  

 formandens stemme afgørende.
 Stk. 2. Ved indstillinger fra rådet kan ethvert medlem  

 forlange sin afvigende mening kort tilført indstillingen.
 § 19. Der udarbejdes referater for møderne  

 i rådet og dets underudvalg.
 § 20. Der påhviler medlemmer af rådet  

 og dets underudvalg, andre deltagere i møderne og sagsbehandlingen  

 samt de personer, der i øvrigt er knyttet til rådet,  

 tavshedspligt med hensyn til forhold, de bliver bekendt med som led i  

 arbejdet i rådet, og hvis hemmeligholdelse er nødvendig af  

 hensyn til offentlige eller private interesser.
Betaling af rådets udgifter § 21. Sundhedsstyrelsen afholder de udgifter, der  

 er forbundet med rådets og dets underudvalgs virksomhed.
Til deltagerne  

 i rådets og dets underudvalgs møder udbetaler Sundhedsstyrelsen  

 time-/dagpenge samt rejsegodtgørelse efter de for statens  

 tjenestemænd m.v. gældende regler.
Ikrafttræden § 22. Bekendtgørelsen træder i kraft den 1. april  

 2001. Samtidig ophæves bekendtgørelse nr. 664 af 5. juli 1996 om  

 forretningsorden for Specialistnævnets virksomhed.
