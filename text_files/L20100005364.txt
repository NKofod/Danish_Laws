Bekendtgørelse om konvention af 29. november 1932 om visse civil-processuelle forhold Cypern har med virkning fra 30. april 2010 opsagt konventionen af 29. november 1932 om visse civil-processuelle forhold i forholdet Danmark-Cypern.
 Konventionen er bekendtgjort ved Udenrigsministeriets bekendtgørelse nr. 206 af 24. maj 1933, Lovtidende A og ved efterfølgende bekendtgørelser, senest nr. 28 af 10. april 1980, Lovtidende C.
 Konventionen udvidedes med virkning fra 27. marts 1934 til at omfatte Cypern, jf. bekendtgørelse nr. 329 af 30. november 1934, Lovtidende A.
 Cypern indtrådte som følge af artikel 8 i traktaten af 16. august 1960 om etablering af Republikken Cypern (Treaty of Establishment of the Republic of Cyprus) i konventionen af 29. november 1932 om visse civilprocessuelle forhold.
