Erstatningsansvarslovens § 26, stk. 1 og 2  tortgodtgørelse i forbindelse med forbrydelser mod kønssædeligheden mv., nævnets j.nr. 08-520-11557 N.j.nr. 08-520-11557 Ansøger, som var 86 år og senildement, blev af sin hjemmesygeplejerske og politiet fundet i sin seng.
En nøgen mand lå ved siden af hende.
Da politibetjentene hev fat i manden, kunne de se, at mandens penis var oppe i ansøgers endetarm.
Skadevolder blev i retten dømt for overtrædelse af straffelovens § 224, jf. § 216, stk. 1, idet retten fandt det bevist, at skadevolder havde haft sit lem i ansøgers endetarm eller mod hendes skede.
Der blev ikke påvist læsioner på ansøger.
Ansøger blev af nævnet tilkendt 60.000 kr. i tortgodtgørelse.
