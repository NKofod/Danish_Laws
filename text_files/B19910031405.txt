I medfør af § 2, stk. 2, i lov om boliger for ældre og personer med handicap, jf.
Boligministeriets lovbekendtgørelse nr. 362 af 6. juni 1990, fastsættes:
 § 1.  Det er en betingelse for kommunalbestyrelsens  

 tilsagn om lån, ydelsesstøtte og garanti for lån til opførelse eller  

 indretning af ældreboliger, at byggeriets anskaffelsessum ikke overstiger de  

 i § 2 nævnte udgiftsrammer.
Stk. 2.  Kommunalbestyrelsen kan ikke give tilsagn til  

 ombygning af en ejendom efter § 6, stk. 3, i lov om boliger for ældre og  

 personer med handicap, såfremt ejendommen er ombygget eller ombygges i medfør  

 af lov om byfornyelse og boligforbedring, jf.
Boligministeriets  

 lovbekendtgørelse nr. 498 af 28. juni 1990.
 Stk. 3.  Kommunalbestyrelsen kan ikke godkende  

 igangsættelse af byggeriet, hvis dette, efter at have været udbudt under  

 iagttagelse af bestemmelserne i Byggestyrelsens cirkulære af 14. april 1989  

 om udbud af bygge- og anlægsarbejder, overskrider de i § 2 nævnte rammebeløb.
Stk. 4.  Kommunalbestyrelsen kan kun godkende  

 byggeregnskabet efter byggeriets færdiggørelse, såfremt den endelige  

 anskaffelsessum ikke overstiger den af kommunalbestyrelsen på  

 igangsættelsestidspunktet godkendte anskaffelsessum.
Kommunalbestyrelsen kan  

 dog godkende uforudseelige merudgifter med indtil 2 pct. af den tidligere  

 godkendte anskaffelsessum.
Kommunalbestyrelsen kan endvidere inden for de  

 retningslinjer, der er fastsat for almennyttigt boligbyggeri, godkende  

 eventuelle merudgifter som følge af regulering af priserne efter 12 måneder  

 fra tilbudsdagen eller merudgifter til gennemførte »særlige«  

 vinterforanstaltninger.
 Stk. 5.  Merudgifter som følge af, at bygherren under  

 byggeriets gang har måttet antage næstlaveste eller nyt højere tilbud som  

 følge af tilbudsgivers konkurs, betalingsstandsning eller lignende, kan  

 holdes uden for de i § 2 nævnte rammebeløb.
 § 2.  Rammebeløbet for anskaffelsessummen pr.  

 boligenhed er fastsat pr. 24. januar 1991 i Bygge- og Boligstyrelsens  

 cirkulæreskrivelse af 23. januar 1990. For ældreboliger med et gennemsnitligt  

 bruttoetageareal under 56 m2 er rammebeløbet fastsat pr. m2 bruttoetageareal.  

 Ved beregning af bruttoetagearealet henvises til Boligstyrelsens  

 bekendtgørelse nr. 311 af 27. juni i1983. Rammebeløbet reguleres og justeres  

 efter samme retningslinjer, som gælder for almennyttigt boligbyggeri i medfør  

 af § 56 i lov om boligbyggeri, jf. lovbekendtgørelse nr. 525 af 10. juli  

 1990, som ændret ved lov nr. 229 af 13. april 1991. Rammebeløbet  

 offentliggøres i Statstidende den 2. tirsdag i januar, april, juli og oktober  

 måned.
 Stk. 2.  Såfremt kommunalbestyrelsen i særlige tilfælde  

 beslutter, at ældreboligerne ikke skal forsynes med eget køkken, reduceres de  

 i stk. 1 nævnte rammebeløb med 7 pct.
Stk. 3.  Ombygges en eksisterende ejendom efter § 6,  

 stk. 3, i lov om boliger for ældre og personer med handicap, reduceres de i  

 stk. 1 nævnte rammebeløb med 16 pct., såfremt ejendommen på  

 tilsagnstidspunktet ejes af bygherren.
Dette gælder dog ikke, såfremt  

 ejendommen er erhvervet med henblik på ombygning til ældreboliger, eller ved  

 ombygning af kommunalt ejede ejendomme.
§ 3.  Ved installation af elevator i forbindelse med  

 etablering af ældreboliger ydes et tillæg til de i § 2 nævnte rammebeløb på  

 92.810 kr. pr. elevator pr. etage, som elevatoren betjener.
Beløbet gælder  

 pr. 1. januar 1991 og reguleres som nævnt i § 2, stk. 1. Det er en betingelse  

 for ydelse af tillægget, at elevatoren betjener mindst 2 boliger pr. etage.
 Stk. 2.  Til ombygning af eksisterende elevator i  

 forbindelse med etablering af ældreboliger ydes et tillæg pr. elevator pr.  

 etage til de i § 2 nævnte rammebeløb på indtil 50 pct. af det i stk. 1 nævnte  

 tillæg, dog maksimalt et tillæg svarende til dokumenterede faktiske udgifter.  

 Beløbet gælder pr. 1. januar 1991 og reguleres som nævnt i § 2, stk. 1. Det  

 er en betingelse for ydelse af tillægget, at elevatoren betjener mindst 2  

 boliger pr. etage, og at tillægget anvendes til at forbedre elevatoren,  

 således at denne gøres væsentlig bedre egnet til brug for ældre og personer  

 med handicap, herunder kørestolsbrugere.
Stk. 3.  Ved installation af skrålift i forbindelse med  

 etablering af ældreboliger ydes et tillæg til de i § 2 nævnte rammebeløb på  

 50 pct. af det i stk. 1 nævnte tillæg.
Beløbet gælder pr. 1. januar 1991 og  

 reguleres som nævnt i § 2, stk. 1. Det er en betingelse for ydelse af  

 tillægget, at skråliften maksimalt løber over en enkelt etage, og at den  

 betjener mindst 2 boliger.
§ 4.  Udgiften til byggelånsrenter kan afholdes uden  

 for de i § 2 fastsatte rammebeløb.
På byggeregnskabet kan højst medtages en  

 renteudgift, der svarer til forrentningen af 87 pct. af den samlede  

 anskaffelsessum (ekskl. byggelånsrenter) til markedsrenten i halvdelen af  

 sædvanlig byggetid.
§ 5.  Bekendtgørelsen træder i kraft den 1. juni 1991  

 og har virkning for de projekter, hvortil kommunalbestyrelsen har givet  

 tilsagn den 24. januar 1991 og senere, jf.
Bygge- og Boligstyrelsens  

 cirkulæreskrivelse af 23. januar 1991 om fastsættelse af rammebeløb for  

 ældreboliger.
 Stk. 2.  Samtidig med denne bekendtgørelses ikrafttræden  

 ophæves bekendtgørelse nr. 14 af 7. januar 1988 om rammebeløb for boliger,  

 der tilvejebringes efter lov om boliger for ældre og personer med handicap.
