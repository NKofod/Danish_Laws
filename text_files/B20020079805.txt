Bekendtgørelse om tilskud til  

 overvågning af TSE hos kvæg, får og geder I medfør af tekstanmærkning nr. 128 til § 24 i finanslov for  

 finansåret 2002, og efter bemyndigelse fra ministeren for  

 fødevarer, landbrug og fiskeri, fastsættes:
 § 1. Bekendtgørelsen fastsætter  

 bestemmelser om statstilskud til udgifter afholdt i forbindelse med  

 overvågningen af BSE hos kvæg samt overvågningen af TSE hos  

 får og geder, jf. bekendtgørelse om overvågning og  

 bekæmpelse af BSE hos kvæg og bekendtgørelse om  

 overvågning og bekæmpelse af TSE hos får og geder.
 § 2. Fødevaredirektoratet yder inden for et  

 på finansloven optaget beløb, tilskud til følgende  

 udgifter afholdt i henhold til de i § 1 nævnte  

 bekendtgørelser:
1)	Slagteriernes udgifter til udtagning, indsendelse og  

 undersøgelse af prøver udtaget fra slagtekreaturer over 30  

 måneder.
Tilskuddet pr. testet dyr udgør 255 kr.
2)	Slagteriernes udgifter til udtagning, indsendelse og  

 undersøgelse af prøver udtaget fra de slagtefår eller  

 -geder over 18 måneder der ved en stikprøve udvælges til  

 undersøgelse.
Der ydes ligeledes tilskud til ejerens udgifter til  

 udtagning, indsendelse og undersøgelse af prøver udtaget fra de  

 hjemmeslagte får eller geder over 18 måneder der ved en  

 stikprøve udvælges til undersøgelse.
Tilskuddet pr.  

 testet dyr udgør 320 kr.
Såfremt undersøgelsen  

 udføres på Danmarks Veterinærinstitut ydes et yderligere  

 tilskud på 150 kr. pr. testet dyr.
3)	Forarbejdningsvirksomhedernes udgifter til udtagning, indsendelse og  

 undersøgelse af prøver udtaget fra selvdøde kreaturer  

 over 24 måneder samt selvdøde får og geder over 18  

 måneder der ved en stikprøve udvælges til  

 undersøgelse.
Tilskuddet pr. testet dyr udgør 470 kr.
4)	Forarbejdningsvirksomhedernes udgifter i forbindelse med afhentning  

 og destruktion af selvdøde kreaturer over 12 måneder.
Tilskuddet  

 pr. afhentet dyr udgør 400 kr.
 5)	Forarbejdningsvirksomhedernes udgifter i forbindelse med afhentning  

 og destruktion af selvdøde får og geder over 12 måneder.  

 Tilskuddet pr. afhentet dyr udgør 130 kr.
 Stk. 2. Tilskud i henhold til stk. 1, nr. 1-3, ydes dog  

 ikke, såfremt undersøgelserne i forvejen finansieres af  

 Fødevaredirektoratet eller finansieres som led i lovgivningen om  

 grønne afgifter, hvorefter afgiftsprovenuet tilbageføres til  

 erhvervene.
 § 3. Bekendtgørelsen finder anvendelse fra  

 den 1. april 2002 til og med den 31. december 2002.
 § 4. Bekendtgørelsen træder i kraft den 5.  

 oktober 2002.
