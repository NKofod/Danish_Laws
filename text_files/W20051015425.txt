Klage  

 over manglende vitaminbehandling medførende Wernike-Korsakoffs syndrom Nævnet fandt ikke grundlag for at kritisere de  

 involverede læger på det primære behandlingssygehus, medicinsk afdeling.
 Nævnet lagde vægt på, at de involverede læger på  

 medicinsk gastroenterologisk afdeling iværksatte et relevant  

 udredningsprogram,  

 og at de foretagne undersøgelser ikke umiddelbart gav mistanke om, at  

 patienten  

 havde et stort alkoholforbrug, der gjorde, at patienten var særlig følsom for  

 utilstrækkelig vitamintilførsel.
Nævnet lagde vægt på, at blodprøverne kunne forklares  

 ud fra patientens tilstand med utilstrækkeligt fødeindtag og  

 bugspytkirtelbetændelse.
Nævnet lagde endvidere vægt på, at patienten ikke  

 udviklede  

 abstinenssymptomer, og at levertallene normaliseredes efter 14 dages  

 indlæggelse.
Nævnet lagde endvidere vægt på, at patienten ikke havde  

 oplyst at have et stort alkoholforbrug, hverken ved indlæggelsen eller ved  

 tidligere indlæggelser på sygehuset.
Den 11. april 2003 kom det frem, at  

 patienten  

 havde haft et vist alkoholforbrug, tidligere omkring ½ flaske, men ikke mere  

 end det.
 Nævnet fandt derfor, at de involverede læger ikke kunne  

 gennemskue et alkoholmisbrug ud fra patientens egne oplysninger, hvorfor den  

 behandling, patienten modtog på den pågældende afdeling, var i  

 overensstemmelse  

 med normen for almindelig anerkendt faglig standard.
