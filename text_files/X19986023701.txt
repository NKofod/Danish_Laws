Momsfritagelse ved afholdelse af  

 velgørende arrangementer Indlæg til TfS Moms Told- og Skattestyrelsen har truffet afgørelse om,  

 at der kan gives momsfritagelse efter reglerne om velgørende  

 arrangementer, når overskuddet anvendes til at sikre et  

 øsamfunds overlevelse.
 Der har over for styrelsen været rejst  

 spørgsmål, om en beboerforening, der afholder en festival til  

 fordel for et helt øsamfund, kan opnå momsfritagelse efter  

 momslovens § 13, stk. 1, nr. 18, når overskudet hovedsagelig kun kommer  

 de fastboende beboere til gode.
Formålet med beboerforeningen   og den afholdte  

 festival   er ifølge foreningens vedtægter at skaffe midler til  

 at sikre et forbedret grundlag for, at øen kan overleve som  

 helårssamfund.
I den forbindelse arrangeres der for foreningens midler  

 fælles kulturelle aktiviteter i vinterhalvåret og fælles  

 sportsarrangementer i sommerhalvåret.
Ifølge foreningens vedtægter kan alle  

 fastboende, dvs. personer med folkeregisteradresse på øen, og  

 ejere af sommerhuse på øen og disses husstand optages som  

 medlemmer i foreningen.
Der er p.t. ca. 20 fastboende personer på  

 øen.
 Ved foreningens opløsning skal foreningens  

 eventuelle formue iflg. vedtægterne anvendes til almennyttigt  

 formål på øen.
 Styrelsen traf afgørelse om, at anvendelsen af  

 overskuddet kan anses for at gå til et almennyttigt formål.
 Styrelsen har herved lagt vægt på, at alle  

 beboere på øen har mulighed for at blive medlem af foreningen,  

 og at foreningen har til formål at sikre øsamfundets  

 overlevelse.
 Styrelsen har endelig lagt vægt på, at  

 foreningens eventuelle formue ved foreningens opløsning skal anvendes  

 til almennyttigt formål på Skarø.
 Det er således "bredden" i overskuddets  

 anvendelse, der er afgørende for, om overskuddet kan anses for at  

 blive anvendt til almennyttigt formål   og ikke antallet af personer,  

 som overskuddet kommer til gode.
