Nr LSF 117 Forslag til Lov om ændring af lov om levnedsmidler m.m.
Fremsat af sundhedsministeren (Ester Larsen) den 2. december 1992 Vedtaget ved tredjebehandling den 18. december 1992 Lov nr. 1085 af 23/12/1992 § 1 I lov nr. 310 af 6. juni 1973 om levnedsmidler m.m., som ændret senest ved  

 lov nr. 220 af 10. april 1991, foretages følgende ændring:
 I § 48 a indsættes efter stk. 2 som nyt stykke:
» Stk. 3. Ministeren kan bemyndige kommunalbestyrelsen til at  

 fritage visse detailforhandlingsvirksomheder, der som led i et uegennyttigt  

 socialt arbejde tilvirker eller forhandler levnedsmidler uden erhvervsmæssig  

 fortjeneste for øje og uden konkurrencemæssigt forhold til andre  

 virksomheder, for gebyr i henhold til stk. 1 og 2.« Stk. 3 og 4 bliver herefter stk. 4 og 5.
§ 2 Loven træder i kraft den 1. januar 1993.
Oprindeligt fremsat forslag § 1 I lov nr. 310 af 6. juni 1973 om levnedsmidler m.m., som ændret senest ved  

 lov nr. 220 af 10. april 1991, foretages følgende ændring:
 I § 48 a indsættes efter stk. 2 som nyt stykke:
» Stk. 3. Ministeren kan bemyndige kommunalbestyrelsen til at  

 fritage visse detailforhandlingsvirksomheder, der som led i et uegennyttigt  

 socialt arbejde tilvirker eller forhandler levnedsmidler, uden erhvervsmæssig  

 fortjeneste for øje og uden konkurrencemæssigt forhold til andre  

 virksomheder, for gebyr i henhold til stk. 1 og 2.« Stk. 3 og 4 bliver herefter stk. 4 og 5.
§ 2 Loven træder i kraft den 1. januar 1993.
Bemærkninger til lovforslaget Formålet med bestemmelsen er at give kommunalbestyrelsen mulighed for at  

 fritage visse virksomheder, der driver uegennyttigt socialt hjælpearbejde,  

 for gebyr i forbindelse med godkendelse, kontrol og tilsyn.
Der er tale om visse kategorier af virksomheder, som tilvirker eller  

 forhandler levnedsmidler i forbindelse med uegennyttigt socialt arbejde, uden  

 at der er tale om et konkurrencemæssigt forhold til andre virksomheder og  

 uden erhvervsmæssig fortjeneste for øje.
Det drejer sig f.eks. om sociale  

 varmestuer, spise- og væresteder, julemærkehjem, soldaterhjem, sømandshjem og  

 lignende.
Tilsvarende gælder tilvirkning og forhandling af levnedsmidler som  

 led i spejdervirksomhed og tilsvarende virksomhed.
 Såfremt kommunalbestyrelsen udnytter dispensationsadgangen fuldt ud,  

 skønnes det at indebære et provenutab på op mod 2 mio. kr.
