(Til samtlige ministerier og styrelser) Ifølge kontorfunktionæroverenskomsten med HK af 25. november 1985, § 35,  

 stk. 3, pkt. 3), ydes der ferie med løn i 30 arbejdsdage til  

 kontorfunktionærer, der har været ansat i staten i et helt optjeningsår.
 Med henvisning hertil har HK gjort gældende, at kontorfunktionærer, der  

 under ansættelsen har haft barselorlov uden løn, optjener ret til ferie med  

 løn også for en sådan tjenestefrihedsperiode uden løn.
 I den anledning har spørgsmålet været indbragt for en voldgift, som har  

 givet Finansministeriet medhold i den fortolkning af  

 overenskomstbestemmelsen, at der ikke optjenes ret til ferie med løn under  

 barselorlov uden løn.
 Funktionærer ansat under finansministeriets overenskomster m.v. med HK er  

 således alene berettiget til ferie med løn i 30 arbejdsdage, såfremt de har  

 haft lønnet ansættelse i staten i hele optjeningsåret.
 Opmærksomheden henledes i denne forbindelse på  

 kontorfunktionæroverenskomstens § 35, stk. 3, pkt. 4), hvorefter der er ret  

 til at supplere antallet af feriedage op til 30, uden at der er knyttet løn.
P.
M.
V.
E.
B.
