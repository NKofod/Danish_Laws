Betænkning afgivet af Socialudvalget den 10. december  

 1998 Betænkning over Forslag til lov om ændring af lov om den  

 sociale pensionsfond (Anvendelse af den sociale pensionsfonds grundkapital) Udvalget har behandlet lovforslaget i nogle  

 møder.
 Under udvalgsbehandlingen har  

 udvalget modtaget en skriftlig henvendelse fra Ældre Sagen.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes, Det Radikale Venstres og  

 Kristeligt Folkepartis medlemmer af udvalget) lovforslaget til vedtagelse  

 uændret.
 Et mindretal (Socialistisk Folkepartis, Dansk Folkepartis og  

 Enhedslistens medlemmer af udvalget) indstiller lovforslaget til  

forkastelse ved 3. behandling.
 Et mindretal inden for mindretallet (Enhedslistens medlem af udvalget) er  

 af den opfattelse, at dette forslag vil føre til en udhuling af den  

 sociale pensionsfond.
Brugen af grundkapitalen skal lovliggøres  

 ifølge lovforslaget.
Oprindeligt var formålet med  

 indbetalingerne at sikre en tillægspension til førtids- og  

 folkepensionister.
Det er ændret til pensionsforbedringer.
Vi kan nu  

 forudse, at fonden bruges til at dække de huller, der opstår i  

 kommende finansiering af enkeltområder, og ikke til egentlige  

 pensionsforbedringer.
 Det er direkte løftebrud over for pensionisterne,  

 der berettiget har kunnet forvente, at fonden blev brugt til generelle  

 forbedringer.
Jørn Pedersen (S)    Inger Bierbaum (S)  

  Frederik Nørgaard (S)    Karen J.
Klint (S)    Michael Gammelgaard  

 (S)    Villy Søvndal (SF) fmd.    Yvonne Herløv Andersen  

 (CD)    Anders Samuelsen (RV)    Jette Gottlieb (EL)    Erik Larsen (V)  

  Else Winther Andersen (V)    Tove Fergo (V)    Rikke Hvilshøj (V)  

  Jens Heimburger (KF)    Knud Erik Kirkegaard (KF)    Inge Refshauge (DF)  

  Tove Videbæk (KRF) nfmd.
 Fremskridtspartiet havde ikke medlemmer i udvalget.
