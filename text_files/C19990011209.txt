Cirkulære om aftale om systematisk kompetenceudvikling i  

 statens institutioner (Til samtlige ministerier mv.) 1.  

 	  

      

  

 Det meddeles herved, at der mellem  

 Finansministeriet og Statsansattes Kartel, Statstjenestemændenes  

 Centralorganisation II, Akademikernes Centralorganisation, Lærernes  

 Centralorganisation og Overenskomst-ansattes Centralorganisation den 25. juni  

 1999 er indgået aftale om systematisk kompetenceudvikling i statens  

 institutioner.
 Aftalen er optrykt  

 som bilag.
 2.  

 	  

      

  

 Aftalen har virkning i aftaleperioden 1.  

 april 1999   31. marts 2002.
 3.  

  

 	  

      

 Cirkulæret har virkning fra 1. april 1999.
Finansministeriet, den 25. juni 1999 P.M.V.E.B.Louise Pihl Bilag Aftale  

  

 om systematisk kompetenceudvikling i statens institutioner § 1. Indledning Løbende udvikling af de statslige medarbejderes kompetencer  

 og kvalifikationer er en forudsætning for effektive statslige institutioner  

 med  

 ydelser af høj kvalitet.
Stk. 2.  

  

 Finansministeriet og CFU finder det afgørende, at medarbejderne i den enkelte  

 institution får mulighed for kompetenceudvikling både gennem det daglige  

 arbejde og gennem efter- og videreuddannelse.
Parterne er herunder enige om  

 en  

 målsætning om, at der opstilles strategiske udviklingsmål for alle  

 medarbejdere.
§ 2. Anvendelsesområde Aftalen gælder for tjenestemænd og tjenestemandslignende  

 ansatte.
Aftalen gælder endvidere for ansatte omfattet af overenskomster  

 indgået på den ene side af eller efter bemyndigelse fra Finansministeriet og  

 på  

 den anden side af de underskrivende centralorganisationer eller  

 organisationer,  

 der er tilsluttet disse.
§ 3. Formål Formålet med aftalen er at forpligte ledelse og medarbejdere  

 til at prioritere en øget kompetenceudvikling, herunder efter-og  

 videreuddannelsesindsatsen.
Både ledelse og medarbejdere må tage et ansvar  

 for  

 at sikre en styrket kompetenceudvikling, der sikrer såvel institutionens  

 behov  

 som medarbejderens individuelle og faglige udvikling.
§ 4. Udviklingsmål og uddannelsesplanlægning På den enkelte institution foretages systematisk  

 kompetenceudvikling herunder uddannelsesplanlægning for alle medarbejdere, så  

 der ved de årlige medarbejderudviklingssamtaler opstilles og følges op på  

 konkrete udviklingsmål for den enkelte medarbejder.
 Stk. 2.  

  

 Det  

 forudsættes, at det er en gensidig forpligtelse, at udviklingsmålene  

 gennemføres.
§ 5. Almene kvalifikationer Ajourførte grundlæggende skolekundskaber kan være  

 forudsætningen for at vedligeholde og udvikle de faglige kvalifikationer.
Det  

 er såvel den enkelte medarbejders personlige ansvar som institutionens opgave  

 at medvirke til, at almen kvalificering indgår i uddannelsesplanlægningen.
§ 6. Samarbejdsudvalgets rolle Samarbejdsudvalget skal drøfte og fastsætte principper og  

 retningslinier for den samlede kompetenceudviklingsindsats i institutionen.  

 SU  

 skal herunder drøfte principperne for tilrettelæggelsen af en systematisk  

 uddannelsesplanlægning og drøfte behovet for iværksættelse af  

 efteruddannelsesaktiviteter for alle medarbejdergrupper.
§ 7. Nedsættelse af underudvalg Finansministeriet og CFU er enige om, at det ofte vil være  

 hensigtsmæssigt at oprette et paritetisk sammensat underudvalg under SU, der  

 kan arbejde med strategisk kompetenceudvikling, herunder  

 uddannelsesplanlægning.
 Stk. 2.  

  

 Hvis en af  

 de lokale parter fremsætter ønske herom, skal der etableres et sådant udvalg  

 (efteruddannelsesudvalg) under SU.
 Stk. 3.  

  

 Arbejdsopgaverne for et eventuelt underudvalg aftales lokalt på den enkelte  

 institution.
§ 8. Råd og vejledning Der nedsættes en arbejdsgruppe med repræsentanter for  

 Centralorganisationernes Fællesudvalg (CFU) og Finansministeriet, som i løbet  

 af overenskomstperioden udarbejder en vejledning om systematisk  

 uddannelsesplanlægning i statslige institutioner.
 Stk. 2.  

  

 Institutionerne kan desuden hente råd og vejledning om uddannelsesplanlægning  

 i  

 Statens Center for Kompetence- og Kvalitetsudvikling, der starter sin  

 virksomhed  

 pr. 1. april 2000.
§ 9. Uoverensstemmelser Aftalen kan ikke gøres til genstand for fagretslig  

 behandling.
 Stk. 2.  

  

 Hvis  

 Finansministeriet eller CFU skønner at ovennævnte bestemmelser ikke virker  

 efter deres hensigt, kan spørgsmål gøres til genstand for drøftelser mellem  

 parterne.
§ 10. Følgegruppe Der nedsættes en følgegruppe i perioden med deltagelse af  

 Finansministeriet og CFU.
§ 11. Ikrafttræden og ophør Denne aftale træder i kraft 1. april 1999. Aftalen kan  

 opsiges med 3 måneders varsel til en 31. marts, dog tidligst den 31. marts  

 2002.
