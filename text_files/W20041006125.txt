Klage  

 over manglende information forud for vaccination Patientklagenævnet fandt ikke, at speciallægen havde  

 overtrådt lov om patienters retsstilling ved sin information, men fandt at  

 han  

 havde overtrådt lægeloven ved sin journalføring af informationen.
Nævnet  

 fandt  

 ikke, at speciallægen havde overtrådt lægeloven ved sin behandling af  

 patienten.
Nævnet lagde vægt på, at speciallægen informerede  

 patienten om, at vaccinationen kunne efterlade et lille fladt ar.
Han  

 informerede om, at vaccinen skulle injiceres i en skuldermuskel omkring en  

 1/3  

 nede af overarmen.
Speciallægen oplyste, at denne placering var  

 hensigtsmæssig,  

 idet beklædning normal ikke ville stramme på dette sted, samt at man selv  

 kunne  

 holde øje med et eventuelt væskende sår.
Speciallægen afslog at sætte vaccinationen på  

 undersiden af armen, da der så ville være risiko for utilsigtet injektion og  

 bylddannelse, forlænget heling og sekundær infektion.
Han afviste ligeledes  

 vaccinationen på ryggen, da det er noget, man gør på mindre børn, for at de  

 ikke kan nå området.
 Det var nævnets vurdering, at denne vaccination blev  

 givet efter retningslinierne for vaccination, og at der blev oplyst om evt.  

 bivirkninger.
 Da det ikke fremgik af journalen, at der var informeret  

 om behandlingen og om bivirkninger af vaccinationen, fandt nævnet anledning  

 til  

 kritik af journalføringen.
