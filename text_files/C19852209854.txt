Af bekendtgørelse om studentereksamen m.v. i gymnasiet af 25. maj 1984 §  

 17 fremgår det at ikke-naturfaglige klasser skal opgive det   

  læste stof til mundtlig eksamen, mens naturfaglige klasser skal opgive en  

 del af det læste stof og med et omfang der svarer til det pensum direktoratet  

 meddeler for den skriftlige eksamens vedkommende.
Af bekendtgørelse om fagene  

 til højere forberedelseseksamen af 3. juni 1984 fremgår det at der til  

 eksamen i biologi som fællesfag og som tilvalgsfag skal opgives  det læste  

 stof .
Skemaerne »læsepensa og eksamensopgivelser« for henholdsvis  

 studentereksamen og højere forberedelseseksamen i biologi har inden for de  

 senere år vist at sidetallet for det læste stof er vokset for mange klassers  

 vedkommende.
Dette har ført til en relativt stor variation fra klasse til  

 klasse i antallet af læste og til eksamen opgivne sider.
Derfor skal følgende  

 præciseres:
Skemaerne »læsepensa og eksamensopgivelser« har to formål.
De  

 giver et samlet billede af hvad det er for stofområder og materialer den  

 enkelte klasse har arbejdet med i undervisningsforløbene.
De indeholder  

 samtidig en entydig og klar meddelelse til eleverne og censor om hvad det er  

 for materialer som skal opgives til eksamen.
I behandlingen af et stofområde indgår der intensivt bearbejdet  materiale  

 fra f.eks. lærebøger, artikler, udleverede duplikater og eksperimentelle  

 aktiviteter i laboratoriet eller felten.
Der kan imidlertid også indgå  

 supplerende, kursorisk bearbejdet materiale.
Når det i bekendtgørelserne anføres at der til eksamen opgives det læste  

 stof (eller for naturfaglige klasser en del af det læste stof), menes der  

 alene de intensivt bearbejdede materialer.
Eventuelle supplerende, kursorisk  

 bearbejdede materialer er ikke  en del af eksamensopgivelserne.
Disse  

 materialer kan anføres på skemaet »læsepensa og  

 eksamensopgivelser«, men ikke som materialer der opgives til eksamen.
I udformningen af mundtlige eksamensspørgsmål skal læreren sikre at  

 spørgsmålene alene ligger inden for rammerne af de intensivt bearbejdede  

 materialer som entydigt og klart står anført som eksamensopgivelser på  

 skemaet »læsepensa og eksamensopgivelser«.
Dette udelukker ikke at  

 eksamensspørgsmålene er forsynet med ukendt bilagsmateriale hvis dette har  

 reference til eksamensopgivelserne.
 Film, plancheudstillinger eller tilsvarende visuelle materialer kan indgå  

 i eksamensopgivelserne, men det forudsætter at eleverne har fået udleveret  

 eller selv har udarbejdet notat eller andet skriftligt materiale som kan  

 benyttes under eksamensforberedelserne.
Sværhedsgraden inden for de forskellige biologiske stofområder kan være  

 meget forskellig, ligesom forskellige eksperimentelle aktiviteter i  

 laboratoriet eller felten kan have varierende tidsmæssigt omfang.
Det er  

 derfor ikke muligt at give mere præcise anvisninger f.eks. i antal  

 normalsider for eksamensopgivelsernes omfang.
Men i tilrettelæggelsen af  

 undervisningsforløb og ved udarbejdelsen af eksamensopgivelser skal det  

 tilstræbes at  eksamensopgivelserne holder sig inden for følgende rammer:
 1. De eksperimentelt betonede kursusarbejder (hf  

 fællesfag) og specialer (alle andre niveauer) skal opgives til mundtlig  

 eksamen uanset om der er udarbejdet rapport over disse eller der alene  

 foreligger en laboratoriejournal med eventuelt tilknyttede duplikater.
 2. Eksperimentelle aktiviteter i laboratoriet eller  

 felten med tilknytning til set opgivne læsestof skal opgives til mundtlig  

 eksamen.
3. Intensivt bearbejdet læsestof som opgives til  

 eksamen, skal indeholde eksempler på tabel- og diagram-/kurve-materiale og  

 bør normalt også foruden lærebogssider omfatte sider fra artikler (f.eks.  

 avisartikler) eller andre tilsvarende udleverede dublikater.
Det intensivt  

 bearbejdede læsestof som opgives til eksamen, skal anføres med entydige  

 kildehenvisninger (titel, år og evt. udgave, sidetal).
 P.d.v.
Ib Fischer Hansen undervisningsinspektør.
