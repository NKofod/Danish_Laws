Bekendtgørelse om noteveksling med Japan om virkningstidspunkt for bestemmelse om indbringelse af sager til voldgiftsbehandling i overenskomst af 11. oktober 2017 mellem Kongeriget Danmark og Japan til ophævelse af dobbeltbeskatning for så vidt angår indkomstskatter og forhindring af skatteunddragelse og omgåelse Artikel 30, stk. 3, om virkningstidspunktet for artikel 24, stk. 5, om voldgiftsbehandling i dobbeltbeskatningsoverenskomst af 11. oktober 2017 mellem Danmark og Japan har følgende ordlyd:
 Artikel 24, stk. 5, om voldgift i dobbeltbeskatningsoverenskomst mellem Danmark og Japan har herefter ifølge artikel 30, stk. 3, litra a, punkt i, virkning for sager, der er indbragt efter artikel 24, stk. 1, fra den 5. november 2021. Artikel 24, stk. 5, har ifølge artikel 30, stk. 3, litra a, punkt ii, desuden virkning for sager, der er indbragt før den 5. november 2021, men i dette tilfælde kan ingen uløste spørgsmål i sagen undergives voldgift før den 5. november 2023.
