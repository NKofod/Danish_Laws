Betænkning afgivet af Uddannelsesudvalget den 1. april 2003 Betænkning over Forslag til lov om  

 ændring af lov om friskoler og private grundskoler m.v., lov om  

 folkehøjskoler,  

 efterskoler, husholdningsskoler og håndarbejdsskoler (frie kostskoler), lov  

 om  

 gymnasiet m.v. og lov om kursus til højere forberedelseseksamen og om  

 studieforberedende enkeltfagsundervisning for voksne m.v.
(Forenkling af bestemmelser om tilskud, elevstøtte og  

 vedtægter) [af  

 undervisningsministeren (Ulla Tørnæs)] 1. Udvalgsarbejdet Lovforslaget blev fremsat den 29. januar 2003 og var til 1.  

 behandling den 5. februar 2003. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 11. december 2002 dette udkast  

 til udvalget, jf. alm. del   bilag 171. Den 31. januar 2003 sendte  

 undervisningsministeren de indkomne høringssvar samt et notat herom til  

 udvalget.
Spørgsmål Udvalget har stillet 12 spørgsmål til undervisningsministeren  

 til skriftlig besvarelse, som denne har besvaret med undtagelse af spørgsmål  

 11  

 og 12. Disse spørgsmål forventes besvaret af undervisningsministeren inden 2.  

 behandling af lovforslaget.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
 Kristeligt Folkepartis medlem af udvalget finder det positivt,  

 at lovforslaget er med til at forenkle det temmelig komplicerede  

 regelgrundlag,  

 der er på området, blandt andet vedrørende skoletilskud, elevstøtte og  

 lærerlønsfaktoren for efterskoler.
Kristeligt Folkeparti er dog optaget af, at den bemyndigelse,  

 ministeren får til at fastsætte nærmere regler for friskolernes vedtægter,  

 der  

 blandt andet betyder, at mindst to af bestyrelsesmedlemmerne skal vælges  

 direkte af forældrene, ikke betyder en begrænsning af skolernes frihed til at  

 fungere i overensstemmelse med deres formål.
Hvis de forældrevalgte  

 bestyrelsesmedlemmer ikke er i overensstemmelse med skolens formål, vil det  

 kunne give problemer i bestyrelsen.
Personer, der kan tilslutte sig skolens  

 formål, vil dog fortsat kunne have flertal i bestyrelsen.
Kristeligt Folkeparti har noteret sig, at ministeren i sin  

 besvarelse af spørgsmål 4 nævner, at en skole   ligesom det er tilfældet i  

 dag  

   i vid udstrækning selv vil kunne bestemme, hvilket organ på skolen der skal  

 træffe bestemmelse om ændring af skolens formål.
Kristeligt Folkeparti tolker  

 det i retning af, at friskolerne fortsat har frihed til at fastsætte deres  

 vedtægter.
 Endelig efterlyser Kristeligt Folkeparti større klarhed over,  

 hvilke krav undervisningsministeren kan stille til de skoler, der er  

 selvejende  

 institutioner, uden at ministeren går på kompromis med skolernes  

 uafhængighed.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Else Winther Andersen (V)  

  

  fmd.  

  

    

 Gitte Lillelund Bech (V)  

    

 Christian Lund Jepsen (V)  

    

 Tina Nedergaard (V)  

    

 Louise Frevert (DF)  

    

 Karina Sørensen (DF)  

    

 Helle Sjelle (KF)  

    

 Else Theill Sørensen (KF)  

    

 Bodil Kornbek (KRF)  

    

 Carsten Hansen (S)  

    

 Frank Jensen (S)  

    

 Nicolai Wammen (S)  

    

 Lene Jensen (S)  

    

 Thomas Adelskov (S)  

    

 Aage Frandsen (SF)  

    

 Marianne Jelved (RV)  

  

  nfmd.  

  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag  

 1 Oversigt over bilag vedrørende L 147 Bilagsnr.
