Skriftlig fremsættelse (12. januar 2006) Udenrigsministeren  

  

 (Per Stig Møller):
 Herved tillader jeg mig for Folketinget at fremsætte:
 Forslag til folketingsbeslutning  

 om udvidelse af det danske bidrag til den internationale sikkerhedsstyrke  

 ISAF  

 i Afghanistan.
(Beslutningsforslag nr.
B 64).
 Folketinget meddeler sit samtykke til, at det danske bidrag  

 til den internationale sikkerhedsstyrke i Afghanistan udvides med et bidrag  

 til  

 det sydlige Afghanistan i 2006.
FNs Sikkerhedsråd bemyndigede efter anmodning fra den  

 daværende afghanske overgangsregering ved resolution 1386 af 20. december  

 2001  

 og resolution 1510 af 13. oktober 2003 oprettelsen af en international  

 sikkerhedsstyrke (ISAF) til at bistå den afghanske overgangsregering med  

 opretholdelse  

 af sikkerheden i Kabul og andre områder af Afghanistan.
Den internationale  

 sikkerhedsstyrkes mandat blev forlænget frem til d. 13. oktober 2006 ved  

 resolution 1623 af 13. september 2005.
NATO overtog d. 11. august 2003 ansvaret for ISAF missionen  

 og har i forlængelse heraf udarbejdet en operationsplan, der i revideret form  

 blev vedtaget d. 8. december 2005. Planen bygger videre på den tidligere  

 operationsplan, som skabte grundlaget for en trinvis udvidelse af den  

 internationale  

 sikkerhedsstyrkes operationsområde, herunder gennem oprettelse af Provincial  

 Reconstruction  

 Teams, som primært består af militære og i mindre omfang civile elementer,  

 indsat i provinserne.
Der er først og fremmest tale om styrker, som skal  

 sikre  

 udbredelsen af den afghanske centralregerings myndighed til hele Afghanistan,  

 understøtte sikkerhedssektorreformarbejdet herunder afvæbning og  

 demobilisering  

 af tidligere kombattanter med henblik på at reintegrere dem i det afghanske  

 samfund og skabelsen af sikre omgivelser, som kan bane vejen for en national  

 og  

 international genopbygningsindsats.
ISAFs indsats forudses gennemført i fire  

 trin.
Regeringen vurderer på denne baggrund, at der er behov for  

 en beslutsom international indsats for at øge sikkerheden og stabiliteten i  

 Afghanistan.
Regeringen foreslår derfor, at det danske militære bidrag til  

 den  

 internationale sikkerhedsstyrke i det sydlige Afghanistan udvides med et  

 bidrag  

 til det britisk-ledede Provincial Reconstruction Team i Lashkar Gah, et  

 bidrag  

 med bl.a. en spejdereskadron med tilhørende nødvendig støttestruktur, som  

 skal  

 indgå i en britisk kampgruppe, et mindre antal stabsofficerer til det  

 canadisk  

 ledede sektorhovedkvarter i Kandahar, et bidrag på ca. 10 personer til ISAFs  

 hovedkvarter, når det nuværende ISAF hovedkvarter udskiftes med det  

 britisk-ledede  

 hovedkvarter, Allied Rapid Reaction Corps, i perioden medio 2006 til primo  

 2007  

 samt eventuelt et bidrag til Kandahar lufthavn.
Det samlede danske bidrag til  

 syd (trin 3) vil udgøre op til 290 personer.
Ved udvidelsen af det danske  

 bidrag til ISAF forventes det samlede styrkebidrag i 2006 at kunne udgøre op  

 til 360 personer.
Regeringen vil løbende vurdere det danske bidrags  

 sammensætning med henblik på at sikre en effektiv opgaveløsning.
Såfremt det  

 i  

 øvrigt skulle vise sig hensigtsmæssigt at justere bidraget, herunder  

 ansvarsområdet, væsentligt, eller såfremt der i øvrigt skulle ske en  

 væsentlig  

 ændring i opgavernes karakter eller det folkeretlige grundlag for  

 sikkerhedsstyrkens  

 tilstedeværelse, vil regeringen rådføre sig med Det Udenrigspolitiske Nævn  

 herom eller om nødvendigt på ny forelægge sagen for Folketinget.
