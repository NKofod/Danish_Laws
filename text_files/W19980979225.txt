Observation af selvmordstruede patienter Patientklagenævnet lagde til grund, at  

 reservelægen mundtligt havde instrueret plejepersonalet om, at  

 patienten skulle observeres som selvmordstruet samt at den vagthavende  

 læge skulle tilkaldes, såfremt patienten ønskede sig  

 udskrevet.
Nævnet fandt på denne baggrund ikke grundlag for at  

 kritisere reservelægens handlemåde, der var i overensstemmelse  

 med afdelingens lægefaglige instruks, hvorefter det var vigtigst, at  

 "der gives umiddelbare instruktioner til afdelingspersonalet om  

 eventuelle indskrænkninger i frihed, medicingivning samt særlige  

 nødvendige observationer eller skærmning". Nævnet  

 fandt ikke anledning til at kritisere instruksens udformning.  

 Retslægerådet havde om dette spørgsmål udtalt  

 følgende:
"Afdelingens instruks [ ] må efter  

 Retslægerådets vurdering betragtes som tilstrækkelig.
Den  

 indebærer, at de vagthavende skal afgive meget detaljeret vejledning  

 til plejepersonalet, hvilket er hensigtsmæssigt.
Det havde været  

 ønskeligt, om instruksen havde indeholdt operationelle  

 handlemuligheder, herunder muligheden for at ordinere fast vagt, bl.a. til  

 suicidalfarlige patienter.
Rådet kan imidlertid tilslutte sig  

[overlægens standpunkt] om, at meget detaljerede instrukser ikke  

 nødvendigvis giver det bedste grundlag for udøvelse af god  

 observation og behandling." Patientklagenævnet kritiserede heller ikke, at  

 patienten ikke havde fået frataget sit læderbælte.  

 Nævnet udtalte:
"Det er Patientklagenævnets opfattelse, at  

 selvmordstruede patienter, der indlægges på en lukket psykiatrisk  

 afdeling, bør visiteres for farlige genstande så som lommeknive,  

 våben, medicin og gifte.
Patienterne skal derimod ikke  

 nødvendigvis fratages almindelige brugsgenstande, selv om disse  

 eventuelt kan misbruges til et selvmordsforsøg, eksempelvis  

 læderbælter, seler, slipse, tasker og snørebånd.
