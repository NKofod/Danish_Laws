Skrivelse med orientering om ændring af  

 lov om retssikkerhed og administration på det sociale område -  

 grundlaget for efterprøvelse af afgørelser på det sociale  

 område (§ 69) (Til samtlige kommuner, amtskommuner og sociale  

 nævn) Folketinget har den 14. maj 2002 vedtaget L 169   forslag  

 til lov om ændring af lov om retssikkerhed og administration på  

 det sociale område (Grundlaget for efterprøvelse af  

 afgørelser på det sociale område).
 Forslaget er vedlagt.
Indholdet af præciseringen Lovforslaget indeholder to præciseringer af  

 gældende ret:  Ordlyden i § 69 i lov om retssikkerhed og  

 administration på det sociale område bliver præciseret.
De  

 sociale klageinstansers adgang til at ændre en påklaget  

 afgørelse til skade for borgeren præciseres i  

 lovbemærkningerne.
Præciseringen af § 69 Formålet med præciseringen er at sikre, at  

 omfanget af prøvelsen i det sociale klagesystem svarer til hensigten  

 med bestemmelsen.
Det er hensigten med bestemmelsen i § 69 i lov om  

 retssikkerhed og administration på det sociale område, at de  

 sociale nævn og Den Sociale Ankestyrelses efterprøvelse af  

 skønsmæssige afgørelser skal svare til domstolenes  

 efterprøvelse af skønsmæssige afgørelser.
Det er  

 forudsat, at alle afgørelser kan påklages i det sociale  

 klagesystem.
 Den tidligere formulering af bestemmelsen var imidlertid  

 uklar og kunne give det indtryk, at efterprøvelsen af  

 skønsmæssige afgørelser i det sociale klagesystem skulle  

 være mindre intensiv end domstolenes efterprøvelse.
Efter den ny formulering kan det sociale nævn og  

 Ankestyrelsen efterprøve retlige spørgsmål.
På  

 denne måde præciseres det, at grundlaget for  

 efterprøvelsen i det sociale klagestem svarer til grundlaget for  

 domstolenes efterprøvelse.
Ankestyrelsens praksis videreføres Præciseringen af § 69 ændrer ikke  

 Ankestyrelsens praksis.
Det gælder også efterprøvelsen af  

 skønsmæssige afgørelser.
 Formålet med at anvende en skønsmæssig  

 bestemmelse i lovgivningen er, at bestemmelsen skal kunne samle op på  

 situationer, som ikke på forhånd er beskrevet udtømmende i  

 loven, fordi man har ønsket, at hjælpen kan tilpasses til den  

 enkelte borger ud fra en samlet vurdering.
Det betyder imidlertid ikke, at myndigheden kan  

 træffe afgørelse ud fra et helt frit skøn.  

 Skønsmæssige bestemmelser vil altid være retligt fastlagt  

 i en eller anden grad, idet loven angiver en bindende ramme for  

 forvaltningens administration af skønnet.
Denne ramme kan blandt andet  

 udledes af lovens formålsbestemmelse og af lovens forarbejder, der kan  

 angive retningslinjer for hvilke kriterier, der skal inddrages i  

 skønnet, og om der skal prioriteres på en bestemt  

 måde.
Efter de tidligere formuleringer af § 69 kunne en  

 skønsmæssig afgørelse omgøres, fordi der  

 forelå »særlige  

 omstændigheder « eller fordi  

 afgørelsen var ulovlig og »åbenbart urimelig«.  I realiteten var der tale om, at afgørelsen ikke  

 lå inden for den retligt fastlagte ramme, som kunne udledes af loven,  

 og afgørelserne kunne i princippet være blevet tilsidesat med  

 den begrundelse, at afgørelsen var behæftet med en retlig  

 mangel.
Den ny formulering hvor- efter klageinstanserne kan efterprøve  

 retlige mangler ændrer således ikke Ankestyrelsens praksis.
Efterprøvelsen i det sociale ankesystem En efterprøvelse af retlige spørgsmål  

 betyder, at det sociale nævn og Ankestyrelsen blandt andet skal tage  

 stilling til følgende:
a)	Almene juridiske spørgsmål  

 Det sociale nævn og Ankestyrelsen skal tage stilling til almene  

 juridiske spørgsmål.
Det kan fx være lovens  

 overensstemmelse med Grundloven, ikrafttræden og forældelse  

 m.v.
b)	Fortolkning  

 Hvis loven kan give anledning til tvivl om forståelsen af et ord eller  

 begreb, skal det sociale nævn og Ankestyrelsen efterprøve om  

 ordet eller begrebet er blevet fortolket korrekt.
Det kan fx være, om  

 en ændring af adgangsforholdene til et hus kan betragtes som »indretning« af boligen, eller hvornår der er tale om »uforsvarlig økonomi«.
 c)	Overensstemmelse med forvaltningsretlige principper  

 Det sociale nævn og Ankestyrelsen skal efterprøve om de  

 almindelige forvaltningsretlige principper om lovlig forvaltning er blevet  

 fulgt, fx at kommunen eller amtskommunen ikke har forfulgt et ulovligt  

 formål (magtfordrejning) eller har tilsidesat  

 lighedsgrundsætningen m.v.
 d)	Sagsbehandlingen  

 Det sociale nævn og Ankestyrelsen skal kontrollere, om de  

 forvaltningsretlige love og grundsætninger samt retssikkerhedslovens  

 bestemmelser er fulgt, fx om der er blevet foretaget partshøring og om  

 afgørelsen er tilstrækkeligt begrundet.
 e)	De faktiske omstændigheder  

 Det sociale nævn og Ankestyrelsen skal efterprøve om sagen er  

 tilstrækkeligt oplyst, og om de faktiske omstændigheder, som en  

 afgørelse bygger på, er korrekte.  

 Den nye § 69 ændrer ikke ved, at det sociale klagesystem har  

 mulighed for at forholde sig selvstændigt til de faktiske  

 omstændigheder i sagen, herunder rent sagkyndige vurderinger, der  

 indgår i bedømmelsen af de faktiske omstændigheder.  

 Efterprøvelsen på disse områder vil således fortsat  

 være mere intensiv end domstolenes efterprøvelse.
 f)	Efterprøvelse af skønsmæssige  

 afgørelser  

 Indeholder en bestemmelse mulighed for at foretage et skøn, skal det  

 sociale nævn og Ankestyrelsen også efterprøve:
-	om der er blevet foretaget et individuelt skøn, hvor det er  

 forudsat i loven, at der skal foretages et skøn -	om de kriterier, der er blevet har anvendt, er lovlige -	om der er taget uvedkommende hensyn -	hvilke kriterier, der skal indgå i den konkrete vurdering -	om alle relevante kriterier er inddraget -	om prioriteringen mellem de valgte kriterier er i overensstemmelse  

 med almindelige retsprincipper, fx lighedsgrundsætningen -	om afvejningen er i overensstemmelse med prioriteringsregler, der  

 eventuelt måtte være forudsat i den sociale lovgivning Børn og unge-udvalgets afgørelser § 69 gælder fortsat ikke for Børn og  

 unge-udvalgets afgørelser om hjælpeforanstaltninger efter  

 servicelovens kapitel VIII og IV.
Ændring til skade for borgeren Det præciseres i lovbemærkningerne, at det er  

 den almindelige forvaltningsretlige retsgrundsætning om ugyldighed, der  

 regulerer de sociale klageinstansers mulighed for at ændre en  

 begunstigende afgørelse til skade for borgeren.
Efter denne retsgrundsætning kan en afgørelse  

 kun ændres til skade for borgeren, når betingelserne for at  

 statuere ugyldighed er opfyldt.
Betingelserne for at statuere ugyldighed er  

 opfyldt, når der foreligger en retlig mangel, der er væsentlig og  

 der må ikke være momenter, der taler for at opretholde  

 afgørelsen, uanset at de to første betingelser er opfyldt.
Vejledning Nærmere vejledning kan ske ved henvendelse til de  

 sociale nævn og Ankestyrelsen.
Ikrafttrædelse Det vedtagne forslag træder i kraft den 1. juli 2002  

 og finder anvendelse på afgørelser, der indbringes for det  

 sociale nævn eller Den Sociale Ankestyrelse denne dato eller  

 senere.
Socialministeriet, den 15. maj 2002 Aksel Meyer Bilag 1 Vedtaget af Folketinget ved 3. behandling den  

 14. maj 2002 Forslag til Lov om ændring af lov om retssikkerhed  

 og administration på det sociale område (Grundlaget for efterprøvelse af afgørelser  

 på det sociale område) § 1 I lov om retssikkerhed og administration på det sociale  

 område, jf. lovbekendtgørelse nr. 267 af 12. april 2000, som  

 senest ændret ved § 52 i lov nr. 145 af 25. marts 2002, foretages  

 følgende ændring:
 1. § 69 affattes således:
» § 2 Loven træder i kraft den 1. juli 2002 og finder anvendelse på  

 afgørelser, der indbringes for det sociale nævn eller Den  

 Sociale Ankestyrelse denne dato eller senere.
