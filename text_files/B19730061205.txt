 I medfør af § 61 i sømandslov nr. 420 af 13. juni 1973 fastsættes herved  

 følgende:
 § 1.  For tab eller beskadigelse af ombordværende  

 ejendele, foranlediget ved et dansk skibs forlis, ved sørøveri, ved brand  

 eller andet havari, der rammer skibet, skal rederen yde erstatning efter  

 nedenstående regler til skibets fører og mandskab.
 Stk. 2.  Er den pågældende død, når erstatningen  

 udbetales, tilfalder beløbet hans bo eller arvinger.
 § 2.  Erstatningen ydes i mangel af aftale om betaling  

 af et højere beløb med følgende maksimumsbeløb:
A.
Skibsførere 9.100 kr.
B.
Maskinchefer og overstyrmænd 7.500 kr.
 C. Øvrige styrmænd, maskinmestre, hovmestre og telegrafister 5.800 kr.
D.
Det øvrige skibsmandskab 5.000 kr.
 Stk. 2.  De i stk. 1 nævnte erstatningsbeløb, der svarer  

 til et reguleringspristal med januar 1971 = 100, reguleres i overensstemmelse  

 med det på forlistidspunktet senest offentliggjorte reguleringspristal.
 Stk. 3.  De i stk. 1 nævnte beløb nedsættes med 50 pct.,  

 hvis den pågældende ikke har sit ophold om bord.
 § 3.  har rederen i forbindelse med et skibs forlis  

 eller kondemnation i overensstemmelse med sømandslovens § 19, stk. 2, ydet en  

 søfarende nødvendig beklædning, gøres der fradrag herfor ved opgørelsen af  

 den erstatning, der tilkommer den søfarende efter de foranstående  

 bestemmelser. jfr. herved lovens § 61, 3. pkt.
 § 4.  Har en af § 1 omfattet person bevisligt mistet  

 instrumenter, bøger, værktøj eller lignende, som han har medført til brug i  

 tjenesten, tilkommer der ham en særlig erstatning, som - hvis ikke andet er  

 aftalt - beregnes til anskaffelsesværdien på tidspunktet for erstatningens  

 udbetaling.
 § 5.  Denne bekendtgørelse, træder i kraft den 1.  

 februar 1974.
 Stk. 2.  Anordning nr. 21 af 29. januar 1965 om  

 erstatning til søfarende for ejendele, der er gået tabt ved forlis eller  

 andet havari, som ændret ved anordning nr. 308 af 13. juni 1972, er  

 bortfaldet.
 Handelsministeriet, den 29. november  

 1973.
 Erling Jensen.
/ E.
Lysgaard.
