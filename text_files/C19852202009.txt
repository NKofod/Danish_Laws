(Til rektorerne for børnehave- og  

 fritidspædagogseminarierne) I tilslutning til §§ 23-32 i bekendtgørelsen af 23. september 1975 om  

 uddannelse af børnehave- og fritidspædagoger fastsætter direktoratet herved  

 følgende supplerende bestemmelser:
 Almindelige bestemmelser.
 § 1.  Rektor forestår prøvernes afholdelse i  

 overensstemmelse med reglerne, og sørger for, at den nødvendige forberedelse  

 foregår på betryggende måde.
 Rektor drager omsorg for, at enhver censor, lærer, tilsynsførende og  

 dimittend inden prøven gøres bekendt med, hvorledes de skal forholde sig  

 forud for og under prøven i henhold til bestemmelserne herom.
 Prøvernes forberedelse.
§ 2.  De studerende indstiller sig til de afsluttende  

 prøver og afgiver bindende valg af prøveform senest den 1. april.
Der kan  

 såvel i den pædagogiske faggruppe som i sociale fag vælges mellem skriftlig  

 prøve, mundtlig prøve og synopsisprøve, jfr. §§ 9-16.
Ved synopsisprøve kan de studerende indstille sig enkeltvis eller i  

 grupper på to eller tre dimittender inden for den enkelte klasse.
Meddelelse  

 om, hvem der indgår i eventuelle grupper, afgives samtidig med indstillingen.  

 Den enkelte gruppes sammensætning kan ikke senere ændres, medmindre et af  

 dens medlemmer bliver forhindret i at deltage i prøven.
Rektor indsender senest den 15. februar til direktoratet en foreløbig plan  

 for datoerne for de mundtlige prøver/synopsisprøverne samt oversigt over de  

 medvirkende lærere.
Den endelige plan for prøveperioden samt indberetning om  

 antallet af dimittender og disses valg af prøveform indsendes til  

 direktoratet senest den 15. april.
 Såfremt betingelserne efter § 32, stk. 1 ikke er opfyldt, bortfalder  

 indstilling, jfr. § 23, stk. 1, 3. punktum.
 § 3.  Direktoratet giver senest den 15. marts  

 meddelelse til seminariet om hvilke censorer, der vil blive beskikket i  

 hvilke fag.
Rektor udpeger efter forhandling med lærerne i prøvefagene de øvrige  

 censorer, jfr. bekendtgørelsens § 27, stk. 2, og aftaler tidspunkt for  

 prøvernes afholdelse.
Senest den 15. april sender rektor fortegnelse over de  

 udpegede censorer til godkendelse i direktoratet.
 Senest den 1. maj udsender direktoratet den endelige fortegnelse over  

 beskikkede og godkendte censorer til seminariet.
 Det påhviler herefter rektor i fornødent omfang at tilsende censorerne et  

 eksemplar af uddannelsesbekendtgørelsen, cirkulæret og vejledningen om de  

 afsluttende prøver samt eventuelt andet materiale, der har forbindelse med  

 prøvernes afholdelse.
 § 4.  Prøvespørgsmålene udarbejdes af vedkommende  

 lærere/hovedlærere i god tid før prøvernes afholdelse og afleveres til rektor  

 senest den 15. april.
 De studerende medvirker - uanset prøveformen - ikke ved udarbejdelsen af  

 prøvespørgsmålene, men alene ved afgrænsning af prøvestoffet, jfr.  

 bekendtgørelsens § 28. De studerende/dimittenderne må således ikke forud være  

 bekendt med prøvespørgsmålene.
Rektor sender senest 1. maj spørgsmålene og deres kombinationer i  

 opgavesæt for hver klasse til godkendelse hos censorerne, tillige med  

 redegørelse for prøvestoffet, jfr. § 5, ligeledes for hver klasse.
Dette  

 materiale må være censorerne i hænde senest 28 dage før prøveperiodens første  

 prøvedag.
De godkendte prøvespørgsmål må være rektor i hænde senest 20 dage  

 før prøveperiodens første prøvedag.
§ 5.  Prøvespørgsmålene skal udformes på grundlag af  

 det stof, som hele klassen har arbejdet med.
Der må således ikke udformes  

 prøvespørgsmål, der bygger på enkelte studerendes speciale- eller  

 tilvalgsemner eller på emner, som kun få dimittender har arbejdet med ved  

 gruppeopdelt undervisning.
Der udarbejdes for hver klasse mindst eet  

 opgavesæt med hver tre prøvespørgsmål pr. dimittend/dimittendgruppe + 25% og  

 således at et prøvespørgsmål ikke optræder flere gange.
Dette udelukker ikke,  

 at de samme spørgsmål eventuelt kan gå igen i en eller flere af årgangens  

 øvrige klasser, såfremt man har haft samme lærere og/eller stof.  

 Prøvespørgsmålene må ikke være af et sådant omfang, at dimittenden skal  

 anvende urimelig megen tid til gennemlæsning, før et valg kan foretages.  

 Spørgsmålene skal være klare og entydige, således at opgavens problemstilling  

 klart fremgår.
Vælges cases, artikler eller mere utraditionelt  

 baggrundsmateriale, er det en forudsætning, at dimittenden har arbejdet med  

 sådanne materialer i den daglige undervisning i det pågældende prøvefag, uden  

 at det konkrete materiale dog har været genstand for en særlig bearbejdning.
 § 6.  Ved godkendelse af prøvespørgsmålene skal censor  

 påse, at prøvespørgsmålene omhandler emner, der ligger inden for  

 fagenes/fagets indholdsbeskrivelse, jfr. uddannelsesbekendtgørelsens §§  

 35-38, at samlingen af prøvespørgsmål dækker et bredt udsnit af  

 fagets/fagenes indhold,  at de enkelte opgavesæt ikke ensidigt omhandler en  

 lille del af fagenes/fagets indhold, at prøvespørgsmålenes indhold og omfang  

 er af en sådan art, at en problematiserende opgaveløsning er mulig, og at  

 prøvespørgsmålene er formuleret klart, entydigt og inden for fagenes/fagets  

 sprogramme.
 § 7.  Umiddelbart inden prøverne påbegyndes, afholdes  

 normalt et orienterende møde mellem prøvefagenes lærere, censorer og rektor.  

 Her redegør rektor for forhold vedrørende prøverne, som eventuelt ikke  

 tidligere er aftalt eller meddelt, og censorer og lærere kan stille  

 afklarende spørgsmål.
 Prøvernes forløb.
§ 8.  Det er rektors opgave at sørge for god plads og  

 rolige omgivelser under prøvernes afholdelse, således at der skabes gunstige  

 arbejdsbetingelser for dimittenderne.
Møder en dimittend ikke til det  

 fastsatte tidspunkt, kan rektor give den pågældende adgang, når han/hun  

 anfører fyldestgørende grunde for sin forsinkelse.
§ 9.  De skriftlige prøver har følgende varighed: Den  

 pædagogiske faggruppe ......... 6 timer Sociale fag ....................... 5  

 timer § 10.  Dimittenderne trækker ved prøvens begyndelse et  

 opgavesæt med tre spørgsmål, hvoraf det ene skal besvares.
Besvarelsen skal  

 indledes med en disposition.
I besvarelsen skal der gives oplysning om  

 anvendt litteratur, og når der citeres og/eller refereres, skal kilderne være  

 omhyggeligt angivet.
 Dimittenderne må som hjælpemidler anvende egne medbragte fagbøger,  

 artikler, notater m.v. samt eventuelle hjælpemidler stillet til rådighed af  

 seminariet.
 Kladden afleveres ikke.
§ 11.  Dimittenden trækker 3 timer før sin egen  

 eksaminations begyndelse et opgavesæt med tre prøvespørgsmål, hvoraf det ene  

 skal besvares.
Derefter får dimittenden adgang til at forberede sig.
Under  

 forberedelsen skal der udarbejdes en disposition for besvarelsen.  

 Dispositionen indeholder hovedpunkterne i dimittendens fremlæggelse og må  

 ikke være udformet som et manuskript til brug for oplæsning.
Dispositionen  

 kopieres i et antal eksemplarer, som de deltagende lærere og censorer får  

 udleveret.
 Dimittenden må som hjælpemidler anvende egne medbragte fagbøger, artikler,  

 notater m.v. samt eventuelle hjælpemidler stillet til rådighed af seminariet.  

 Dog må der i selve prøvelokalet kun medbringes illustrative hjælpemidler,  

 såsom tabeller, modeller, lovtekster og lignende.
 § 12.  Prøvens varighed i den pædagogiske faggruppe er  

 30 minutter samt 15 minutter til votering.
 Prøvens varighed i sociale fag er 20 minutter samt 10 minutter til  

 votering.
 Prøven former sig som en samtale, der indledes af dimittenden på grundlag  

 af dispositionen, men som i øvrigt ledes af en lærer.
Dimittendens indledning må højst vare 10 minutter.
Dispositionen er  

 retningsgivende for samtalen.
I den pædagogiske faggruppe går ledelsen af samtalerne på skift mellem  

 lærerne, således at dimittenderne fordeles ligeligt.
Dimittenden gøres ved  

 prøvens begyndelse bekendt med, hvem der leder samtalen.
§ 13.  Dimittenden/gruppen af dimittender trækker 14  

 kalenderdage før første synopsisprøvedato i faggruppen/faget et opgavesæt med  

 tre prøvespørgsmål, hvoraf eet udvælges som grundlag for udarbejdelsen af  

 synopsen.
Seminariet kan i forberedelsesperioden stille lokaler og  

 hjælpemidler til rådighed for dimittenderne.
 Synopsen afleveres til rektor senest 5 dage før seminariets første  

 prøvedag i faggruppen/faget og fordeles umiddelbart derefter til de  

 medvirkende lærer(e) og censor(er).
I forberedelsesperioden deltager dimittenderne i normal undervisning, men  

 de kan dog undlade at deltage i synopsisprøvefaget/fagene.
Der ydes ikke  

 særskilt vejledning/studievejledning vedrørende synopsen.
§ 14.  En synopsis skal være på mindst 4 og højst 6  

 maskinskrevne A4-sider med 1 1/2 linieafstand og sædvanlig margen excl.  

 litteraturliste.
Den skal indeholde:
 1. En angivelse af prøvespørgsmålet og navnet/navnene  

 på de dimittender, som har udarbejdet synopsen.
 2. Afgrænsning af emnet og problemformulering.
 3. Uddybning af emnet/problemet i hovedpunkter.
 4. Konklusion.
 5. Angivelse af de forhold/problemer, som ønskes  

 drøftet i samtalen.
 6. Oplysning om, hvorledes samtalens indledning  

 fordeles mellem dimittenderne (kun ved gruppeprøve).
 7. Litteraturliste.
§ 15.  Prøven former sig som en samtale, der indledes  

 af dimittenden/erne, men som i øvrigt ledes af en lærer.
Samtalegrundlaget er  

 alene den i forvejen udarbejdede og afleverede synopsis og der må ikke på  

 dimittendens/dimittendernes synopsis være tilføjet yderligere noter og  

 lignende.
Dog må der i selve prøvelokalet medbringes illustrative  

 hjælpemidler, såsom tabeller, modeller, lovtekster og lignende.  

 Dimittendens/dimittendernes indledning må højst vare en trediedel af  

 samtaletiden.
I den pædagogiske faggruppe går ledelsen af samtalerne på skift mellem  

 lærerne, således at dimittenderne/dimittendgrupperne fordeles ligeligt.  

 Dimittenderne gøres ved prøvens begyndelse bekendt med, hvem der leder  

 samtalen.
Såfremt der er tale om gruppeprøve, skal den lærer, der leder  

 samtalen, sørge for, at alle dimittender kommer til orde.
Det kan ikke af  

 tidsmæssige grunde forventes, at det skriftlige oplæg i sit fulde omfang  

 gøres til genstand for samtale.
Under samtalen kan såvel dimittender som  

 læreren, der leder samtalen, og censorer fremdrage dele af synopsen til  

 nærmere drøftelse.
 Bedømmelsen.
 § 17.  Hver dimittend bedømmes individuelt.
 Dimittenden får sammen med bedømmelsen en kort mundtlig begrundelse, som  

 formuleres i tilknytning til bedømmelsen af censor(er) og medvirkende  

 lærer(e). Denne del af prøveforløbet er ligesom selve den mundtlige prøve  

 offentlig, jfr. uddannelsesbekendtgørelsens § 30, stk. 3. Enkelte censorers  

 eller læreres delbedømmelse meddeles ikke til dimittenden/erne.
§ 18.  Til grund for bedømmelsen lægges alene  

 dimittendens fremlæggelse og besvarelse i prøvesituationen.
Dette gælder også  

 synopsisprøveformen, idet bedømmelsen er individuel og foretages på grundlag  

 af indledningen og den efterfølgende samtale.
En enkelt dimittends forfald  

 vil følgelig ikke påvirke bedømmelsesgrundlaget.
 Ved den skriftlige prøve kan dispositionen indgå i vurderingen, hvis  

 dimittenden på grund af tidnød afleverer mangelfuldt.
 Ved den mundtlige prøve og synopsisprøven kan dispositionen/synopsen indgå  

 som supplerende bedømmelsesgrundlag, hvis samtalen påvirkes af uforudsete  

 hændelser, som ikke kan lastes dimittenden, samt i situationer, hvor kun  

 enkelte af dispositionens/synopsens punkter berøres.
 § 19.  Bedømmelsen foregår som en blokbedømmelse, jfr.  

 uddannelsesbekendtgørelsens § 31, hvorefter censor/censorgruppen først  

 afgiver en bedømmelse og dernæst læreren/lærergruppen.
Hvis der er uenighed mellem de to parter, forhandler man sig frem til  

 enighed.
Hvis enighed ikke kan opnås, er censors/censorgruppens bedømmelse  

 udslaggivende.
Bedømmelsen »uantageligt« kan dog kun gives, hvis censor(er) og  

 lærer(e) er enige om det.
Denne enighed anses ved prøven i den pædagogiske  

 faggruppe for opnået, hvis mindst to af fagenes censor(er) og mindst to af  

 fagenes lærer(e) går ind for bedømmelsen »uantageligt«.
 Tilsynet m.v.
§ 20.  Tilsynet ved de skriftlige prøver og ved  

 forberedelsen af de mundtlige prøver ordnes af rektor.
Forberedelseslokalerne  

 skal være således beliggende, at de tilsynsførende har overblik over dem.
Der  

 skal være tilsyn i alle lokaler, incl. pauselokalet, jfr. § 21. Der skal  

 indrettes særlige lokaler til dimittender, som ønsker at benytte  

 skrivemaskine, ligesom der kan tages hensyn til ikke-rygere.
 Seminariet stiller papir og skrivematerialer til rådighed og i det omfang,  

 det er muligt, tillige skrivemaskiner.
 § 21.  De tilsynsførende har til opgave at sørge for,  

 at rolige og gunstige arbejdsbetingelser opretholdes omkring dimittenderne,  

 som normalt ikke må forlade prøve/forberedelseslokalet uden ledsagelse af en  

 tilsynsførende.
 Der kan i tilknytning til prøve/forberedelseslokalet være et pauselokale,  

 hvor dimittenderne og ikke andre i korte pauser kan indtage forfriskninger.
Dimittender, der har aflagt prøve, eller som endnu ikke har trukket  

 prøvespørgsmål, har ikke adgang til forberedelseslokalerne eller  

 pauselokalet.
Det samme gælder dimittender, som aflægger synopsisprøve i  

 faget/fagene og andre uvedkommende.
Eventuelt glemte materialer udleveres  

 efter prøvens ophør.
§ 22.  De tilsynsførende må sørge for, at  

 dimittenderne trækker prøvespørgsmålene på det fastsatte tidspunkt, og at  

 hjælpemidler, der er stillet til rådighed af seminariet, fordeles eller er  

 let tilgængelige.
De skal medvirke ved kopiering af dispositionen til den  

 mundtlige prøve.
 De tilsynsførende vejleder dimittenden om at påføre hvert ark papir navn  

 og/eller nummer.
§ 23.  Ved de skriftlige prøver modtager de  

 tilsynsførende besvarelserne og ser efter, at navn og/eller nummer er påført  

 besvarelsens forside samt ethvert afleveret ark.
Umiddelbart efter prøvens  

 afslutning afleverer de tilsynsførende besvarelserne til rektor vedlagt en  

 angivelse af, om nogen har været fraværende.
 Rektor sørger for kopiering og pakning af besvarelserne, der straks  

 fordeles til censor(erne) og lærer(erne).
§ 24.  Skulle det vise sig, at en dimittend under en  

 skriftlig prøve eller ved forberedelsen til en mundtlig prøve uretmæssigt har  

 skaffet sig hjælp fra andre, eller at en dimittend har udgivet en andens  

 disposition eller besvarelse for sin, kan rektor bortvise dimittenden fra  

 prøven.
Det samme gælder, hvis en dimittend udviser forstyrrende adfærd eller  

 i øvrigt ikke følger de givne regler.
 Rektor indberetter straks sagen til direktoratet, som bestemmer, hvorledes  

 der skal forholdes med hensyn til dimittendens senere adgang til at aflægge  

 prøve.
 § 25.  Finder en censor, at der ved de afsluttende  

 prøver er forekommet forhold, som må forelægges undervisningsdirektøren som  

 censorernes formand til nærmere undersøgelse, indberetter censor herom til  

 direktoratet umiddelbart efter prøvens afholdelse.
 Samtidig hermed bortfalder undervisningsministeriets cirkulære af 28.  

 februar 1983 om de afsluttende prøver i børnehave- og  

 fritidspædagoguddannelserne.
 Undervisningsministeriet, Direktoratet for folkeskolen og seminarier m.v.,  

 den 11. februar 1985.
 P.d.v.
