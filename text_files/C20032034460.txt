Vejledning om  

 kommuner og amtskommuners redegørelser for ligestilling (Til samtlige kommunalbestyrelser, amtsråd og tilsynsråd) Kort fortalt er »ligestillingidanmark.dk« et tilbud til kommuner  

 og amter om at udarbejde deres ligestillingsredegørelser på internettet og få  

 »standardiserede ligestillingsredegørelser«.
Kommunen eller amtskommunens  

 egne  

 tal og oplysninger bliver automatisk udregnet til procentvise andele og  

 stillet  

 op let og overskueligt.
Redegørelserne kan f.eks. lægges på kommunens eller  

 amtskommunens  

 hjemmeside eller skrives ud og f.eks. udgives i pjeceform.
 Hvis man bruger »ligestillingidanmark.dk« til at udarbejde  

 redegørelser, er kravet om at sende redegørelsen til ligestillingsministeren  

 samtidig opfyldt.
Indledning Lovgrundlag Ved lov nr. 373 af 6. juni 2002 blev der foretaget ændringer i  

 lov om kommunernes styrelse og i ligestillingsloven. Ændringen betyder, at de  

 ligestillingsredegørelser, som kommunalbestyrelser og amtsråd hvert andet år  

 skal udarbejde, nu skal sendes til ligestillingsministeren i stedet for  

 indenrigsministeren.
Et nyt værktøj »ligestillingidanmark.dk« Ligestillingsministeren har for at lette arbejdet med  

 ligestillingsredegørelserne fået udarbejdet et internetbaseret værktøj hvor  

 man  

 ved at svare på en række spørgsmål automatisk får udarbejdet en  

 ligestillingsredegørelse.
Samtidig bliver det muligt for kommuner og  

 amtskommuner at sammenligne og benchmarke tal og eksempler indbyrdes, fordi  

 oplysninger og statistikker bliver ensartede.
Kommuner og amtskommuner kan bruge værktøjet ved at gå ind på  

 hjemmesiden www.survey-xact.dk/collect.
Derfra kommer man videre via ikonet  

 »ligestillingidanmark.dk«.
Hver kommune og amtskommune får tildelt sit eget  

 password, så de kan taste oplysningerne ind.
Når kommunen eller amtskommunen  

 har svaret på spørgsmålene, er det muligt at udskrive en samlet redegørelse.  

 Værktøjet opstiller selv procentopgørelser og grafiske illustrationer udfra  

 de  

 oplysninger, som er blevet indtastet.
På dette tidspunkt er det kun kommunen  

 eller amtskommunen selv, der kan se sine oplysninger.
Det er derfor  

 nødvendigt  

 at offentliggøre redegørelsen for borgerne f.eks. ved at printe den ud eller  

 lægge den på kommunens eller amtskommunens egen hjemmeside.
Kommunens eller  

 amtskommunens password samt en vejledning i, hvordan man logger sig på og  

 bruger »ligestillingidanmark.dk« bliver sendt ud som særskilt brev sammen med  

 denne vejledning.
Når alle kommuner og amtskommuner den 1. september har  

 udarbejdet deres redegørelser er det muligt at gå ind og sammenligne sig med  

 andre kommuner og amtskommuner.
Der kan sammenlignes på alle oplysninger på  

 tværs af kommunegrænser.
Redegørelserne er dog kun tilgængelige for kommuner  

 og  

 amtskommuner.
 Når sammenligningerne er klar, modtager kommuner og amtskommuner  

 med posten en brugervejledning i systemet.
Hjemmeside om ligestilling på landsplan I slutningen af efteråret bliver en række af de overordnede  

 resultater og nøgletal så offentliggjort på hjemmesiden  

 www.ligestillingidanmark.dk, hvor alle kan se forskellige  

 ligestillingslandkort  

 o.lign.
Hvis kommunen eller amtskommunen benytter ligestillingidanmark.dk,  

 når  

 de udarbejder ligestillingsredegørelsen, kan de oplyse deres e-mailadresse og  

 dermed automatisk få besked, når den offentlige hjemmeside bliver åbnet.
Hvordan er værktøjet blevet udviklet? Værktøjet »ligestillingidanmark.dk« er udviklet på baggrund af  

 interviews og samtaler med forskellige kommuner og amtskommuner samt med  

 Kommunernes Landsforening og Amtsrådsforeningen.
Hensigten har været at  

 udvikle  

 et skræddersyet værktøj til brug for ligestillingsredegørelserne.
De  

 oplysninger, som kommuner og amtskommuner bliver bedt om i  

 ligestillingidanmark.dk, bygger på lovens krav og på erfaringerne fra  

 tidligere  

 års ligestillingsredegørelser.
Der er dog fortsat mulighed for at skrive  

 ligestillingsredegørelser  

 som tidligere uden brug af det tilbudte værktøj.
Der kan være spørgsmål i det nye værktøj, som kommunen eller  

 amtskommunen ikke tidligere har haft med i ligestillingsredegørelsen.
Disse  

 spørgsmål kan kommunen eller amtskommunen vælge at besvare.
Der er også  

 mulighed for at inddrage flere emner og spørgsmål end dem, der fremgår af  

 skemaet i ligestillingidanmark.dk.
Til sidst i skemaet er der nemlig mulighed  

 for at skrive andre relevante oplysninger ind.
Her kan kommunen eller  

 amtskommunen beskrive alle andre forhold, de gerne vil have med i  

 redegørelsen  

 og som ikke i forvejen er omfattet af spørgsmålene.
Hvad står der i vejledningen? Denne vejledning bygger i vidt omfang på den tidligere  

 vejledning om ligestillingsredegørelser (VEJ nr. 28 af 24. marts 1999) og på  

 indholdet af kommuners og amtskommuners ligestillingsredegørelser fra  

 tidligere  

 år.
Som bilag til vejledningen er spørgsmålene fra  

 ligestillingidanmark.dk vist i skemaform.
Hvis man ikke benytter  

 ligestillingidanmark.dk bør man alligevel bruge spørgsmålene som rettesnor og  

 dermed få mulighed for at sammenligne sig med andre kommuner og amter.
Det  

 betyder også, at data kan indgå i den landsdækkende oversigt, som bliver lagt  

 på www.ligestillingidanmark.dk, selvom man ikke har benyttet værktøjet selv.
Lov om ligestilling  

 af kvinder og mænd § 4-6 § 4.  

  

 Offentlige myndigheder skal inden for deres område arbejde for ligestilling  

 og indarbejde ligestilling i al planlægning og forvaltning.
§ 5 a.  

  

 Kommunalbestyrelsen og amtsrådet skal over for kommunen og amtskommunens  

 beboere mindst hvert andet år redegøre for situationen med hensyn til  

 ligestillingen mellem kvinder og mænd blandt de kommunalt og amtskommunalt  

 ansatte.
Redegørelsen skal vedtages af kommunalbestyrelsen og amtsrådet i et  

 møde.
Stk. 2.  

  

 Redegørelsen  

 skal indeholde oplysning om, 1.  

 	  

 hvorvidt kommunen  

 eller amtskommunen har formuleret en ligestillingspolitik, og i givet fald  

 det nærmere indhold af denne, 2.  

 	  

 den kønsmæssige  

 fordeling i forhold til de enkelte stillingskategorier og 3.  

 	  

 andre forhold, der  

 skønnes at have betydning for kommunen eller amtskommunens indsats på  

 ligestillingsområdet.
 Stk. 3.  

  

 Redegørelserne  

 indsendes til ministeren for ligestilling inden den 1. september i de år,  

 hvor redegørelserne udarbejdes.
 § 6.  

  

 Ministeren for ligestilling kan fastsætte regler om indholdet af de i  

 § 5, stk. 1, og § 5 a nævnte redegørelser.
 Ifølge ligestillingsloven § 5a skal kommunalbestyrelsen og  

 amtsrådet mindst hvert andet år over for kommunen eller amtskommunens beboere  

 redegøre for situationen med hensyn til ligestillingen mellem kvinder og  

 mænd.
 Vejledningen indeholder afsnit om tre forhold, der er nævnt i  

 loven:
1.  

 	  

 om kommunen eller  

 amtskommunen har formuleret en ligestillingspolitik, og i givet fald det  

 nærmere indhold af denne 2.  

 	  

 kønsfordelingen på  

 stillingskategorier 3.  

 	  

 andre forhold af  

 betydning for kommunen eller amtskommunens indsats på ligestillingsområdet.
 Derudover er der et afsnit om offentliggørelse af  

 redegørelserne.
Formål Formålet med bestemmelsen om ligestillingsredegørelser er at  

 give borgerne indblik i ligestillingssituationen for de ansatte og  

 kommunalbestyrelsens eller amtsrådets arbejde med at fremme ligestilling af  

 kvinder og mænd.
Redegørelserne kan også bruges som led i kommunen eller  

 amtskommunens samlede arbejde med personalepolitikken og med ligestilling.
 Bestemmelsen skal også sikre, at der er et rimeligt grundlag for  

 debat om ligestilling på de kommunale og amtskommunale arbejdspladser - en  

 debat, der skal kunne foregå både blandt borgerne i lokalsamfundet og i selve  

 kommunalbestyrelsen og amtsrådet.
Kommunalbestyrelsen er inden for lovens rammer frit stillet med  

 hensyn til redegørelsens nærmere udformning og formidlingen til kommunen  

 eller  

 amtskommunens borgere.
For at formålet med redegørelserne skal realiseres, er  

 formidlingen af redegørelsen dog vigtig jf. herom nedenfor.
1) »Om kommunen eller amtskommunen har formuleret en  

 ligestillingspolitik, og i givet fald det nærmere indhold« I forhold til oplysninger om en evt. ligestillingspolitik under  

 pkt. 1 er der tænkt på ligestillingspolitik i forhold til de ansatte i  

 kommunen  

 eller amtskommunen. (Spørgsmål om ligestillingsinitiativer og -politik rettet  

 mod borgerne behandles under pkt. 3 om andre forhold af betydning for  

 indsatsen  

 for ligestilling.) Denne første del af redegørelsen skal altså belyse, hvordan  

 kommunen eller amtskommunen arbejder med ligestilling på personaleområdet.  

 Det  

 skal derfor fremgå, om der er vedtaget en særskilt politik på området, eller  

 om  

 arbejdet sker som en del af den samlede personalepolitik.
Det skal også  

 fremgå,  

 hvor ansvaret for ligestillingsarbejdet er placeret, eksempelvis i et  

 ligestillingsudvalg eller i et samarbejdsudvalg.
Hvis kommunen eller amtskommunen har formuleret en  

 ligestillingspolitik, skal redegørelsen indeholde oplysninger om de politiske  

 målsætninger, der indgår heri.
Er der udarbejdet særlige handlingsplaner og  

 måltal, bør dette fremgå af redegørelsen.
 Hvis kommunen eller amtskommunen ikke har formuleret en  

 selvstændig ligestillingspolitik, men arbejder med ligestillingsspørgsmål  

 inden  

 for personalepolitikken, skal der være en omtale af de dele af  

 personalepolitikken, hvor kommunen eller amtskommunens målsætninger for  

 ligestillingsarbejdet beskrives.
 Hvis kommunen eller amtskommunen ikke har formuleret en  

 ligestillingspolitik, og ikke i øvrigt har målsætninger på  

 ligestillingsområdet, skal dette oplyses i redegørelsen, ligesom det skal  

 fremgå, hvordan kommunen eller amtskommunen så arbejder med at fremme  

 ligestilling på personaleområdet.
Kommunerne og amtskommunerne kan i denne del af redegørelserne  

 også oplyse om de har konkrete projekter, strategier og initiativer, som er  

 med  

 til at fremme ligestilling.
Kommunen eller amtskommunen behøver ikke at give  

 en  

 udtømmende liste over igangværende, planlagte eller afsluttede initiativer,  

 men  

 bør give nogle eksempler, f.eks. om tiltag for at få flere kvinder i ledelsen  

 og mænd i omsorgsjob eller forbedringer af forholdet mellem familie og  

 arbejdsliv på kommunens eller amtskommunens arbejdspladser.
2) »Kønsfordelingen på stillingskategorier« Ligestillingsredegørelsen skal indeholde oplysninger om den  

 kønsmæssige fordeling i forhold til de enkelte stillingskategorier i den  

 kommunale eller amtskommunale organisation.
Hensigten med bestemmelsen er at synliggøre kønsfordelingen, så  

 det bliver muligt at identificere arbejdsområder, hvor der kan være særlige  

 ligestillingsmæssige problemer.
Oplysningerne kan vise om der er behov for  

 ligestillingsfremmende aktiviteter, eller om en opstillet målsætning er  

 opfyldt.
Da kommunen eller amtskommunen regelmæssigt mindst hvert andet  

 år skal udarbejde ligestillingsredegørelser, er det mest formålstjenligt, at  

 statistikken vedrørende kønsfordelingen på stillingskategorier udformes efter  

 et nogenlunde ensartet mønster.
Ved at bruge ligestillingidanmark.dk er man  

 sikret et materiale, der gør det muligt at følge udviklingen over tid og  

 samtidig sammenligne sig med andre kommuner og amtskommuner.
Tidligere har nogle redegørelser vist fordelingen af kommunen  

 eller amtskommunens ansatte på forvaltningsområder (Social- og  

 Sundhedsforvaltning, Teknisk Forvaltning o.s.v.) med oplysninger om  

 kønsfordelingen blandt de ansatte.
Det kan være nyttig, men vil ikke i sig  

 selv  

 opfylde lovens krav om oplysninger om kønsfordelingen på stillingskategorier.  

 Der skal foretages en opdeling i egentlige stillingskategorier, dvs. som  

 udgangspunkt efter stillingsbetegnelser: social- og sundhedshjælpere,  

 sygeplejersker o.s.v., men en opdeling efter de faggrupper der anvendes i  

 overenskomstsammenhæng kan også anvendes.
På ligestillingidanmark.dk, er der en liste over  

 stillingskategorier.
Disse stillingskategorier er defineret i forhold til,  

 hvordan kommuner og amtskommuner selv opgør data til Kommunedata og det  

 fælleskommunale løndatasystem.
Det betyder, at der er temmelig mange  

 stillingskategorier,  

 og dermed også god mulighed for at tilpasse oplysningerne til den enkelte  

 kommune eller amtskommune.
I den efterfølgende offentliggørelse af  

 ligestillingssituationen på landsplan vil der dog blive foretaget nogle  

 sammentællinger, så der skabes et lettere overblik.
I oversigten over kønsfordelingen på stillingskategorier  

 medtages det kommunalt ansatte og aflønnede personale, både de der er ansat i  

 deltids- og fuldtidsstillinger.
Personale på selvejende og private  

 institutioner, som kommunen eller amtskommunen har indgået overenskomst med  

 skal medtages i oversigten.
 Personale, der er midlertidigt ansat, men som har et egentligt  

 ansættelsesforhold, f.eks. vikarer og kontorelever, medtages i oversigten.  

 Ligeledes skal personale, der er ansat i kommunen eller amtskommunen, men som  

 udfører arbejdet andetsteds, f.eks. dagplejere, medtages.
Oplysningerne om kønsfordelingen skal foreligge som absolutte  

 tal.
Tallene bør også foreligge som en procentuel fordeling, så det er muligt  

 at sammenligne på tværs af kommuner og amtskommuner.
Hvis tallene tastes ind  

 i  

 ligestillingidanmark.dk, bliver procentsatsen automatisk regnet ud, ligesom  

 nogle data bliver stillet op i skemaer eller grafisk illustreret.
Dermed bliver det også muligt at udskrive en standardiseret  

 ligestillingsredegørelser med alle sin oplysninger samt figurer o.lign.
Denne  

 standardiserede ligestillingsredegørelse opfylder lovens krav og kan dermed  

 bruges direkte i forhold til borgerne.
Hvis redegørelserne ikke tastes ind i ligestillingidanmark.dk  

 bør kommunen eller amtskommunen alligevel benytte de samme kategorier og selv  

 opstille tallene skematisk og/eller grafisk.
Tallene bør foreligge både som  

 absolutte tal og som procentuel fordeling.
 Oversigten skal ikke kun vise, hvor mange kvinder og mænd der i  

 alt er ansat i kommu-nen eller amtskommunen, men skal specifikt vise  

 kønsfordelingen dels på de enkelte stillingskategorier, dels på  

 ledelsesniveauer.
Kravet i loven omfatter alene en oversigt over kønsfordelingen  

 på stillingskategorier.
Det kan dog være nyttigt for ligestillingsarbejdet i  

 kommunen eller amtskommunen, hvis der udarbejdes yderligere (skema)materiale,  

 der belyser kønsfordelingen på de enkelte arbejdssteder (institutioner m.v.)  

 i  

 kommunen eller amtskommunen, kønsfordelingen blandt forskellige  

 aldersgrupper,  

 blandt nyansatte m.v.
Disse oplysninger kan skrives ind i den sidste del af  

 skemaet, hvor der er plads til yderligere oplysninger.
 Ledelsesniveauet er delt i tre kategorier.
 Til topchefer bør alene henregnes den øverste ledelse  

 (kommunaldirektører, amtsdirektører, sygehusdirektører, administrerende  

 direktører o.lign), altså typisk medlemmer af direktionen.
 Højere mellemledere omfatter andre med et ledelsesansvar, som  

 refererer direkte til den øverste ledelse, uanset deres stillingsbetegnelse.  

 Det vil typisk være forvaltningschefer.
Lavere mellemledere omfatter kontorchefer, institutionsledere  

 samt gruppeledere og formænd.
I denne gruppe kan også være konsulenter, hvis  

 de  

 har personaleansvar.
Afhængigt af den enkelte kommunes eller amtskommunes  

 størrelse og struktur kan det eventuelt være hensigtsmæssigt at opdele  

 mellemlederne i flere grupper, så kønsfordelingen angives specifikt for  

 f.eks.  

 kontorchefer og institutionsledere.
Denne opdeling kan man foretage i  

 ligestillingidanmark som supplement til den tredelte opdeling, men ikke som  

 erstatning for den.
Der er i den forbindelse skelnet mellem, om lederne er  

 ansat centralt i forvaltningen eller decentralt på institutionerne.
Brug af lønrammeopgørelser er ikke velegnet som afgrænsning af  

 lederfunktionen, da man derved overser nogle medarbejdere med ledelsesansvar  

 eller medtager nogle medarbejdere, som ikke har ledelsesansvar, men alene et  

 eventuelt fagligt ansvar.
Alligevel kan lønrammen dog bruges som et  

 pejlemærke,  

 så længe den sammenholdes med den aktuelle ledelseskompetence og  

 personaleansvar.
 Andre ansatte omfatter dermed alle andre, som ikke har noget  

 ledelsesansvar.
Særlige grupper, herunder personer med løs tilknytning  

 til forvaltningerne Generelt bør personer med løsere tilknytning til den kommunale  

 eller amtskommunale forvaltning udelades.
Det gælder især, hvis  

 kommunalbestyrelsen eller amtsrådet er uden afgørende indflydelse på deres  

 ansættelse eller beskæftigelse, idet mulighederne for at påvirke  

 ligestillingssituationen og udviklingen heri set i forhold til  

 kommunalbestyrelsen eller amtsrådet så er ringe.
Det gælder f.eks. aktiverede kontanthjælpsmodtagere eller  

 dagpengemodtagere i jobtræning, og disse personer er ikke omfattet af pligten  

 til at redegøre for kønsfordelingen på stillingskategorier.
På tilsvarende  

 måde  

 skal personale i beskyttet beskæftigelse, fleks- og skånejobs m.v. kun  

 medtages, hvis kommunen eller amtskommunen har indflydelse på, hvem der  

 ansættes/beskæftiges.
Personer, der er visiteret til beskyttede værksteder  

 eller revalideringsinstitutioner, skal ikke medtages i redegørelsen.
Hvis kommunen ønsker at redegøre for andre grupper end dem, der  

 er med i oversigten over ansatte kan det gøres særskilt.
Det skal så oplyses,  

 at der er tale om personer, som ikke direkte er ansat i kommunen eller  

 amtskommunen.
Kønsfordelingen i kommunalbestyrelsen eller amtsrådet Det er også relevant at  

 oplyse borgerne om sammensætningen af kommunalbestyrelsen eller amtsrådet,  

 ligesom det er relevant at oplyse kønsfordelingen blandt de politiske  

 udvalgsformænd.
Dette giver borgerne mulighed for at se på kønsfordelingen i  

 de  

 politiske beslutningsprocesser.
Oplysningerne om  

 kønsfordelingen i de kommunal- eller amtskommunalpolitiske organer gives som  

 absolutte tal.
Hvis de tastes ind i ligestillingidanmark.dk regner systemet  

 automatisk en procentdel ud.
Der bliver ikke bedt om oplysninger vedrørende  

 evt. tiltag på området, da det må bero på de politiske partiers indsats og  

 tiltag på området.
Kommunen eller amtskommunen skal således alene oplyse om  

 kønsfordelingen, mens der ikke skal oplyses om eventuelt arbejde i forhold  

 til  

 dette.
3) »Andre forhold af betydning for kommunen eller  

 amtskommunens indsats på ligestillingsområdet« Ligestillingsredegørelsen skal indeholde oplysninger om andre  

 forhold af betydning for kommunen eller amtskommunens indsats på  

 ligestillingsområdet.
Ligestillingsarbejdet i forhold til borgerne Kommuner og amtskommuner er som alle andre offentlige  

 myndigheder i henhold til § 4 i lov om ligestilling af kvinder og mænd  

 forpligtet til at arbejde for ligestilling og indarbejde ligestilling i al  

 planlægning og forvaltning.
Dette krav går videre end til at fremme  

 ligestilling for de ansatte.
Det indebærer også, at kommuner og amtskommuner  

 skal overveje om nye tiltag og initiativer rettet mod borgerne kan være med  

 til  

 at fremme ligestilling i kommunen eller amtskommunen.
 I denne del af redegørelsen skal det derfor beskrives, hvordan  

 man sikrer, at ligestilling indgår i det daglige arbejde.
Det vil også her være relevant at give eksempler på initiativer  

 eller tiltag, hvor kommunen eller amtskommunen har arbejdet med et kønsaspekt  

   

 enten direkte eller direkte  inden for deres arbejde.
Det kunne for  

 eksempel  

 være tiltag for at få flere drenge til at benytte børnebibliotekerne.
Kommunen eller amtskommunen kan i denne del af redegørelsen give  

 eksempler fra forskellige led i organisationen, f.eks. fra institutioner  

 eller  

 forvaltninger.
Der behøver ikke at være en udtømmende liste over tiltag, men  

 der bør gives nogle konkrete eksempler på arbejde, der er planlagt, igangsat  

 eller allerede afsluttet.
Eksemplerne kan kort beskrive baggrunden for  

 tiltaget, det konkrete indhold og evt. resultatet.
Disse eksempler tjener ikke alene som information til kommunens  

 eller amtskommunens borgere, men også som inspiration til andre kommuner  

 eller  

 amtskommuner.
Eksemplerne behøver ikke at være særlige  

 ligestillingsinitiativer, men kan være alle tiltag og initiativer, hvor man  

 har  

 arbejdet med et kønsaspekt, hvad enten det er sket direkte eller indirekte.
Andre relevante oplysninger I ligestillingidanmark.dk er det til sidst i skemaet muligt at  

 skrive yderligere oplysninger ind, som er relevante for  

 ligestillingsindsatsen.
 Det kan f.eks. være en beskrivelse af særlige forhold i kommunen  

 eller amtskommunen, som har indvirkning på ligestillingsarbejdet, f.eks.  

 demografiske og geografiske forhold eller områdets erhvervsstruktur.
 Der kan også gives oplysninger om, hvorvidt kommunen eller  

 amtskommunen har søgt dispensation fra ligebehandlingsloven § 13 eller  

 ligestillingsloven § 2 til at sætte særlige ligestillingsinitiativer i  

 gang.
Hvis kommunen eller amtskommunen har arbejdet særskilt med andre  

 områder af relevans, kan det også beskrives nærmere her.
Det kan fx være  

 fordeling af decentral løn, arbejde med mangfoldighedsledelse eller andre  

 forhold, som kommunen eller amtskommunen skønner er relevante for  

 ligestillingsindsatsen.
Hvordan skal kommunen eller amtskommunen informere  

 borgerne om ligestillingssituationen? Ligestillingsloven opstiller ikke bestemte krav vedrørende  

 informationen.
Det er derfor op til den enkelte kommune eller amtskommune at  

 finde den fremgangsmåde, som kommunen eller amtskommunen finder bedst egnet.  

 Der kan derfor vælges meget forskellige måder for formidlingen og dermed ske  

 en  

 afpasning efter kommunen eller amtskommunens størrelse og de i øvrigt  

 anvendte  

 informationskanaler over for kommunen eller amtskommunens borgere.
 Det er imidlertid centralt, at ligestillingsredegørelserne efter  

 loven er rettet til kommunen eller amtskommunens borgere, og det er derfor  

 vigtigt, at alle borgere i kommunen eller amtskommunen får mulighed for at  

 gøre  

 sig bekendt med og forholde sig til ligestillingssituationen i kommunen eller  

 amtskommunen.
På hjemmesiden www.ligestillingidanmark.dk bliver der  

 offentliggjort en række oplysninger om ligestillingsindsatsen i kommuner,  

 amtskommuner og stat.
Samtidig kan de enkelte kommuner og amtskommuner lægge  

 deres elektroniske ligestillingsredegørelser på deres egen hjemmeside.  

 Hjemmesiden bliver først åbnet sidst på efteråret, når kommuner og  

 amtskommuner  

 har haft mulighed for at sammenligne sig internt og give borgerne et indblik  

 i  

 situationen i netop deres kommune eller amtskommune.
Standardiseret ligestillingsredegørelse Ved at bruge ligestillingidanmark.dk er det som tidligere nævnt  

 muligt at få en såkaldt standardiseret ligestillingsredegørelse.
Denne  

 redegørelse udarbejdes automatisk i systemet på baggrund af kommunen eller  

 amtskommunens oplysninger.
Alle de indtastede oplysninger kommer med i  

 redegørelsen og bliver i et vist omfang stillet op skematisk eller grafisk.
Når alle kommuner og amtskommuner har udarbejdet deres  

 ligestillingsredegørelser bliver det muligt at sammenligne sig med andre  

 inden  

 for de forskellige spørgsmål, f.eks. kønssammensætningen blandt de ansatte,  

 ledelsen og det politiske niveau.
I denne fase er det kun kommuner og  

 amtskommuner, der kan se redegørelserne i systemet.
Man skal derfor være  

 opmærksom på, at kravet om offentlighed i forhold til borgerne ikke er  

 indfriet  

 ved at taste tallene ind.
Men kommuner og amtskommuner kan benytte de  

 standardiserede redegørelser, enten ved at printe dem ud og lægge dem på  

 offentligt tilgængelige steder eller ved at lægge dem på egne hjemmesider.
Kommunen eller amtskommunen kan f.eks. også lade  

 ligestillingsredegørelsen trykke som en særskilt pjece eller sammen med  

 kommunen eller amtskommunens øvrige redegørelser, f.eks. om serviceydelser og  

 udbudte driftsopgaver.
Redegørelsen vil også kunne gives som et led i  

 orientering om årsbudgettet og budgetoverslagene.
Redegørelsen skal sendes til ligestillingsministeren Selvom man vælger at offentliggøre redegørelsen som et led i  

 andre former for orientering til borgerne, skal redegørelsen alligevel sendes  

 til ligestillingsministeren senest den 1. september i de år, hvor  

 redegørelserne skal udarbejdes.
Svarer man på spørgsmålene digitalt er lovens  

 krav om indsendelse til ligestillingsministeren opfyldt.
Svarer man ikke via  

 ligestillingidanmark.dk skal redegørelserne sendes til  

 ligestillingsministeren  

 som det tidligere skete til indenrigsministeren.
Ligestillingsredegørelsen kan fremlægges for kommunen eller  

 amtskommunens borgere på offentligt tilgængelige steder, f.eks. via  

 internettet  

 eller på biblioteker.
Der kan herudover oplyses om ligestillingsredegørelsens  

 indhold eller centrale dele heraf ved annoncering i lokale dagblade og  

 ugeaviser, gratis-postkort på caféer eller posthuse mv.
Tidligere vejledninger Indenrigsministeriets vejledning nr. 28 af 24. marts 1999 om  

 kommunale ligestillingsredegørelser bortfalder.
