Kendelse fra Pressenævnet i sag nr.  

 36/2000 Initiativet mod Racisme har ved  Claus  Pedersen anmodet  

 om genoptagelse af foreningens tidligere sag mod TvDanmark, jf. kendelse af  

 22. marts 2000, sag nr. 10/2000.
 Klageren har henvist til, at det var problemfrit at  

 identificere Initiativet mod Racisme i TvDanmarks reportage.
Klageren har endvidere henvist til, at det naturligvis  

 ikke var 100% klart for 100% af seerskaren, at det var Initiativet mod  

 Racisme, som arrangerede demonstrationen.
Deltagerne i demonstrationen og  

 andre studerende med interesse i anti-racistisk arbejde har imidlertid kunnet  

 identificere både sig selv og foreningen som arrangør, og derfor  

 har foreningens arbejde lidt skade af TvDanmarks omtale.
 Klageren har herudover anmodet Pressenævnet om at  

 uddybe afvisningen af klagen samt oplyse, hvem der i givet fald ville have  

 retlig interesse i det pågældende indslag m.v.
 I den nævnte kendelse fra den 22. marts 2000 udtalte  

 Pressenævnet:
"Da Initiativet mod Racisme ikke er nævnt i  

 udsendelsen, finder Pressenævnet ikke grundlag for at udtale kritik, og  

 Initiativet mod Racisme har heller ikke krav på at få bragt et  

 genmæle." I sagens behandling har følgende  

 nævnsmedlemmer deltaget: Per Sørensen, Jørgen Grunnet,  

 Kaare R.
Skou og Ole Askvig.
 Pressenævnet udtaler:
 Efter § 14, stk. 1, i bekendtgørelse nr. 86 af 9.  

 februar 1998 om forretningsordenen for Pressenævnet træffer de  

 nævnsmedlemmer, der har afgjort en sag, også afgørelse  

 vedrørende spørgsmål om eventuel genoptagelse af  

 sagen.
Da klageren ikke har fremlagt nye oplysninger af betydning  

 for sagens afgørelse, finder Pressenævnet, at der ikke er  

 grundlag for at genoptage nævnets behandling af sagen.
Det  

 bemærkes herved, at den omstændighed, at personer, der har  

 tilknytning til eller repræsenterer klager, måtte have  

 været afbilledet i udsendelsen, ikke i sig selv kan begrunde, at klager  

 har en retlig interesse, da det ikke af omtalen eller billederne fremgik, at  

 klager var impliceret i demonstrationen.
