Skrivelse  

 om  

 Kapitel 3 om De minimis  

  støtte fra  

 Konkurrencestyrelsens Statsstøttehåndbog 2006 3.1 De minimis-støtte I 1992 vedtog Kommissionen den såkaldte de minimis-regel.  

 Reglen blev til, efter EF-Domstolen i en række sager havde statueret, at der  

 ikke  

 findes et mærkbarhedskriterium  

1) , og at al støtte i  

 princippet  

 derfor vil kunne påvirke samhandelen mellem medlemsstaterne.
I erkendelse af  

 at  

 Kommissionen ville drukne i administrativt arbejde, såfremt alle  

 støtteordninger uanset størrelse skulle notificeres, vedtog Kommissionen  

 derfor  

 de minimis-reglen.
Reglerne findes i Kommissionens forordning 69/2001  

2) , der blev ændret den 15.  

 december 2006 med  

 forordning 1998/2006, gældende fra 1. januar 2007.
 De minimis-reglen betyder, at medlemsstater kan tildele støtte  

 til en virksomhed på op til 200.000 EUR i en periode på tre regnskabsår, uden  

 at medlemsstaten skal notificere støtten til Kommissionen.
 De minimis-forordningen skal endvidere anvendes på  

 forarbejdning og afsætning af landbrugsprodukter, med mindre støttebeløbet  

 fastsættes på basis af prisen på eller mængden af produkter, som indkøbes hos  

 primærproducenter eller afsættes af de pågældende virksomheder, eller hvis  

 støtten er betinget af, at den helt eller delvist videregives til  

 primærproducenter.  

 Transportsektoren undtaget støtte til indkøb af køretøjer er ligeledes blevet  

 omfattet, dog med et de minimis-loft på 100.000 EUR.
 I modsætning til den gamle de minimis-forordning vil det fra 1.  

 januar 2007 kun være muligt at iværksætte støtteforanstaltninger, der er  

 gennemsigtige, således at støtteværdien let kan beregnes.
3.2 Treårsperioden Den treårige periode løber over tre regnskabsår fra det  

 tidspunkt, hvor støttemodtageren opnår ret til at modtage støtten - dvs. ved  

 myndighedens godkendelse af en ansøgning eller beslutning om at tildele  

 støtte,  

 og ikke på det tidspunkt støttemodtageren faktisk modtager støtten.  

 Medlemsstaten skal således ved tildeling af de minimis-støtte sikre sig, at  

 virksomheden ikke har modtaget de minimis-støtte svarende til mere end  

 200.000  

 EUR i virksomhedens tre foregående regnskabsår.
 Hvis en virksomhed modtager for megen de minimis-støtte - også  

 selv om den er tildelt ved en fejl - kan Kommissionen kræve hele støtten  

 tilbagebetalt med renters rente.
3.3 Støttens værdi Støttebeløbet på 200.000 EUR er angivet i direkte tilskud og  

 skal, hvis støtten ydes i en anden form end direkte tilskud, omregnes til  

 støttens bruttosubventionsækvivalent, dvs. støttens økonomiske værdi.  

 Støttebeløbet beregnes som bruttobeløb, dvs. inden der er betalt skat.  

3)  

  Det betyder, at det reelle støttebeløb, som  

 modtageren får i hånden, kan være mindre end de 200.000 EUR, som de  

 minimis-reglen  

 umiddelbart anerkender.
Myndighederne kan som udgangspunkt ikke skattefritage  

 støtten, da en sådan støttetildeling vil være selektiv, og en  

 skattefritagelse  

 dermed altid vil fremstå som en undtagelse til et generelt system.
En  

 skattefritagelse i forbindelse med de minimis-støttetildeling vil således  

 kunne  

 udgøre ulovlig statsstøtte, desuagtet modtageren ikke modtager mere end  

 200.000  

 EUR netto.
De minimis-støtte, der udbetales i rater, tilbagediskonteres  

 til det tidspunkt, hvor støtten blev ydet.
Den rentesats, der skal anvendes  

 til  

 tilbagediskonteringsformål og til beregning af støttebeløbet i forbindelse  

 med  

 lån på lempelige vilkår, er den gældende referencesats på støttetidspunktet.
Såfremt der indgår fællesskabsmidler i de minimis-støtten (fx  

 fra en EU-fond), skal dette også medregnes i de minimis-beløbet.
Der tages  

 således  

 hensyn til støtte ydet af enhver statslig myndighed eller ethvert statsligt  

 organ, også selv om den finansieres helt eller delvis med fællesskabsmidler.
 Det er vigtigt at huske på reglerne om gennemsigtig støtte, som  

 de er omtalt i afsnit 3.1. At støtten skal være gennemsigtig betyder, at  

 støttens bruttosubventionsækvivalent skal kunne beregnes på forhånd, og at  

 støtten i øvrigt overholder forordningens artikel 2 stk. 4.
3.4 Hvilke virksomheder er omfattet Anvendelsesområdet for de minimis-reglen er virksomheder.  

 Virksomhedens størrelse er ikke relevant i denne sammenhæng.
Både små og  

 store  

 virksomheder kan modtage de minimis-støtte.
Det er dog et krav, at der er tale om en selvstændig  

 virksomhed.
Spørgsmålet om afgrænsningen af dette begreb aktualiseres, når  

 der  

 er tale om virksomheder, som er organiseret i koncerner, divisioner, filialer  

 og lignende.
Et hyppigt forekommende eksempel på, at en virksomhed er  

 organiseret i flere enheder, er en koncern, der udgøres af et moderselskab og  

 et eller flere datterselskaber.
I denne situation vil de enheder, som  

 koncernen  

 udgøres af, typisk hver især skulle betragtes som virksomheder.
Hvert selskab  

 i  

 koncernen vil dermed være berettiget til at modtage op til 200.000 EUR i  

 støtte  

 over 3 år.
Underenheder, f.eks. divisioner, filialer og kontorer af aktie-  

 og anpartsselskaber, er derimod normalt ikke selvstændige juridiske enheder,  

 idet de ikke som sådan kan udskilles fra hovedselskabet.
Sådanne underenheder  

 vil dermed ikke være selvstændige virksomheder men skal betragtes som en del  

 af  

 den virksomhed, de indgår i.
Det samme gælder for underenheder af andre  

 selskabsformer f.eks. andelsselskaber, interessentskaber og  

 kommanditselskaber.  

 De minimis-reglens støtteloft gælder i disse tilfælde for hele selskabet - og  

 ikke for den enkelte division, filial etc.
I EF-Domstolens dom C-382/99,  

  

 Nederlandene mod Kommissionen,  

  

 fastslog Domstolen, at en støtteordning  

 til fordel for tankstationer langs den tyske grænse var ulovlig, blandt andet  

 fordi flere af tankstationerne var ejet af det samme benzinselskab.
Den  

 Nederlandske regering havde tildelt støtten som de minimis-støtte til hver  

 enkelt tankstation, men Domstolen fastslog, at tankstationerne ikke skulle  

 betragtes som selvstændige virksomheder, da de var ejet af samme selskab.
Det  

 var derfor ikke muligt at tildele støtten som de minimis-støtte.  

4) Der kan endvidere tildeles de minimis-støtte inden for alle  

 sektorer, dog med undtagelse af de i afsnit 3.5 nævnte.
3.5 Hvilke virksomheder er ikke omfattet De minimis-forordningen finder generelt ikke anvendelse på  

 støtte til virksomheder i landbrugs- og fiskerisektorerne.  

5)  

  Dog kan der gives  

 de minimis-støtte til forarbejdning og afsætning af landbrugsprodukter.
Denne  

 særlige de minimis-regel fritager ikke eksportstøtte eller støtte, der  

 fremmer  

 indenlandske produkter på bekostning af importerede.
Reglen gælder heller  

 ikke  

 for støtte, hvis størrelse fastsættes på grundlag af prisen eller mængden af  

 et  

 produkt, der bringes på markedet.
Husk dog at støtte til forarbejdning og  

 afsætning af landbrugsprodukter er omfattet af den almindelige de  

 minimis-forordning.
Reglerne om de minimis-støtte i landbrugs- og fiskerisektoren  

 er også under revision.
Disse de minimis-regler er næsten en kopi af den  

 almindelige de minimis-regel, dog skal det fremhæves, at  

 beløbsgrænserne for  

 landbrugs- og fiskerivirksomheder er betydeligt lavere (henholdsvis 3.000 EUR  

 og 30.000 EUR til den enkelte virksomhed over en løbende treårig periode).  

 Derudover må hvert land ikke overskride et samlet nationalt fastsat de  

 minimis-loft til disse to sektorer.
Der kan endvidere ikke gives de minimis-støtte til  

 eksportvirksomhed.
Kommissionens beslutning af 5. marts 2003 om en tysk  

 støtteordning vedrørende bevilling af ydelser til støtte for afsætningen og  

 eksporten af produkter fra Mecklenburg-Vorpommern (EFT L202 af 9.8.2003, s.  

 15), behandler begrebet eksportstøtte i lyset af de minimis-reglen.
I henhold  

 til denne beslutnings punkt 40-41 falder støtte til konsulenttjenester,  

 udarbejdelse af marketingstrategier  

6)  

  med henblik på  

 lancering af et nyt eller allerede eksisterende produkt på et nyt marked samt  

 messer og udstillingsdeltagelse i ind- og udland udenfor begrebet  

 eksportstøtte.
Kommissionen gør dog opmærksom på, at støtte til  

 konsulenttjenester  

 ikke i alle tilfælde er tilladt.
 Støtte, der er betinget af, at der anvendes indenlandske  

 produkter i stedet for udenlandske produkter, kan heller ikke tildeles med  

 hjemmel i de minimis-reglen.
 Endelig er støtte til kulindustrien og støtte til indkøb af  

 køretøjer i transportsektoren ikke omfattet af de minimis-reglerne.
3.6 Anden støtte Virksomheder må som udgangspunkt gerne modtage anden støtte,  

 der ikke er de minimis-støtte, samtidig med at de modtager de minimis-støtte.  

 Grænsen på de 200.000 EUR gælder således alene i forhold til støtte med  

 hjemmel  

 i de minimis-forordningen.
Dog må virksomheder ikke modtage anden støtte til  

 samme støtteberettigede udgifter, hvis det vil overskride støtteloftet i  

 andre  

 fællesskabsregler.
3.7 Konkret anvendelse af de minimis-reglen Når myndigheder konkret påtænker at yde de minimis-støtte til  

 en virksomhed, er der flere ting den skal være opmærksom på.
For det første  

 er  

 det vigtigt, at støtten formelt tildeles i overensstemmelse med de  

 minimis-reglen.
Det  

 betyder,  

 at myndigheden i ordningen og ved tildelingen overfor støttemodtageren skal  

 kategorisere støtten som de minimis-støtte.
I Heiser-sagen  

7)  

  fra foråret 2005  

 vedrørende momsfradrag for østrigske læger, bestemte EF-Domstolen, at  

  

 [h]vad angår [ ] de minimis-loft[et], [ ],  

 fremgår det ikke af de sagsakter, den forelæggende ret har fremlagt for  

 Domstolen, at de fradrag, en læge kan opnå i medfør af en foranstaltning som  

 den i hovedsagen omtvistede, under alle omstændigheder er lavere end de  

 minimis-beløbet, der er fastsat til 100 000 EUR over en periode på tre år.  

 Den  

 nationale lovgivning fastsætter således ikke - som Kommissionen for De  

 Europæiske Fællesskaber med rette har anført - nogen grænse for det beløb,  

 som  

 en læge som individuel virksomhed kan have ret til i forbindelse med afkaldet  

 på at berigtige fradragene.
Det er derfor ikke godtgjort, at en sådan  

 foranstaltning kan være omfattet af den de minimis-regel, der er indført ved  

 den nævnte meddelelse. Det betyder, at selv om en støttemodtager konkret modtager  

 beløb, der ligger under de minimis-grænsen, så vil reglen ikke kunne  

 anvendes,  

 såfremt der er mulighed for at modtage mere end 200.000 EUR over den treårige  

 regnskabsperiode.
Endvidere følger det af dommen, at myndigheder bør sikre  

 sig,  

 at de benævner de minimis-støtte korrekt og følger reglerne og  

 kontrolprocedurerne i de minimis-forordningen, inden støtten tildeles.
 Reglerne i de minimis-forordningen betyder blandt andet:
-  

 	  

 at medlemsstaten, der  

 tildeler de minimis-støtte, gemmer oplysningerne om støtten i minimum 10 år; -  

 	  

 at medlemsstaten gør  

 støttemodtageren opmærksom på, at støtten er de minimis-støtte; -  

 	  

 at medlemsstaten  

 undersøger, om der er tildelt anden de minimis-støtte til virksomheden inden  

 for virksomhedens sidste 3 regnskabsår, der medfører, at det samlede  

 støtteniveau overstiger 200.000 EUR, og i så fald afholder sig fra at tildele  

 støtten og endelig, -  

 	  

 at medlemsstaten er i  

 stand til, med en frist på 20 dage, at kunne stille alle oplysninger om en  

 given de minimis-støtteordning til rådighed for Kommissionen.
 1)  

 Se hertil blandt andre EF-Domstolens dom i sag C-280/00,  

  

 Altmark Trans  

  

 , Saml. 2003 I, s. 7747 og den heri nævnte praksis.
 2)  

 Kommissionens forordning 69/2001 af 12. januar 2001 om anvendelse af  

 EF-Traktatens artikel 87 og 88 på de minimis-støtte, EUT 2001 L 10/30.
 3)  

 Se sag T-298/97,  

  

 Alzetta m.fl. mod  

 Kommissionen  

  

 , Saml. 2000 II, s. 2319.
 4)  

 Sag C-382/99,  

  

 Nederlandene mod  

 Kommissionen  

  

 , Saml. 2002 I, s. 5163.
 5)  

 For en nærmere definition, se bilag I til EF-Traktaten.
 6)  

 Som eksempelvis marketingskoncepter, præsentation af prototyper og afvikling  

 af  

 varebørser.
 7)  

 Sag 172/03,  

  

 Heiser  

  

 , Saml.  

 2005 I, s. 1627.
