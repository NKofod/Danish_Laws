 Skriftlig eksamen:
 Dansk Sprognævns retskrivningsordbog og Nudansk ordbog skal forefindes i  

 eksamenslokalet i et rimeligt antal eksemplarer.
 Mundtlig eksamen:
 Forberedelsestid: ca. 30 minutter.
Hjælpemidler: Nudansk ordbog skal ligge i forberedelseslokalet.
Derudover  

 må der ligge uddelt og anvendt materiale (herunder bøger) fra undervisningen  

 (herunder kompendier el.lign. der er anført i pensaskemaet) som af  

 eksaminator skønnes relevant for eksamen.
Desuden må eksaminanden medbringe  

 egne noter fra undervisningen, herunder kopier af tekster og oversigter.
Notaterne fra forberedelsestiden anvendes under eksaminationen som  

 udgangspunkt for en selvstændig fremstilling.
Eksaminanden prøves på grundlag  

 af ulæst tekst.
Der prøves i tekstforståelse og i evnen til selvstændigt at  

 fremstille et stof på grundlag af et synspunkt, eksaminanden selv anlægger.  

 Teksterne vælges af læreren og skal svare til de områder, der er arbejdet med  

 i løbet af kursus.
Eksaminanden skal i rimeligt omfang kunne sætte teksten i  

 forbindelse med det læste stof.
Nogle af teksterne skal være lette og korte  

 svenske og norske tekster på originalsproget.
To korte tekster kan  

 sammenstilles, også fx dansk-svensk, dansk-norsk, fiktiv/ikke-fiktiv.  

 Prosatekster bør normalt ikke overstige ca. 4 normalsider.
Tekstens forfatter  

 samt udgivelsesår skal være angivet, ligesom alle vanskelige ord, herunder  

 gloser i svensk og norsk, bør forklares/oversættes.
Teksterne kan eventuelt  

 forsynes med nogle få vejledende spørgsmål, som gør det klart for  

 eksaminanden, hvilket perspektiv der ønskes anlagt.
Ved uddrag af større  

 værker kan det være nødvendigt at vedlægge et kort resume, der klarlægger  

 tekstens baggrund.
Af hensyn til eksaminandernes valgmulighed skal antallet  

 af eksamensspørgsmål overstige antallet af eksaminander med mindst 4. Da  

 eksamensspørgsmålene skal repræsentere det læste stof, skal der altid være  

 mindst 7 spørgsmål.
Skolen sender senest 7 dage før eksamensdagen censor en  

 liste over de tekster, eksaminator agter at forelægge ved eksamen.
For så  

 vidt en tekst ikke er hentet i de almindeligt anvendte antologier, må den  

 vedlægges i kopi.
 Liste over de studerendes supplerende læsning sendes hurtigst muligt efter  

 eksamensskemaets offentliggørelse til censor.
 P.d.v.
