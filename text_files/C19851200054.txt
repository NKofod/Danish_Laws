 I overensstemmelse med principperne i lønnings- og pensionsministeriets  

 cirkulærskrivelse af 23. juni 1971 vedrørende deltagelse i uddannelseskurser  

 for det i staten og folkekirken ansatte personale bemyndiger ministeriet  

 herved stiftsøvrighederne til at udbetale præster, der af biskoppen er  

 bevilget tjenestefrihed med løn for at deltage i kursus på Præstehøjskolen,  

 godtgørelse efter sædvanlige regler af udgifter til rejse med offentlige  

 transportmidler fra hjemstedet til Løgumkloster og tilbage.
 Såfremt rejsen er foretaget i eget befordringsmiddel og ikke uden  

 væsentlig ulempe kunne gennemføres med offentligt befordringsmiddel,  

 tiltrædes det, at der ydes en godtgørelse pr. kørt km på for tiden 1,05 kr.  

 efter satsen for »Anden godkendt kørsel« i finansministeriets  

 cirkulære af 28. marts 1983 om godtgørelse for benyttelse af eget  

 befordringsmiddel på tjenesterejser.
Foranstående har virkning fra kursus, der påbegyndes 1. februar 1985 og  

 senere.
Nærværende skrivelse træder i stedet for cirkulærskrivelse af 28.  

 juli 1981 til stiftsøvrighederne P.M.V.
 E.B.
Ellinor Bagger fm.
