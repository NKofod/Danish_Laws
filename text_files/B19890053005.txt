 I medfør af § 6, stk. 3, i lov om banker og sparekasser m.v., jf.
 lovbekendtgørelse nr. 374 af 15. august 1985, som ændret ved lov nr.
 853 af 23. december 1987, fastsættes:
Anmeldelser § 1.  Alle anmeldelser til Erhvervs- og  

 Selskabsstyrelsen skal ske ved benyttelse af de dertil af styrelsen  

 foreskrevne blanketter.
 Stk. 2.  Denne bekendtgørelse finder ikke anvendelse på  

 sparekasser, der er sparekasseaktieselskaber.
 § 2.  Anmeldelse af en sparekasse eller andelskasse  

 skal i det mindste angive:
 Stk. 2.  Med anmeldelsen skal følge:
 § 3.  Ændres vedtægterne for en sparekasse eller en  

 andelskasse eller ændres forhold, hvorom anmeldelse er sket, skal anmeldelse  

 herom indsendes til Erhvervs- og Selskabsstyrelsen inden 1 måned efter  

 vedtagelsen.
Stk. 2.  Med anmeldelsen skal følge bevis for ændringens  

 lovlige vedtagelse.
Ved enhver vedtægtsændring skal indsendes daterede  

 vedtægter med den fuldstændige ordlyd i den nye affattelse.
§ 4.  Anmeldelsen skal være underskrevet af alle  

 bestyrelsesmedlemmer.
Underskrifterne skal bekræftes af en notar, en advokat  

 eller 2 vitterlighedsvidner.
 Stk. 2.  Dokumenterne skal være affattet på dansk.
 Stk. 3.  Samtidig med anmeldelsen betales det herfor  

 fastsatte gebyr.
§ 5.  §§ 1-4 finder tilsvarende anvendelse på  

 anmeldelse af en sammenslutning af andelskasser.
Dette gælder dog ikke § 2,  

 stk. 2, nr. 4.
 Stk. 2.  Anmeldelsen skal indeholde oplysninger om  

 hvilke andelskasser, der er medlemmer af sammenslutningen.
 Stk. 3.  Ved optagelse af en ny andelskasse i  

 sammenslutningen skal sammenslutningen give meddelelse herom til Erhvervs- og  

 Selskabsstyrelsen inden en måned.
Registrering og offentliggørelse § 6.  Oplysninger om et anmeldt forhold optages i  

 registeret (registreres), hvis det anmeldte ikke er i strid med lov om banker  

 og sparekasser m.v. eller med bestemmelser, som er fastsat i medfør af denne,  

 eller med vedtægterne, eller med bestemmelser i eller i henhold til  

 bestemmelser fastsat i medfør af andre love, hvis overholdelse Erhvervs- og  

 Selskabsstyrelsen finder nødvendig for at kunne gennemføre registrering.
 Stk. 2.  Indeholder en anmeldelsesblanket ændringer i  

 flere anmeldte forhold, kan registrering ske særskilt for hvert forhold.
 Stk. 3.  Anmeldelse af en sparekasse, en andelskasse  

 eller en sammenslutning af andelskasser kan først registreres efter, at  

 Finanstilsynet har stadfæstet vedtægterne og givet tilladelse til  

 virksomhedens udøvelse.
 Stk. 4.  Registrering af vedtægtsændringer kan først  

 finde sted, når Finanstilsynet har stadfæstet ændringerne.
§ 7.  Registeret over sparekasser og andelskasser  

 føres efter Erhvervs- og Selskabsstyrelsens bestemmelse.
Enhver sparekasse og  

 andelskasse får et registreringsnummer.
Datoen for registreringen og for nye  

 sparekassers og andelskassers vedkommende registreringsnummeret indføres i  

 registeret.
 Offentlighed m.v.
§ 8.  Dokumenter, der beror i Erhvervs- og  

 Selskabsstyrelsen er offentligt tilgængelige.
Dette gælder dog ikke attester  

 om personlige forhold.
 § 9.  Dokumenter, der er offentligt tilgængelige, kan  

 på forlangende gennemses på Erhvervs- og Selskabsstyrelsens kontor.
 Stk. 2.  Udskrifter af registerets oplysninger om  

 sparekasser og andelskasser samt fotokopier af de dokumenter, der er  

 offentligt tilgængelige, kan fås hos styrelsen.
 Stk. 3.  For de i denne bestemmelse omhandlede  

 oplysninger betales det fastsatte gebyr.
 § 10.  Erhvervs- og Selskabsstyrelsens afgørelser i  

 medfør af denne bekendtgørelse kan indbringes for Industriministeriets  

 Erhvervsankenævn senest 4 uger efter, at afgørelsen er meddelt den  

 pågældende.
Ikrafttrædelsesbestemmelser § 11.  Bekendtgørelsen træder i kraft den 1. september  

 1989.
 Stk. 2.  Industriministeriets bekendtgørelse nr. 393 af  

 27. august 1985 om anmeldelser m.v. for andelskasser til tilsynet med banker  

 og sparekasser m.v. ophæves.
