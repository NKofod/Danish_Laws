 Opgørelsen af de enkelte tvistpunkter medførte at indklagede  

 tilpligtes at betale 160.900 kr.
 Denne sag, hvor AB 72 er vedtaget, vedrører en tvist mellem klageren, K,  

 og indklagede A, om det indbyrdes økonomiske mellemværende i anledning af en  

 aftale, hvorefter klager for indklagede skulle opføre et dobbelthus i x-by.
 I anledning af tvisten indbragte klager ved klagskrift af 4. oktober 1989  

 sagen for en i medfør af »Regler for behandling af sager ved  

 Voldgiftsretten for Bygge- og Anlægsvirksomhed« nedsat voldgiftsret, der  

 oprindeligt blev nedsat med ingeniør Jørn Buch Andersen som eneste  

 voldgiftsmand.
 Under sagen, hvor mundtlig forhandling første gang fandt sted den 25.  

 oktober 1990, blev klagers påstand i det hele taget til følge, således at  

 indklagede blev tilpligtet at betale 160.181 kr. + moms med nærmere angivne  

 renter samt 12.000 kr. i sagsomkostninger til klageren.
Efter at voldgiftsretten den 22. februar 1991 havde afsagt sin kendelse,  

 indbragte indklagede sagen for y-by civilret med påstand om, at klager skulle  

 anerkende, at voldgiftsrettens kendelse var ugyldig, idet væsentlige  

 retsplejehensyn var tilsidesat ved voldgiftsrettens sagsbehandling.
Under et  

 møde mellem parterne i civilretten den 17. juli 1991 opnåedes enighed om, at  

 sagens behandling skulle genoptages ved voldgiftsretten under medvirken af en  

 eller flere andre voldgiftsdommere, og at indklagede skulle stille en  

 sikkerhed på 200.000 kr. for opfyldelse af voldgiftsrettens afgørelse.
 Under sagens genoptagelse for voldgiftsretten har klager fastholdt sin  

 oprindelige påstand om, at indklagde betaler 160.181 kr. + moms med tillæg af  

 sædvanlig procesrente af 80.000 kr. + moms fra den 6. oktober 1989, af 54.381  

 kr. + moms fra den 17. januar 1990 og af 25.800 kr. + moms fra den 23.  

 oktober 1990. Herudover har klager krævet, at indklagede betaler 12.000 kr.  

 svarende til de sagsomkostninger, som klager fik tilkendt ved  

 voldgiftsrettens oprindelige kendelse.
 Indklagede har påstået frifindelse og har herudover nedlagt påstand om, at  

 klager betaler indklagede 50.000 kr. med procesrente fra den 12. marts 1993,  

 hvor modkravet blev fremsat under genoptagelsessagens mundtlige forhandling.  

 Klager har påstået frifindelse overfor indklagedes modkrav.
 Under sagens genoptagelse har voldgiftsretten bestået af arkitekt m.a.a.  

 Erik Jørgensen, murermester Per Andersen og landsdommer Ole Nicolaisen med  

 sidstnævnte som formand.
 Det fremgår af sagen, at tvisten opstod i sommeren 1989, da byggesagens  

 kloakprojekt måtte ændres, i hvilken anledning indklagede nægtede at betale  

 en aconto begæring fra klager, som herefter standsede arbejdet.
 Klager har opgjort sit tilgodehavende incl. 22% moms således:
 Ekstraarbejderne, der er nærmere specificerede, vedrører etablering af  

 kørevej, levering af jernpladevej, nedrivning af carport, etablering af  

 byggestrøm og -vand, levering af el-tavle, ventetid for kran, etablering af  

 indføringsrør gennem sokkel, aftrapning af facade i gavle, lejlighedsskel i  

 tagrum, riller for elrør, indvendig fugning af vinduer, udstøbning af huller  

 i dæk, udførelse af opkant ved bruser, planering af terræn, udlæg til  

 landinspektør samt udførelse af aftræksventiler og af 2 huller til el-tavler.
 Indklagede har anerkendt at skulle betale 2.412 kr. + moms vedrørende de 2  

 sidstnævnte poster, men har iøvrigt bestridt klagers ekstraregning, i det  

 væsentlige under henvisning til, at arbejderne er omfattet af klagers  

 entreprise eller, at de ikke er udført af klager.
 Indklagede, der er enig i at have undladt at afregne 129.076 kr.  

 vedrørende entreprisesummen, har krævet godskrivelse af følgende beløb med  

 tillæg af 22% moms:
Hertil kommer et krav på erstatning for værdiforringelse af ejendommen som  

 følge af klagers udførelse af vinduesåbninger, erstatning for 3 måneders  

 huslejetab på grund af forsinket ibrugtaglse samt erstatning for kloakrør,  

 som klager har fjernet fra byggepladsen.
De nævnte erstatningskrav og den  

 forannævnte saldo i indklagedes favør danner grundlag for indklagedes  

 modkrav, der er skønsmæssigt ansat.
Klager har i det hele bestridt, at indklagede skulle have krav på  

 reduktion i entreprisesummen, idet det gøres gældende, at arbejdet er udført  

 uden fejl og mangler.
Det erkendes, at kloakarbejdet ikke blev endeligt  

 færdiggjort af klager på grund af indklagedes betalingsvægring, men klager  

 har ikke opnået besparelse herved.
Indklagedes erstatningskrav bestrides.
Der er under sagens genoptagelse afgivet erklæringer af den 2. juni 1992  

 og den 6. juli 1992 af ingeniør m.a.i.
B, som har været udmeldt som syns- og  

 skønsmand.
 Under den mundtlige forhandling den 12. marts 1993 er der afgivet  

 forklaringer af klagers direktør C, indklagede A, landinspektør D, arkitekt  

 E, murer F, rendegravefører G, tømrer H og gartner I ligesom skønsmanden har  

 besvaret spørgsmål vedrørende sine erklæringer.
 Parterne og deres advokater erklærede sig under den mundtlige forhandling  

 indforstået med, at voldgiftsrettens kendelse udfærdiges uden gengivelse af  

 afgivne forklaringer og advokaternes procedure.
 Voldgiftsretten skal herefter om de enkelte tvistpunkter udtale:
 Montering af skillerum.
Det af klager udførte arbejde giver mulighed for at overholde en  

 loftshøjde på 230 cm. som forudsat i projektet.
Der findes således ikke fejl  

 i det udførte arbejde hverken i relation til projektet eller til resultatet  

 af arbejdet.
 Sandspartling af skillerum.
Det fremgår ikke af tegninger eller tilbud, at klager har påtaget sig  

 dette arbejde, og dette er heller ikke på anden måde udtrykkeligt aftalt.
Det  

 er herefter ikke en mangel, at klager ikke har udført dette arbejde.
 Skillerum ved kældernedgang.
Efter bevisførelsen lægges det til grund, at klager i overensstemmelse med  

 det oprindelige projekt opsatte nævnte skillerum i det ene dobbelthus, men  

 derpå fjernede disse og kørte dem væk efter anmodning fra indklagede.
På  

 grundlag af skønsmandens erklæring og hans oplysning under afhjemlingen  

 lægges det til grund, at klager har haft en besparelse herved på 3.000 kr.,  

 som dog skal reduceres med en udgift på 1.000 kr. til nedtagning og  

 bortkørsel, begge beløb med tillæg af moms.
Der tilkommer herefter indklagede  

 et beløb på 2.000 kr. + moms i reduktion af entreprisesummen vedrørende dette  

 punkt.
 Fliser i køkken.
Det fremgår ikke af tilbuddet, at fliser i køkken - modsat i badeværelse -  

 er inkluderet.
Herefter, og da det ikke findes bevist, at det efterfølgende  

 er aftalt mellem parterne, at sådanne fliser skulle opsættes uden beregning,  

 findes indklagede ikke at have krav på reduktion i entreprisesummen herfor.
 Indgang og repos.
Efter bvisførelsen, herunder I's forklaring og den uklare angivelse af  

 dette arbejde i tegningsmaterialet, kan det ikke anses godtgjort, at dette  

 arbejde er omfattet af klagers entreprise, hvilket tillige støttes af, at  

 indklagede først ca. et halvt år efter entreprisens afslutning har reklameret  

 vedrørende denne beløbsmæssigt betydelige post.
Indklagede kan herefter ikke  

 indrømmes den herfor krævede reduktion i entreprisesummen.
 Manglende armering af kældergulv.
Det lægges til grund, at der ikke på noget tidspunkt har været problemer  

 med jordens bæredygtighed.
Da den i projektet angivne armering alene har haft  

 til formål at stabilisere kældergulvet, og da der efter bevisførelsen ikke  

 findes godtgjort, at der er mangler ved kældergulvet eller, at klager, som  

 angiver at han har anvendt ekstra grusfyld under gulvkonstruktionen og derved  

 har kunnet udelade armeringen af kældergulvet, har haft besparelse ved den  

 ændrede gulvkonstruktionsopbygning, tilkommer der ikke indklagede reduktion i  

 entreprisesummen.
 Manglende montering af udluftningshætter.
 Efter det oplyste er hætterne leveret, men ikke monteret af klager.  

 Indklagede findes i denne anledning at have krav på 3.000 kr. + moms i  

 overensstemmelse med skønsmandens erklæring.
 Faskine.
 Det findes ikke bevist, at faskinen er fejlagtigt eller mangelfuldt  

 udført, eller at dens kapacitet er utilstrækkelig, hvorfor indklagedes  

 reduktionskrav vedrørende denne ikke tages til følge.
 Kloakanlægget.
Efter bevisførelsen kan det fastslås, at kloakken måtte omlægges på grund  

 af for ringe fald, som skyldtes fejlagtige koteangivelser i de af indklagede  

 udleverede tegninger.
Indklagede har derfor ikke krav på at få godtgjort de  

 afholdte udgifter til at få ændret og færdiggjort kloakarbejdet ved en anden  

 entreprenør.
Voldgiftsretten finder dog, at klager, som har fjernet de  

 oprindeligt nedlagte kloakrør, og som ikke har færdiggjort det pågældende  

 arbejde, har haft en besparelse i forhold til den del af entreprisesummen,  

 der vedrører kloakarbejdet.
Størrelsen af besparelsen har ikke været genstand  

 for bevisførelse og må herefter skønsmæssigt ansættes til et beløb på 10.000  

 kr. + moms, der tilkommer indklagede som reduktion i entreprisesummen.
 Stampning og vibrering.
 Indklagede findes ikke at have godtgjort, at der har været fejl eller  

 undladelser vedrørende klagers udførelse af denne del af entreprisen, hvorfor  

 kravet om reduktion af entreprisesum i denne anledning ikke tages til følge.
 Ekstraregning for kørevej, jernplader, nedrivning af carport, ventetid  

 for kran, etablering af byggestrøm og levering af el-tavle.
Det fremgår af klagers tilbud, at indklagede skal sørge for  

 tilkørselsforhold og strøm til byggepladsen.
Efter bevisførelsen findes  

 klager med rette at kunne kræve udgifter vedrørende ovennævnte forhold  

 afholdt af indklagede som ekstraarbejder, idet det dog må henstå som  

 uafklaret, i hvilket omfang klager har afholdt udgifter til fjernelse af en  

 carport.
Klager findes herefter berettiget til for de pågældende arbejder  

 under eet at afkræve indklagede et beløb på 20.000 kr. + moms.
 Indføringsrør for vand.
Det er ikke under bevisførelsen nærmere oplyst, hvorpå klager støtter sit  

 krav vedrørende dette arbejde, som indklagede har bestridt, at klager har  

 udført.
Som følge heraf tages klagers krav om ekstrabetaling herfor ikke til  

 følge.
 Aftrapning af facade.
 Det lægges til grund, at dette arbejde, som ikke fremgår af tegningerne,  

 er udført af klager efter indklagedes anmodning, hvorfor det skal honoreres  

 som ekstraarbejde med det af klager krævede beløb på 4.300 kr. + moms.
 Lejlighedsskel over loft i tagrum.
Det omhandlede skel fremgår ikke af tegningsmaterialet vedrørende klagers  

 entreprise.
Herefter, og da skellet kunne tænkes udført i gips af en tømrer,  

 findes det ikke bevist, at det er omfattet af klagers tilbud, hvorfor det  

 skal betales ekstra med 4.788 kr. + moms som krævet af klager.
 Udførelse af aftræksventiler og huller for el-tavler.
 Klagers krav på ekstra betaling herfor med ialt 2.412 kr. + moms er  

 anerkendt af indklagede.
 Riller for elrør og -dåser.
 Udførelse heraf må forudsættes at være indeholdt i klagers tilbud og kan  

 derfor ikke kræves betalt ekstra.
 Fugning af vinduer indvendigt.
Det findes ikke godtgjort, at omhandlede fugning md mørtel er udført af  

 indklagede eller hans folk, idet det må antages, at den af I omtalte fugning  

 formentlig er udført med fugemasse udvendigt.
Herefter tages klagers krav om  

 ekstra betaling herfor med 2.376 kr. + moms til følge.
 Udstøbning af huller i dæk.
 Det lægges til grund, at arbejdet er udført af klager, og at indklagede  

 ikke har afleveret plan over afsætning af huller, hvorfor arbejdet skal  

 honoreres ekstra med 1.980 kr. + moms som krævet af klager.
 Opkant ved bruser.
Som sagen er oplyst, findes klager at burde have taget hensyn hertil ved  

 afgivelse af tilbud.
Arbejdet med udførelsen kan herefter ikke kræves betalt  

 som ekstraarbejde.
 Planering-af terræn.
 Det findes ikke med tilstrækkelig sikkerhed godtgjort, at klager har  

 udført arbejde i denne forbindelse, der giver grundlag for at kræve  

 ekstrabetaling.
 Udlæg-til landinspektør.
Efter bevisførelsen lægges det til grund, at landinspektørens regning på  

 5.230 kr. + moms vedrører sådan afsætning, som ifølge AB 72 § 6, stk. 3 skal  

 udredes af bygherren.
Da klager imidlertid overfor landinspektøren har stået  

 som rekvirent af arbejdet, hæfter klager overfor denne og kan herefter kræve  

 beløbet refunderet af indklagede.
Klagers krav om indklagedes betaling af  

 nævnte beløb tages herefter til følge.
 Indklagedes krav på erstatning for værdiforringelse af bygning.
Kravet støttes på, at huset har fået et skæmmende udseende på grund af  

 klagers udførelse af vinduesåbninger.
Efter det, der er oplyst om  

 uoverensstemmelse mellem tegningernes mål og de af indklagede leverede  

 vinduer, findes der ikke bevis for, at klager har handlet ansvarspådragende.  

 Herefter, og da en mulig værdiforringelse af nævnte årsag ikke findes at være  

 tilstrækkelig stor til at indrømme indklagede et forholdsmæssigt afslag, kan  

 kravet ikke tages til følge.
 Erstatning for kloakrør, som klager har fjernet.
 Der er taget hensyn hertil ved den ovenfor omtalte reduktion i  

 entreprisesummen vedrørende kloakarbejdet.
 Erstatning for huslejetab.
 Indklagedes krav herom kan ikke tages til følge, da et eventuelt tab og  

 dets størrelse ikke er dokumenteret.
 Under henvisning til det anførte kan parternes mellemværende opgøres  

 således:
med procesrente af 97.600 kr. fra den 6. oktober 1989 og af 63.300,92 kr.
 fra den 17. januar 1990.
Efter sagens udfald og med hensyn til de af klager afholdte udgifter til  

 syn og skøn samt skønnede meromkostninger påført klager ved voldgiftssagens  

 genoptagelse findes indklagede til klager at skulle betale ialt 30.000 kr. i  

 sagsomkostninger.
Udgifterne til den genoptagne voldgiftssags behandling skal  

 betales af indklagede.
T H I B E S T E M M E S Indklagede, A, skal til klageren, K, betale 160.900,92 kr. med tillæg af  

 procesrente af 97.600 kr. fra den 6. oktober 1989 og af 63.300,92 kr. fra den  

 17. januar 1990, til betaling sker, samt 30.000 kr. i sagsomkostninger.
 De omkostninger, der er forbundet med den genoptagne voldgiftssags  

 behandling, betales af indklagede.
København, den 6. april 1993 Erik Jørgensen Ole Nicolaisen Per Andersen P.v.c.
