Fremsat den 27. januar 1999 af by- og boligministeren  

 (Jytte Andersen) Forslag til Lov om ændring af forskellige  

 ændringslove om lejeforhold m.v.
(Ændring af forskellige revisionsbestemmelser) § 1 I lov nr. 306 af 17. maj 1995 om ændring af lov om leje, lov om  

 boligbyggeri, lov om boliger for ældre og personer med handicap og lov  

 om andelsboligforeninger og andre boligfællesskaber (Revision af  

 reglerne om udgifter til fællesantenner m.v.), som ændret ved  

 § 2 i lov nr. 397 af 26. juni 1998, foretages følgende  

 ændring:
 1. I § 6 ændres »1998-99« til: »1999-2000«.
§ 2 I lov nr. 361 af 14. juni 1995 om ændring af lov om leje, lov om  

 midlertidig regulering af boligforholdene og lov om boligbyggeri  

 (Forsøgsordning vedrørende husordensovertrædelser i  

 Københavns og Århus Amter), som ændret ved § 3 i lov  

 nr. 397 af 26. juni 1998, foretages følgende ændring:
 1. I § 5 ændres »1998-99« til: »1999-2000«.
§ 3 I lov nr. 461 af 12. juni 1996 om ændring af lov om midlertidig  

 regulering af boligforholdene (Lejefastsættelse ved aftalens  

 indgåelse m.v.), som ændret ved § 4 i lov nr. 397 af 26.  

 juni 1998, foretages følgende ændring:
 1. I § 3 ændres »1998-99« til: »1999-2000«.
§ 4 Loven træder i kraft dagen efter bekendtgørelse i  

 Lovtidende.
Bemærkninger til lovforslaget Almindelige bemærkninger Med nærværende lovforslag foreslås det  

 at udskyde revisionen af en række bestemmelser i lejelovgivningen til  

 folketingsåret 1999-2000. De pågældende bestemmelser  

 vedrører lejefastsættelse ved genudlejning af forbedrede  

 lejemål, jf. boligreguleringslovens § 5, stk. 2, betaling for  

 udgifter til fællesantenner, jf. lejelovens kapitel VII A, og  

 forsøgsordningen med boligklagenævn som tvisteinstans ved  

 lejerens tilsidesættelse af god skik og orden, jf. lejelovens kapitel  

 XII A.
 Det er fortsat regeringens hensigt at arbejde videre med  

 at beskrive og vurdere modeller, som vil kunne danne grundlag for kommende  

 overvejelser vedrørende ændringer af lejelovgivningen på  

 et lidt længere sigt.
På kortere sigt er det hensigten med dette forslag  

 at opnå bedre tid til at gennemarbejde en række komplicerede  

 problemstillinger og dermed sikre kvaliteten i lovgivningsarbejdet.
Da der  

 ikke er tale om ændringer af hastende karakter, foreslås  

 revisionen derfor udskudt til næste folketingsår.
Lovforslaget  

 har ikke været udsendt til høring.
Økonomiske og administrative konsekvenser for det  

 offentlige For private udlejningsejendomme medfører forslaget  

 om at udskyde revisionen af bestemmelserne om forsøgsordningen med  

 boligklagenævn i Københavns og Århus amter til  

 folketingsåret 1999-2000, at ordningen i praksis forlænges med  

 yderligere 1 år, således at der nu bliver tale om en  

 forlængelse på i alt 2 år i forhold til den oprindeligt  

 fastsatte forsøgsperiode på 3 år.
Statsamternes udgifter vedrørende den oprindelige  

 ordning er blevet finansieret ved overførsel fra By- og  

 Boligministeriets ramme til Indenrigsministeriet.
Omfanget heraf blev fastsat  

 ud fra det sagsantal, der forventedes ved indførelsen af ordningen.  

 Statsamternes udgifter som følge af den foreslåede  

 forlængelse af forsøgsordningen for private udlejningsejendomme  

 kan afholdes af Indenrigsministeriet inden for den oprindeligt fastsatte  

 rammeoverførsel.
 Herudover vil der til vederlag til nævnsmedlemmer og  

 mæglere blive tale om ubetydelige merudgifter, som afholdes inden for  

 By- og Boligministeriets ramme.
 Forslagene om ændrede revisionsbestemmelser  

 vedrørende dels udgifter til fællesantenner og dels  

 lejefastsættelse ved genudlejning af gennemgribende forbedrede  

 lejemål skønnes ikke at medføre ændrede offentlige  

 udgifter.
Erhvervsøkonomiske og erhvervsadministrative  

 konsekvenser Lovforslaget skønnes ikke at have  

 nævneværdige økonomiske eller administrative konsekvenser  

 for udlejerne.
Miljømæssige konsekvenser Lovforslaget skønnes ikke at have  

 miljømæssige konsekvenser.
Administrative konsekvenser for borgerne Lovforslaget skønnes ikke at have administrative  

 konsekvenser for borgerne.
Forholdet til EU-retten Lovforslaget indeholder ikke EU-retlige aspekter.
Samlet vurdering af konsekvenser Positive konsekvenser/  

 mindreudgifter Negative konsekvenser/ merudgifter Økonomiske konsekvenser for stat, kommuner og  

 amtskommuner ------ Meget begrænsede statslige merudgifter, der afholdes  

 inden for eksisterende rammer Administrative konsekvenser for stat, kommuner og  

 amtskommuner ----- ----- Økonomiske konsekvenser for erhvervslivet ----- ----- Administrative konsekvenser for erhvervslivet ----- ----- Miljømæssige konsekvenser ----- ----- Administrative konsekvenser for borgerne ----- ----- Forholdet til EU-retten ----- Bemærkninger til de enkelte  

 bestemmelser Til § 1 Revisionen af bestemmelserne om udgifter til  

 fællesantenner m.v., jf. § 6 i lov nr. 306 af 17. maj 1995,  

 foreslås udskudt til folketingsåret 1999-2000.
§ 2 Revisionen af bestemmelserne om en 3-årig  

 forsøgsordning for husordensovertrædelser og  

 boligklagenævn i Københavns og Århus Amter, jf. § 5 i  

 lov nr. 361 af 14. juni 1995, foreslås udskudt til folketingsåret  

 1999-2000.
 Efter vedtagelse af lov nr. 968 af 17. december 1997 om  

 leje af almene boliger vil en revision af bestemmelserne alene omfatte  

 forholdene vedrørende husordensovertrædelser i private  

 udlejningsejendomme.
Til § 3 Revisionen af reglerne i boligreguleringslovens § 5,  

 stk. 2, om lejefastsættelse ved genudlejning af gennemgribende  

 forbedrede lejemål, jf. § 3 i lov nr. 461 af 12. juni 1996,  

 foreslås udskudt til folketingsåret 1999-2000.
Til § 4 Det foreslås, at loven træder i kraft dagen  

 efter bekendtgørelse i Lovtidende.
Bilag Lovforslaget sammenholdt med gældende lov Gældende formulering Lovforslaget § 1 I lov nr. 306 af 17. maj 1995 om ændring af lov om leje, lov om  

 boligbyggeri, lov om boliger for ældre og personer med handicap og lov  

 om andelsboligforeninger og andre boligfællesskaber (Revision af  

 reglerne om udgifter til fællesantenner m.v.), som ændret ved  

 § 2 i lov nr. 397 af 26. juni 1998, foretages følgende  

 ændring:
§ 6 Forslag til revision af denne lov fremsættes for Folketinget i  

 folketingsåret 1998-99.
 1. I § 6 ændres »1998-99« til: »1999-2000«.
§ 2 I lov nr. 361 af 14. juni 1995 om ændring af lov om leje, lov om  

 midlertidig regulering af boligforholdene og lov om boligbyggeri  

 (Forsøgsordning vedrørende husordensovertrædelser i  

 Københavns og Århus Amter), som ændret ved § 3 i lov  

 nr. 397 af 26. juni 1998, foretages følgende ændring:
§ 5 Forslag til revision af reglerne i denne lov fremsættes for  

 Folketinget i folketingsåret 1998-99.
 1. I § 5 ændres »1998-99« til: »1999-2000«.
§ 3 I lov nr. 461 af 12. juni 1996 om ændring af lov om midlertidig  

 regulering af boligforholdene (Lejefastsættelse ved aftalens  

 indgåelse m.v.), som ændret ved § 4 i lov nr. 397 af 26.  

 juni 1998, foretages følgende ændring:
§ 3 Forslag til revision af § 1, nr. 1-4, fremsættes for Folketinget i  

 folketingsåret 1998-99.
 1. I § 3 ændres »1998-99« til: »1999-2000«.
§ 4 Loven træder i kraft dagen efter bekendtgørelse i  

 Lovtidende.
