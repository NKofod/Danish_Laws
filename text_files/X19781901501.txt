I en sag om hjælp til faglig uddannelse til en person, som på grund af  

 helbredsmæssige skånehensyn, ønskede at blive faglært uddannet inden for en  

 for klienten kendt branche, gav socialudvalget afslag, idet klienten ansås  

 for i stand til at påtage sig lettere fysisk arbejde på grundlag af hans  

 erhvervserfaring.
Amtsankenævnet omgjorde afgørelsen, idet omtaltes faglige  

 uddannelse ville bevirke mulighed for en forbedring af ansøgerens  

 erhvervsevne.
 MEDDELELSE OM AFGØRELSEN:
 En 48-årig mand med et hjemmeboende barn under 18 år indankede  

 socialudvalgets afslag på hjælp til en uddannelse som guld- /sølvsmed.
Ansøgeren udgik af folkeskolens 7. klasse og var herefter i 24 år ansat på  

 en sølvvarefabrik, hvorved har erhvervede godt kendskab til smeltning og  

 forarbejdning af sølv.
Desuden deltog han i ansættelsesperioden i en del  

 kurser af betydning for arbejdet.
På grund af en ryglidelse måtte ansøgeren i 1970 opgive sit arbejde som  

 sølvsmelter og fik i stedet ansættelse som forvalter i en anden branche.
I  

 begyndelsen af 1976 sygemeldtes han som følge af en hjertelidelse og genoptog  

 efter lægeligt råd ikke sit arbejde som forvalter.
I forbindelse med  

 arbejdsophøret overgik ansøgeren fra sygedagpenge til arbejdsløshedsdagpenge  

 og ansøgte samtidig det sociale udvalg om hjælp til faglig uddannelse som  

 guld- /sølvsmed, hvilket blev afslået.
 Der sociale udvalg henviser til, at ansøgeren efter de lægelige  

 oplysninger var i stand til at påtage sig lettere fysisk arbejde på grundlag  

 af sin erhvervserfaring eventuelt suppleret med et specialarbejderkursus.
 Sagen blev forelagt nævnets lægelige rådgiver, amtets revaliderings- og  

 pensionsafdeling samt arbejdsformidlingen.
 Den lægelige rådgiver udtalte, at ansøgeren burde placeres i et ikke  

 fysisk belastende erhverv, hvor de helbredsmæssige skånehensyn kunne  

 tilgodeses.
 Revaliderings- og pensionsafdelingen skønnede på grundlag af det oplyste  

 om afsøgerens hidtidige tilknytning til sølvsmedebranchen, at han havde  

 særlige forudsætninger for at opnå et sikkert erhvervsmæssigt grundlag ved at  

 gennemgå en uddannelse for guldsmed.
Arbejdsformidlingen anså det for muligt at anvise ansøgeren arbejde inden  

 for specialarbejderområdet, men på grund af erhvervslivets krav om  

 flexibilitet ville ansøgeren ikke kunne påregne at opnå et vedvarende  

 arbejde, som tilgodeså de nødvendige skånehensyn.
Arbejdsformidlingen  

 anbefalede derfor en faglig uddannelse, hvorved man ved faglige speciale valg  

 kan sikre sig, at skift fra et arbejssted til et andet ikke tilsidesætter  

 eventuelle krav om skånehensyn i forbindelse med pågældendes lidelse.
 Amtsankenævnet fandt efter en konkret vurdering af de foreliggende  

 oplysninger om ansøgerens helbredsmæssige og hidtidige erhvervsmæssige  

 forhold sammenholdt med mulighederne for en hensigtsmæssig forbedring af  

 ansøgerens erhvervsevne, at der burde ydes pågældende hjælp til den ansøgte  

 uddannelse.
