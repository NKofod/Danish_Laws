 1. Ved lov nr. 278 af 8. maj 1991 er der i  

 færdselsloven indsat et nyt kapitel 18 a, § 133 a, om konfiskation ved  

 særligt grove eller gentagne færdselslovsovertrædelser af det ved  

 overtrædelsen anvendte motorkøretøj.
 Konfiskation kan ske, såfremt det må anses for påkrævet for at forebygge  

 yderligere overtrædelser af færdselsloven, og såfremt konfiskation ikke er  

 urimelig.
Det fremgår af bemærkningerne til lovforslaget, at formålet med at  

 indsætte denne bestemmelse ved siden af straffelovens konfiskationsregler er  

 at skabe mulighed for en ændring af retspraksis på dette område, således at  

 domstolene vil anvende konfiskation af motorkøretøj i videre omfang end  

 hidtil.
En sådan udvidelse forventes i følge bemærkningerne at have en ikke  

 ringe generalpræventiv effekt, ikke blot gennem de mærkbare økonomiske  

 følger, men i højere grad ved at sanktionen er direkte knyttet til en  

 manglende mulighed for fortsat at benytte den genrm 5/91 s.2 ff 0- 2 stand, som har været anvendt ved lovovertrædelsen.
 2. Det er ifølge bemærkningerne navnlig hensigten, at  

 konfiskation skal kunne ske i følgende typer af færdselslovsovertrædelser:
3. Under Folketingets behandling af lovforslaget har  

 Justitsministeriet i besvarelse af et spørgsmål af 6. februar 1991 fra  

 Retsudvalget anført, at der ved gentagne kørsler i frakendelsestiden bør ske  

 konfiskation, også selv om antallet af kørsler ligger under det, der efter  

 hidtidig praksis har kunnet begrunde konfiskation - eller med andre ord er  

 mindre end 8-10 kørsler.
I øvrigt overlades det til domstolene på baggrund af  

 en konkret vurdering i hver enkelt sag at fastlægge kriteriet  

 »gentagne«.
Endvidere har Justitsministeriet i besvarelse af Retsudvalgets spørgsmål  

 af 8. og 21. februar 1991 kommenteret forholdet mellem straffelovens  

 konfiskationsregler og lovforslaget.
Det fastslås, at straffelovens § 75,  

 stk. 1, stk. 2, nr. 2 og 3, og stk. 5 samt § 76, stk. 1 efter deres indhold  

 er uanvendelige ved siden af den nye bestemmelse i færdselslovens § 133 a,  

 der alene supplerer § 75, stk. 2, nr. 1. Herudover er straffelovens øvrige  

 konfiskationsbestemmelser anvendelige i forbindelse med konfiskation af  

 motorkøretøjer.
Dette indebærer navnlig, at der som nævnt i bemærkningerne til  

 lovforslaget side 5, spalte 2, kan ske værdikonfiskation i stedet for  

 genstandskonfiskation.
Denne mulighed tænkes kun anvendt i ganske særlige  

 tilfælde, f.eks. hvor en person, som tidligere er dømt for spirituskørsel,  

 efter den seneste overtrædelse - men før sagen kommer for retten - sælger  

 køretøjet.
I dette tilfælde vil der efter omstændighederne kunne ske  

 konfiskation af motorkøretøjets værdi, hvis et må befrygtes, at den  

 pågældende vil anvende salgssummen til køb af et motorkøretøj.
Videre fremgår det af Justitsministeriets besvarelse, at straffelovens §  

 75, stk. 4, ikke ventes at få praktisk betydning i forhold til konfiskation  

 efter færdselslovens § 133 a.
Bestemmelserne i § 76, stk. 2 og 3 er direkte  

 anvendelige, og stk. 4 vil i en given situation kunne anvendes ved  

 færdselslovsovertrædelser til at modvirke, at mulige konfiskationsgenstande  

 bringes i ly for retsforfølgning.
Straffelovens § 77 om anvendelse af det konfiskerede til dækning af et  

 eventuelt erstatningskrav efter rettens bestemmelse er ifølge besvarelsen  

 anvendelig i forbindelse med konfiskation efter færdselslovens § 133 a.
Det  

 samme gælder i princippet § 77 a, men der er ikke i trykt praksis forekommet  

 afgørelser vedrørende konfiskation af biler, og bestemmelsen vil næppe få  

 nogen praktisk betydning.
4. Loven træder i kraft den 1. juli 1991 og indeholder  

 ingen særlige bestemmelser om anvendelse på overtrædelser, begået før  

 ikrafttrædelsestidspunktet.
Herom gælder således den almindelige regel i  

 straffelovens § 4.
 5. Endelige domme i sager, hvor der har været nedlagt  

 konfiskationspåstand efter færdselslovens § 133 a i anledning af  

 overtrædelser, begået efter bestemmelsens ikrafttræden, bedes indtil videre  

 indsendt til Rigsadvokaturen, for ankedommes vedkommende ved  

 statsadvokaturens foranstaltning og for byretsdomme ved politikredsens  

 foranstaltning, uanset om sagen har været forelagt for statsadvokaten.
 Asbjørn Jensen.
