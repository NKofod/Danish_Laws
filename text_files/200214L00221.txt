Betænkning afgivet af Kommunaludvalget  

 den 16. januar 2003 Betænkning over Forslag til lov om ændring af lov om  

 kommunal udligning og generelle tilskud til kommuner og amtskommuner, lov om  

 kommunal indkomstskat og lov om beskatning ved dødsfald (Udskydelse af tidspunkt for efterregulering af skat og  

 udligning m.v. til kommuner og amtskommuner og ændring  

 vedrørende den kommunale budgetgarantiordning) [af  

 indenrigs- og sundhedsministeren (Lars Løkke&nbsp  

 ;Rasmussen)] 1. Ændringsforslag Der er af indenrigs- og sundhedsministeren stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 6. november 2002 og var til  

 1. behandling den 18. november 2002. Lovforslaget blev efter 1. behandling  

 henvist til behandling i Kommunaludvalget.
Møder Udvalget har behandlet lovforslaget i 3 møder.
Høring Den 15. november 2002 sendte indenrigs- og  

 sundhedsministeren de indkomne høringssvar samt et notat herom til  

 udvalget.
Spørgsmål Udvalget har stillet 1 spørgsmål til  

 indenrigs- og sundhedsministeren til skriftlig besvarelse, som denne har  

 besvaret.
3. Indstillinger Udvalget indstiller lovforslaget til  

vedtagelse med det stillede ændringsforslag.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	indenrigs- og sundhedsministeren, tiltrådt af  

udvalget:
Til § 4 1) Paragraffen affattes således:
»§ 4 Loven træder i kraft den 1. februar 2003, § 3 dog  

 først den 1. januar 2004.« [Ændret ikrafttrædelsesdato] Bemærkninger Til nr. 1 Af hensyn til tilrettelæggelsen af Folketingets  

 arbejde er tredjebehandlingen af lovforslaget udskudt til januar 2003. Det  

 har derfor været nødvendigt at ændre tidspunktet for  

 lovens ikrafttræden til den 1. februar 2003.
Ændringsforslaget indebærer endvidere, at § 3  

 først træder i kraft den 1. januar 2004. § 3 omhandler en  

 udskydelse af afregningen af den kommunale andel af dødsboskatten.  

 Ændringsforslaget om en senere ikrafttræden af denne del af  

 lovforslaget skyldes, at Amtsrådsforeningen i sit høringssvar  

 har anført, at den kommunale andel af dødsboskatten m.v. var  

 indregnet i de forudsætninger, der lå til grund for  

 økonomiaftalen for 2003. Kommunernes Landsforening har  

 efterfølgende givet udtryk for et tilsvarende synspunkt.
For ikke at  

 skabe usikkerhed omkring aftaleforudsætningerne for 2003 foreslås  

 det, at lovforslagets § 3 først sættes i kraft den 1. januar  

 2004, således at afregningen af dødsboskat m.v. til kommuner og  

 amtskommuner i 2003 sker efter de gældende regler.
 De ændrede regler for afregning af den kommunale  

 andel af dødsboskat m.v. vil således først få  

 virkning fra og med 2004, og de vil derfor kunne indgå i  

 forudsætningerne for aftalerne med de kommunale parter for 2004.
Thor Gunnar Kofoed (V)  

  Gudrun Laub (V)  Anders Møller (UFG)  

  Marianne Pedersen (V) nfmd.  

  Jens Vibjerg (V)  Uno Larsson (DF)  

 Poul Nødgaard (DF) fmd.  

  Knud Erik Kirkegaard (KF)  Helle Sjelle (KF)  

  Arne Toft (S)  Inger Bierbaum (S)  

  Jørn Pedersen (S)  Karen J.
Klint (S)  

  Ole Stavad (S)  Kristen Touborg (SF)  

  Marianne Jelved (RV)  Line Barfod (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 48 Bilagsnr.
