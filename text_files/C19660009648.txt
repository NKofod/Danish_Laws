 Med henvisning til § 1 i lov nr. 75 af 23. marts 1932 om kontrol med  

 kemiske undersøgelser af mejeriprodukter, § 25 i lov nr. 92 af 16. marts 1962  

 om handel med gødning og grundforbedringsmidler m. m. og § 9 i lov nr. 93 af  

 16. marts 1962 om handel med foderstoffer fastsættes herved følgende  

 bestemmelser om autorisation af analytisk-kemiske laboratorier til  

 undersøgelse af mælk og mejeriprodukter, foder- og gødningsstoffer samt  

 grundforbedringsmidler og om drift af sådanne laboratorier.
I.
Bestemmelser om autorisation.
Forinden autorisation kan meddeles, skal det overfor landbrugsministeriet  

 tilsynsudvalg vedrørende de autoriserede laboratorier godtgøres, at  

 laboratoriet råder over sådanne lokaler og sådant apparatur, at laboratoriet  

 på fuldt ud forsvarlig måde kan foretage alle almindeligt forekommende  

 analytisk-kemiske undersøgelser af fornævnte stoffer.
Såfremt laboratoriet  

 ønsker autorisation til foretagelse af specielle undersøgelser, f.eks.  

 undersøgelser af indhold af vækststoffer eller vitaminundersøgeler, jfr. §  

 24, stk. 1, i fornævnte lov nr. 92 af 16. marts 1962 og § 8, stk. 1, i  

 fornævnte lov nr. 93 af samme dato, skal det på tilsvarende måde dokumenteres  

 overfor tilsynsudvalget, at laboratoriet er i stand til på fuldt ud  

 forsvarlig måde at foretage sådanne specielle undersøgelser.
 Autorisation kan nægtes, såfremt den pågældende egns behov for  

 autoriserede laboratorier efter landbrugsministeriets skøn er dækket.
 Den, der er ansvarlig for laboratoriets daglige ledelse, skal ved  

 aflæggelse af en af tilsynsudvalget foranstaltet prøve godtgøre at være i  

 besiddelse af de til hvervet fornødne teoretiske og praktiske kundskaber.
 Såfremt den pågældende over for tilsynsudvalget dokumenterer, at han inden  

 for de sidste 5 år har bestået en af de nedenfor under 1-7 angivne eksaminer,  

 kan tilsynsudvalget helt eller delvis fritage ham for aflæggelse af prøve.
 Ansøgning om at blive underkastet prøve skal indgives til tilsynsudvalget,  

 der foranstalter prøvens afholdelse på Den kgl. veterinær- og landbohøjskole.
 Prøven skal aflægges inden for følgende fag:
A.
Kemi.
Karaktererne for a) og b), der gives efter 1-6 skalaen, slås sammen til 1 karakter, karakteren for uorganisk kemi.
B.
Agrikulturkemi.
C.
Mejerikemi.
 Karaktererne for a) og b), der gives efter 1-6 skalaen, slås sammen til 1  

 karakter, karakteren for mejerikemi.
 Bedømmelsen foretages af professoren i det pågældende fag på højskolen og  

 dennes censorer på sammen måde som ved almindelig eksamen i faget.
For at bestå kræves, at eksaminanden i gennemsnit af karaktererne for  

 uorganisk kemi, organisk kemi, agrikulturkemi og mejerikemi efter skalaen -  

 23 til + 8 har opnået 1. karakter, dog således at ingen af karaktererne for  

 de praktiske prøver, jfr.
A b og d, B b og C b, må være mindre end mg- (4 2/3  

 efter 1-6 skalaen).
 Ingen kan uden landbrugsministeriets tilladelse underkaste sig prøven mere  

 end i alt 2 gange.
 Den, der aflægger prøve, skal herfor betale en afgift, hvis størrelse  

 fastsættes af højskolen i overensstemmelse med taksterne for censur og tilsyn  

 ved højskolens ordinære eksaminer.
II.
Bestemmelser om drift af autoriserede laboratorier.
 En autorisation af et laboratorium vil blive begrænset til kun at gælde,  

 sålænge den ansvarlige i henhold til autorisationen forestår laboratoriet, og  

 vil være betinget af, at den pågældende til stadighed leder det daglige  

 arbejde i laboratoriet og sørger for , at nedenstående almindelige  

 forskrifter for de i henhold til fornævnte love autoriserede laboratorier  

 overholdes.
Et autoriseret laboratorium er berettiget til at benytte en af  

 landbrugsministeriet godkendt betegnelse, hvori ordet  

 »statsautoriseret« indgår.
Der må ikke benyttes anden betegnelse,  

 hvori ordet »statsautoriseret« eller ord som  

 »statsanerkendt«, »autoriseret« eller lign. indgår,  

 medmindre lovhjemmel herfor foreligger.
 Den ansvarlige i henhold til autorisationen må ikke være ansat i eller  

 økonomisk interesseret i en virksomhed, der tilvirker eller forhandler,  

 herunder importerer eller eksporterer, de af autorisationen omfattede  

 stoffer, og attester, som laboratoriet udsteder om resultatet af analyser af  

 disse stoffer, skal indeholde en udtrykkelig erklæring herom.
 Det påhviler den ansvarlige i videst muligt omfang at drage omsorg for, at  

 kunderne ikke reklamerer med eller på anden måde henviser til laboratoriets  

 autorisation ude udtrykkeligt at anføre, hvad autorisationen går ud på, og  

 heller ikke betegner laboratoriet på en måde, som det ikke er tilladt  

 laboratoriet selv at betegne sig på.
 Et autoriseret laboratorium skal foretage undersøgelserne efter metoder og  

 arbejdsforskrifter, der fastsættes af landbrugsministeriet, som også  

 fastsætter taksterne for undersøgelserne.
Et autoriseret laboratorium skal løbende på en af landbrugsministeriets  

 tilsynsudvalg vedrørende de autoriserede laboratorier godkendt måde  

 registrere samtlige prøver i den orden, de indkommer.
Der skal for hver  

 enkelt prøve gives oplysning om:
 Gennemslag (for håndskrevne meddelelser aftrykskopi) af alle meddelelser  

 om analyseresultater skal opbevares.
 Tiloversblevne rester af undersøgte prøver skal opbevares bedst muligt i  

 mindst 2 måneder - for mejeriprodukters vedkommende dog kun i mindst 5 dage -  

 fra afsendelse af meddelelse om analyseresultaterne at regne.
 Såfremt et autoriseret laboratorium udsender trykte eller på anden måde  

 mangfoldiggjorte oversigter over laboratoriets arbejde, skal laboratoriet  

 tilstille landbrugsministeriet sådanne oversigter i et antal af 6  

 eksemplarer.
Et autoriseret laboratorium er underkastet tilsyn af landbrugsministeriets  

 tilsynsudvalg vedrørende de autoriserede laboratorier.
Tilsynet udøves i  

 overensstemmelse med de herom til enhver tid af landbrugsministeriet  

 fastsatte regler.
Udgifterne ved tilsynet afholdes af de autoriserede  

 laboratorier efter nærmere af landbrugsministeriet fastsatte regler.
Forefundne mangler ved et autoriseret laboratoriums indretning, apparatur  

 eller arbejde kan af tilsynet indberettes til landbrugsministeriet.
Såfremt  

 påtale af indberettede mangler overfor et autoriseret laboratorium ikke føre  

 til manglernes afhjælpning, eller såfremt laboratoriet ikke retter sig efter  

 de anvisninger, som landbrugsministeriet i øvrigt måtte give vedrørende  

 laboratoriets indretning, apparatur og drift, kan landbrugsministeriet  

 tilbagekalde autorisationen.
