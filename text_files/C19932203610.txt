Cirkulæreskrivelse om meddelelse om  

 dokumentation for ophør med bibeskæftigelse ved  

 selvstændig virksomhed Kommentarer m.v.:
 Ophør med selvstændig virksomhed, der har  

 været drevet som bibeskæftigelse, kan kun anerkendes, når  

 medlemmet på tro og love har afgivet en skriftlig og begrundet  

 erklæring om at være ophørt med udøvelsen af den  

 selvstændige virksomhed, jf. § 6, stk. 2.
 Meddelelse om afgørelsen:
 Direktoratet har i en tilsynssag truffet afgørelse  

 om, at et medlem ikke kunne anses for ophørt med bibeskæftigelse  

 ved selvstændig virksomhed, fordi virksomheden blev overdraget til  

 ægtefællen, jf. § 6, stk. 2. Endvidere fandt direktoratet, at  

 kassen var eneansvarlig for fejludbetalingen af dagpengene.
Kassen havde som dokumentation for ophøret modtaget  

 afmeldelsesblanketter til SE- (moms) og ATP- registrene.
Det fremgik ikke af  

 disse oplysninger, at virksomheden var blevet overdraget til  

 ægtefællen.
Blanketten til momsregisteret var ikke attesteret af  

 told- og skatteregionen, og på trods heraf havde kassen ikke anmodet  

 medlemmet om en skriftlig og begrundet erklæring for  

 ophøret.
 På afmeldelsen til momsregisteret, som told- og  

 skatteregionen modtog, havde medlemmet oplyst, at virksomheden blev  

 overdraget til ægtefællen.
Kassen indbragte sagen for Arbejdsmarkedets  

 Ankenævn, og direktoratet udtalte under sagens behandling i et  

 høringssvar, at der ved ophør med bibeskæftigelse ved  

 selvstændig virksomhed ikke stilles de samme restriktive betingelser og  

 dokumentationskrav som ved ophør med hovedbeskæftigelse ved  

 selvstændig virksomhed.
Medlemmet skal derfor afgive en skriftlig og  

 begrundet erklæring om årsagen til ophøret, jf. § 6, stk.  

 2.
 Det følger af kassens vejledningspligt og pligt til  

 at oplyse en sag forsvarligt, at kassen skal vejlede medlemmet om, at  

 årsagen til ophøret skal oplyses, f.eks. om ophøret er  

 begrundet i virksomhedens lukning eller overdragelse til andre end  

 ægtefællen mv.
Direktoratet udtalte endvidere, at der normalt ikke  

 stilles krav om afmeldelse fra toldvæsenets momsregister  

 (SE-registeret). Momsregistrering er dog et af flere forhold, der kendetegner  

 selvstændig virksomhed, hvorfor der i tvivlstilfælde kan stilles  

 krav herom.
Et minimumskrav er dog, at kassen sikrer sig, at afmeldelsen er  

 attesteret som modtaget og godkendt hos told- og skatteregionen.
 Arbejdsmarkedets Ankenævn tiltrådte  

 direktoratets afgørelse.
