Fremsat den 6. oktober 1999 af skatteministeren (Ole  

 Stavad) Forslag til Lov om ophævelse af lov om  

 godtgørelse vedrørende erhvervsvirksomheders udgifter til  

 administration af skatter og afgifter Lov nr. 893 af 21. december 1991 om godtgørelse  

 vedrørende erhvervsvirksomheders udgifter til administration af  

 skatter og afgifter ophæves med virkning fra og med indkomståret  

 2000.
Bemærkninger til lovforslaget Almindelige bemærkninger Godtgørelse vedrørende erhvervsvirksomheders  

 udgifter til administration af skatter og afgifter  

 (administrationsgodtgørelse) gives til personligt ejede virksomheder  

 med under 3 ansatte.
Godtgørelsen udgør 6.000 kr.,  

 såfremt der ikke er nogen ansatte, og nedtrappes med 2.000 kr. for hver  

 fuldtidsansat (beregnet på grundlag af virksomhedens ATP-bidrag). Ved 3  

 ansatte bortfalder godtgørelsen.
Godtgørelsen kan desuden  

 højst udgøre 2,5 pct. af den skattepligtiges overskud af  

 selvstændig erhvervsvirksomhed med tillæg af lønudgifter.  

 Godtgørelsen medregnes i modtagerens skattepligtige indkomst og  

 modregnes i slutskatten.
Lov om godtgørelse vedrørende  

 erhvervsvirksomheders udgifter til administration af skatter og afgifter  

 indførtes i 1991 i forbindelse med afskaffelsen af ambi en (lovforslag  

 nr.
L125, 1991-92). Samtidig med indførelsen af ambi en  

 indførtes en kompensation til arbejdsgiverne for udgifter til ATP og  

 arbejdsskadeforsikring.
Selvstændige uden ansatte fik med denne ordning  

 ikke kompensation for den selvstændiges egen arbejdsindsats, og der  

 indførtes derfor en moderationsordning under ambi en, der til en vis  

 grad kompenserede herfor.
Med ambi ens ophævelse bortfaldt  

 moderationsordningen, og administrationsgodtgørelsen indførtes  

 som erstatning.
Som begrundelse for at indføre  

 administrationsgodtgørelsen anførtes det, at den byrde og de  

 udgifter, som er forbundet med udarbejdelse af skatte- og afgiftsregnskaber,  

 ofte er forholdsmæssigt langt mere tyngende for små virksomheder  

 end for de større virksomheder.
Det er uhensigtsmæssigt, at  

 administrationsgodtgørelsen aftrappes med antallet af ansatte, idet  

 den administrative belastning må formodes at øges med antallet  

 af ansatte, ligesom godtgørelsen ikke ydes til virksomheder, der  

 drives i selskabsform.
Det har derfor flere gange været overvejet at  

 omlægge eller ophæve administrationsgodtgørelsen, senest i  

 forbindelse med finansloven for 1999.
 Det foreslås derfor, at ordningen ophæves.
Der er i finanslovsforslaget for 2000 afsat 150 mill. kr.  

 af provenuet fra ophævelsen af administrationsgodtgørelsen til  

 en ordning, der indebærer, at mindre virksomheder med 1-10  

 fuldtidsansatte kan få medfinansieret op til 80 pct. af udgifterne til  

 etablering eller opgradering af en administrativ IT-platform i forbindelse  

 med overgangen til erhvervsservice.
Erhvervsservice gør det muligt for  

 specielt små virksomheder at overdrage en del af de administrative  

 opgaver, der er forbundet med indberetninger og indbetalinger til det  

 offentlige, til private serviceleverandører.
Eftersom lovforslaget i givet fald først kan  

 vedtages, efter forskudsregistreringen for 2000 er startet, vil  

 forskudsopgørelserne for de selvstændige, der modtager  

 administrationsgodtgørelse, være ukorrekte.
Der skal dog herved  

 henses til, at beløbene er forholdsvis beskedne, samt den usikkerhed,  

 der normalt er om selvstændiges årsindkomst.
 Lovforslaget indebærer, at  

 administrationsgodtgørelsen bortfalder fra og med 2000.
Provenumæssige konsekvenser Administrationsgodtgørelsen udbetales til ca.  

 190.000 personer, der driver selvstændig erhvervsvirksomhed, og den  

 samlede godtgørelse er ca. 600 mill.kr. årligt.  

 Godtgørelsen er en statslig udgift, der udbetales ved modregning i  

 slutskatten.
Den er skattepligtig, og nettoudgiften udgør årligt  

 ca. 300 mill.kr.
Forslaget om at ophæve  

 administrationsgodtgørelsen fra og med 2000, skønnes at  

 medføre en årlig nettoprovenugevinst på ca. 300 mill.kr.  

 for stat og kommuner tilsammen.
Statens nettoprovenu er på ca. 500  

 mill.kr. i kraft af bortfaldet af godtgørelsen på 600 mill.kr.  

 og reduceret indkomstskat på 100 mill.kr.
For kommuner og amter vil  

 forslaget medføre et provenutab på ca. 200 mill.kr.
Staten vil imidlertid i 2000 bære tabet for de  

 kommuner og amter, som vælger ordningen med statsgaranteret  

 udskrivningsgrundlag, da forslaget ikke er indregnet i det garanterede  

 udskrivningsgrundlag.
Det skønnes, at ca. halvdelen af beløbet,  

 dvs. ca. 100 mill. kr., vil vedrøre kommuner og amter, som  

 vælger det statsgaranterede udskrivningsgrundlag.
 For de selvbudgetterende kommuner og amter vil forslaget  

 isoleret set indebære et provenutab på 100 mill. kr. i 2000, som  

 dog først vil kunne påvirke den kommunale økonomi i  

 forbindelse med den endelige afregning i 2002.
 De kommunaløkonomiske konsekvenser af forslaget  

 skal ses i sammenhæng med de øvrige lovforslag, der  

 gennemføres, idet det indgår i regeringens aftaler med  

 Kommunernes Landsforening og Amtsrådsforeningen fra den 11. juni 1999,  

 at såfremt forudsætningerne for det kommunale skattegrundlag i  

 2000 ændres væsentligt som følge af satsændringer  

 m.v., neutraliserer staten fuldt ud for kommuner og amter, der har valgt at  

 selvbudgettere, herfor i forbindelse med den endelige afregning.
 Til brug for vurderingen af, hvorvidt lovforslagene har  

 væsentlig betydning for det kommunale og amtskommunale skattegrundlag,  

 vil der blive foretaget en samlet opgørelse af lovforslagenes samlede  

 kommunaløkonomiske betydning for skatteprovenuet i 2000.
Afskaffelsen af administrationsgodtgørelsen i 2000  

 vil ikke kunne nå at blive indregnet i den automatiske  

 forskudsregistrering for 2000. Finansårsvirkningen for 2000  

 skønnes med stor usikkerhed til ca. 25 mill. kr.
Hovedparten af  

 merprovenuet - ca. 275 mill. kr. - vil udløses som restskatter eller  

 lavere overskydende skatter i finansåret 2001.
 I tabel 1 er ud fra lovmodelberegninger vist, hvordan  

 godtgørelsen efter gældende regler er fordelt efter  

 størrelse, og efter om modtageren af godtgørelsen har ansatte  

 eller ej.
 Tabel 1. Administrationsgodtgørelse fordelt efter  

 størrelse. 1997.
Alle Heraf uden ansatte1) Antal modtagere Gns.
godtgørelse Samlet godtgørelse Antal modtagere Gns.
godtgørelse Samlet godtgørelse Administrationsgodtgørelse 1.000 Kr.
 Mill.kr.
1.000 Kr.
 Mill.kr.
 Kr.
 Under 1.000.
40 460 20 10 495 5 1.001 - 3.000 .
55 2.020 110 25 2.140 50 3.001 - 5.999 .
55 4.335 245 25 4.470 120 6.000 .
40 6.000 225 30 6.000 180 I alt 190 3.145 600 90 3.985 355 Anm.:	Lovmodelberegninger på basis af en stikprøve  

 på ca. 3 pct. af befolkningen. 1997.
 1)	Oplysningen findes kun for personer, der har driften af virksomhed  

 som hovederhverv.
Ca. 20 pct. af modtagerne af  

 administrationsgodtgørelsen modtager den maksimale godtgørelse  

 på 6.000 kr.
Gruppen modtager ca. 225 mill.kr., svarende til godt en  

 tredjedel af den samlede godtgørelse.
Ca. 70 pct. af den samlede  

 godtgørelse udbetales til selvstændigt erhvervsdrivende uden  

 ansatte, samt til personer, der ikke har driften af virksomheden som  

 hovederhverv.
 Erhvervsøkonomiske konsekvenser.
 Ophævelsen af administrationsgodtgørelsen  

 betyder et økonomisk tab for virksomhederne svarende til  

 provenugevinsten ved ophævelsen af administrationsgodtgørelsen.  

 Tabet er beregnet som nettoværdien efter skat af  

 administrationsgodtgørelsen, jf. tabel 2.
 Tabel 2. Økonomisk tab ved fuld ophævelse af  

 administrationsgodtgørelsen fordelt på erhvervsgrupper.
Antal personer Gns.
tab Samlet tab 1.000 Kr.
 Mill.kr.
Virksomhed er hovederhverv Landbrug, fiskeri mv.
40 2.050 82 Fremstillingsvirksomhed 10 1.745 14 Bygge- og anlægsvirksomhed 10 1.945 23 Handel 20 1.665 34 Hotel, restauration og transport 15 1.960 32 Liberale erhverv 40 1.865 77 Uoplyst 5 1.660 5 Hovederhverv i alt 140 1.910 267 Ikke hovederhverv Topledere og andre funktionærer 15 875 13 Andre lønmodtagere 20 650 12 Arbejdsløse og andre ude af erhverv 15 475 8 Ikke hovederhverv i alt 50 660 33 I alt 190 1.570 300 Anm.:	Lovmodelberegninger på basis af en  

 stikprøve på ca. 3 pct. af befolkningen. 1997.
Selvstændigt erhvervsdrivende inden for  

 liberale erhverv mister godt 75 mill.kr., mens selvstændige inden for  

 landbrug, gartneri og fiskeri mister godt 80 mill.kr.
De to grupper tegner  

 sig tilsammen for ca. 1/2 af det samlede tab.
Det gennemsnitlige tab pr.  

 modtager er ca. 1.900 kr.
 Personer, der ikke har drift af virksomhed som  

 hovederhverv mister ca. 35 mill.kr. eller gennemsnitligt ca. 660 kr. pr.  

 modtager.
Miljømæssige konsekvenser Forslaget skønnes ikke at have  

 miljømæssige konsekvenser.
Forholdet til EU-retten Lovforslaget skønnes ikke at indeholde EU-retlige  

 aspekter.
Administrative konsekvenser for borgerne Forslaget skønnes ikke at have administrative  

 konsekvenser for borgerne.
Administrative konsekvenser for det offentlige Lovforslaget skønnes at medføre  

 engangsudgifter for Told og Skat på 60.000 kr., som i det  

 væsentligste afholdes i 2000. Dette beløb dækker  

 systemtilretninger vedr. selvangivelserne for 2000 samt  

 forskudsopgørelser og selvangivelser for kommende år.  

 Såfremt de selvstændige, der berøres, ønsker en ny  

 forskudsopgørelse i løbet af 2000, kan denne laves manuelt.
Administrative konsekvenser for erhvervslivet Forslaget skønnes ikke at have administrative  

 konsekvenser for erhvervslivet.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Den samlede godtgørelse er ca. 600 mill. kr.  

 årligt.
Det er en statslig udgift, der udbetales ved modregning i  

 slutskatten.
Godtgørelsen er skattepligtig og nettoprovenugevinsten  

 for stat og kommuner tilsammen ved at afskaffe godtgørelsen,  

 skønnes til ca. 300 mill.kr. årligt.
 For staten bliver der tale om en årlig nettoprovenugevinst på  

 ca. 500 mill. kr. i kraft af bortfaldet af godtgørelsen på 600  

 mill. kr.og reduceret indkomstskat på 100 mill.kr.
Finansårsvirkningen i 2000 skønnes at udgøre ca. 25  

 mill. kr.
De resterende 275 mill. kr. udløses i finansåret 2001  

 som restskatter eller lavere overskydende skatter.
 For amter og kommuner medfører lovforslaget et  

 årligt provenutab på ca. 200 mill. kr.
 For 2000 har forslaget ingen provenumæssig konsekvenser for  

 kommuner, der vælger det statsgaranterede udskrivningsgrundlag.  

 Provenutabet for selvbudgetterende kommuner og amter udgør ca. 100  

 mill. kr., som dog først vil påvirke den kommunale  

 økonomi i 2002 i forbindelse med den endelige afregning vedr.  

 2000.
Administrative konsekvenser for stat, amter og  

 kommuner Ingen Engangsudgifter på ca. 60.000 kr. i 2000 til  

 systemtilretninger.
Økonomiske konsekvenser for erhvervslivet Ingen Ca. 190.000 fortrinsvis små virksomheder mister i  

 gennemsnit ca. 1.570 kr. årligt.
Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget skønnes ikke at indholde EU-retlige  

 aspekter Høring Lovforslaget har været sendt til en kort  

 høring hos Advokatrådet, Dansk Arbejdsgiverforening, Danske  

 Entreprenører, Erhvervenes Skattesekretariat, Dansk Handel &  

 Service, Det Danske Handelskammer, Håndværksrådet, Dansk  

 Industri, Kommunernes Landsforening, Landbrugsraadet, De danske  

 Landboforeninger, Foreningen af Registrerede Revisorer, Foreningen af  

 Statsautoriserede Revisorer, Landbrugets Rådgivningscenter.
Fra høringssvarene skal nævnes, at  

 landbrugsorganisationerne anfører, at en ophævelse af  

 administrationsgodtgørelsen vil presse mange landbrugsvirksomheder  

 på et tidspunkt, hvor indtjeningen i erhvervet er minimal.
Endvidere  

 anfører landbrugets organisationer, at puljeordningen til fremme af  

 markedet for erhvervsservice ikke vil kompensere for de administrative  

 byrder, som administrationsgodtgørelsen hidtil har medvirket til at  

 dække, hvilket støttes af Dansk Industri.
 Det Danske Handelskammer anfører, at  

 ophævelsen af administrationsgodtgørelsen vil belaste de mindre  

 virksomheder unødigt, hvorfor man ikke kan tilslutte sig  

 forslaget.
Dansk Handel &Service mener, at ophævelsen af  

 administrationsgodtgørelsen vil give mange mindre virksomheder  

 problemer, ligesom det vil gøre det vanskeligere at starte ny  

 virksomhed.
Organisationen mener, at de små virksomheder i forvejen er  

 belastet særligt hårdt, hvorfor virksomhedernes evne til at  

 løfte administrative byrder er små.
Det samme gør sig  

 gældende for mulighederne for at foretage f.eks.
IT-investeringer.
Håndværksrådet er enig i, at ordningen i  

 sin nuværende udformning ikke er hensigtsmæssig.
Rådet  

 foreslår derfor en justering af ordningen i stedet for en  

 ophævelse.
Det foreslås, at godtgørelsen alene ydes  

 virksomheder, der drives som hovederhverv.
Endvidere bør mindre  

 selskaber omfattes af ordningen.
Endelig foreslås, at  

 godtgørelsen ikke aftrappes med antallet af ansatte, men der i stedet  

 ydes et ensartet beløb til alle modtagere.
 Dansk Industri er positiv overfor forslaget i det omfang,  

 provenuet fra ophævelsen anvendes til at fjerne administrative byrder  

 for virksomhederne.
Til disse synspunkter skal bemærkes, at de senere  

 års udvikling inden for elektronisk indberetning af oplysninger til  

 bl.a. told- og skattemyndighederne må forventes at fortsætte de  

 kommende år.
Anvendelsen af en del af provenuet fra ophævelsen af  

 administrationsgodtgørelsen til etablering af en puljeordning til  

 støtte for mindre virksomheders etablering af IT-platforme vil derfor  

 medvirke til at lette overgangen for mindre virksomheder til elektronisk  

 indberetning i forbindelse med erhvervsservicekonceptet.
Disse tiltag vil  

 derfor give mindre virksomheder mulighed for at mindske byrden af  

 administrative belastninger ved indberetninger til det offentlige.
