Nr BTL 256 Betænkning over Forslag til lov om ændring af lov om energiafgift af  

 mineralolieprodukter m.v.   

 Nr L 256 1992-93, 1. samling Afgivet af Skatteudvalget Afgivet: 19930421 Udvalget har behandlet lovforslaget i nogle møder.
 Herefter indstiller udvalget lovforslaget til vedtagelse  

 uændret.
Hjortnæs (S) Klaus Hækkerup (S) Anne-Marie Meldgaard (S) Peder Sass  

 (S) Henning Nielsen (S) Bjarne Laustsen (S) Jes Lunde (SF) Rahbæk Møller (SF)  

 Bente Juncker (CD) Aagaard (KF) fmd.
Kirkegaard (KF) Peter Brixtofte  

 (V) nfmd.
Svend Heiselberg (V) Svend Aage Jensby (V) Ole Donner (FP)  

 Elisabeth Arnold (RV) Glønborg (KRF) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet et spørgsmål til skatteministeren, som denne har besvaret skriftligt.
 Endvidere har udvalget modtaget mundtlige og/eller skriftlige henvendelser  

 fra Dansk Olie Agentur og Foreningen af Danske Eksportvognmænd.
 Skatteministeren har tilkendegivet følgende:
Med ændring af lov om energiafgift til mineralolieprodukter pr. 17.  

 december 1992 blev der indført energiafgift for indsamlet spildolie, der  

 anvendes til opvarmningsformål.
Afgiften er indført fra den 1. maj 1993 som  

 implementering af et EF-direktiv herom.
Afgiften på spildolie indebærer, at det hidtidige økonomiske incitament  

 for den private indsamling og afsætning af spildolie til energifremstilling  

 er faldet bort.
Der ville kunne opstå store miljømæssige problemer, såfremt  

 spildolie ikke indsamles på en miljømæssigt forsvarlig måde.
 Af denne grund blev der udarbejdet en støttemodel, hvorefter en  

 refusionsordning for spildolieindsamlere blev indarbejdet direkte i  

 skatteministerens forslag til lov om afgift af mineralolieprodukter.  

 EF-Kommissionen har imidlertid tilkendegivet, at man ikke kunne godkende den  

 foreslåede ordning.
Under henvisning til de miljømæssige problemer forbundet med en manglende  

 indsamling af spildolie vil regeringen derfor foreslå en støtteordning i en  

 anden form.
Forslaget indebærer, at der indføres en smøreolieafgift fra den  

 1. august 1993, hvor provenuet oppebæres af skatteministeren.
En del af  

 provenuet herfra øremærkes til at finansiere en støtte-/vederlagsordning  

 etableret inden for miljøministerens regi.
De årlige udgifter til ordningen  

 skønnes at udgøre ca. 50 mio. kr.
Det samlede provenu fra smøreolieafgiften  

 skønnes at udgøre ca. 130 mio. kr. årligt.
Af hensyn til spildolieindsamlere,  

 der har forventet refusion af energiafgiften gennem den foreslåede ordning,  

 vil forslaget til den nye støtteordning indebære, at der vil kunne ydes  

 støtte med tilbagevirkende kraft fra den 1. maj 1993, hvor energiafgiften  

 trådte i kraft.
 Da dette forslag indgår i finanslovforliget for 1993, vil miljøministeren  

 efter forhandling med Venstre og Det Konservative Folkeparti derfor fremsætte  

 forslag til en sådan støtteordning til spildolieindsamlere i  

 folketingssamlingen 1993-94.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 Et mindretal (Socialistisk Folkepartis medlemmer af udvalget) beklager, at  

 her er endnu et bevis for, at den såkaldte miljøgaranti atter har forhindret  

 en fornuftig ordning og påført landet en mere bureaukratisk ordning end  

 nødvendigt.
 ÆndringsforslagAf skatteministeren , tiltrådt af udvalget:
 Til § 1 1) Efter nr. 2 indsættes som nye numre:
 »01. § 9, stk. 9 , ophæves.
 Stk. 10 bliver herefter stk. 9.
02. I § 11, stk. 2, sidste pkt., udgår »afgiften af  

 genbrugsolie, for hvilken der er ydet refusion efter § 9, stk. 9, og  

 ».« 2) Efter nr. 4 indsættes som nye numre:
 »03. § 35, stk. 3, affattes således:
»Stk. 3. Bestemmelserne i § 1, stk. 1, nr. 12, og § 11, stk.  

 2, sidste pkt., træder i kraft den 1. august 1993.« 04. § 35, stk. 4, ophæves.
Stk. 5 bliver herefter stk. 4.' 3) Nr. 5 affattes således:
 »5. I § 35 indsættes efter stk. 5, som bliver stk. 4,  

 som nye stykker:
 »Stk. 5. Virksomheder, der med henblik på salg har en  

 lagerbeholdning på over 3.000 l smøreolie m.v., skal senest den 15. august  

 1993 fremsende en opgørelse over deres samlede lagerbeholdning den 1. august  

 1993 til de statslige told- og skattemyndigheder.
Stk. 6. Virksomheder, der er omfattet af stk. 5, og som ikke  

 registreres efter § 3, stk. 1 eller stk. 2, 2. pkt., inden den 1. august  

 1993, skal senest den 1. september indbetale afgift af den i stk. 5 nævnte  

 lagerbeholdning til de statslige told- og skattemyndigheder.
Betales afgiften  

 ikke rettidigt, finder § 17, stk. 3, tilsvarende anvendelse.«» Bemærkninger Til nr. 1-3 Refusionsordningen i lov om energiafgift af  

 mineralolieprodukter m.v. for spildolie, der indsamles og leveres som  

 genbrugsolie til anvendelse i miljøgodkendte virksomheder, der leverer varme,  

 er notificeret over for Kommissionen efter reglerne for sådanne  

 støtteordninger.
Det har nu vist sig, at Kommissionen ikke kan forventes at  

 godkende ordningen i sin nuværende udformning.
På denne baggrund foreslås  

 refusionsordningen ophævet med henblik på, at Miljøministeriet gennemfører en  

 ny ordning for de spildolier, som afgiftsordningen har sigtet på, hvorefter  

 der kan sikres en fastholdelse af det danske indsamlingsniveau.
Smøreolieafgiften foreslås at træde i kraft den 1. august 1993. Det er  

 hensigten, at den nye ordning for spildolier, der skal etableres, får  

 virkning allerede fra den 1. maj 1993, hvor afgiften af genbrugsolier trådte  

 i kraft.
Der vil gennem en del af provenuet fra smøreolieafgiften være fuld  

 finansiel dækning herfor.
Da udgiften til ordningen skal afholdes over Miljøministeriets budget, vil  

 ordningen forudsætte budgettekniske ændringer.
Der vil ikke være tale om  

 merudgifter eller mindre indtægt for staten, når man ser bort fra, at  

 ordningen for spildolier allerede får virkning fra den 1. maj 1993.
 Der henvises i øvrigt til den orientering, Folketingets Skatteudvalg har  

 modtaget som grundlag for forslaget.
