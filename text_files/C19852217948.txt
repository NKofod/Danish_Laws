Opbygning og varighed Skoleopholdenes fordeling Det første skoleophold placeres inden for første lærehalvår.
De øvrige  

 ophold fordeles ligeligt i læretiden, således at sidste skoleophold ligger  

 inden for sidste lærehalvår.
Uddannelsens mål Lærlingen skal, ved at følge den af Direktoratet for erhvervsuddannelserne  

 godkendte skoleundervisning med opfølgende uddannelse i virksomhed, opnå  

 erhvervskompetence som elektriker i overensstemmelse med nedenstående regler  

 for uddannelsen.
Uddannelsens tilrettelægning De krævede praktiske og teoretiske færdigheder behandles på teknisk skole.
 Uddannelsen i virksomheden tilrettelægges således, at lærlingen  

 beskæftiges ved og opnår praktiske færdigheder i de arbejdsdiscipliner, der  

 er gennemgået under de forudgående skoleophold.
I hvert skoleophold foretages en faglig bedømmelse af lærlingen, overværet  

 af det faglige udvalgs repræsentant.
I sidste skoleophold foretages en faglig  

 prøve.
Vedrørende den faglige prøve henvises til Regulativ for afholdelse af  

 faglige prøver inden for elektrikerfaget.
 Vejledning til brug ved uddannelsens tilrettelægning fås ved henvendelse  

 til: El-Fagets Lærlingeudvalg, Grundtvigsvej 25, 1864 København V, (01) 24 44  

 75.
Uddannelse under skoleophold Undervisningen på teknisk skole omfatter den teoretiske baggrund,  

 underbygget med opgaveløsning og øvelsesopstillinger, for at kunne forstå en  

 faglig instruktion ved udførelse af praktikopgaver inden for bolig-, motor-  

 og industriinstallationer samt styringer og reguleringer til automatiske  

 anlæg, hvormed der arbejdes under skoleopholdene.
 Pensum er opdelt således:
 Grundkursus (trin 1) - varighed 9 uger.
 Teoretisk gennemgang og udførelse af praktikøvelser med:
Gruppetavleopsætning med HFI-afbryder og smeltesikringer.
Synligt rør til  

 en lysinstallation.
Forbindelse af tændingssystemer med 1-polet-, krone- og  

 korrespondancetænding.
Arbejde med kabelbakke til fremføring af installation  

 for motor.
Opsætning og montering af styretavle indeholdende en logikstyring.  

 Mekaniske discipliner ved udførelse af PVC-kasse for måleinstrument,  

 aluminiumskasse for DC-strømforsyning samt elektrosvejsning ved udførelse af  

 motorkonsol.
 Periode A (trin 2) - varighed 5 uger.
 Teoretisk gennemgang og udførelse af praktikøvelser med:
L-AUS-arbejde ved tilslutning af stikledning på mast.
Kabelindføring til  

 udvendigt målerskab.
Opsætning og montering af gruppetavle indeholdende  

 HFI/FI-afbryder, smeltesikringer og sikringsautomat.
Lysinstallation som  

 skjult rørinstallation og kabelinstallation.
Forbindelse af tændingssystemer  

 som korrespondance- og kiptænding.
Kabelinstallation til 3-fasede motorer  

 samt tilslutning af disse.
 Periode B (trin 3) - varighed 10 uger.
 Teoretisk gennemgang og udførelse af praktikøvelser med:
L-AUS-arbejde ved tilslutning af stikledning i kabelskab.
Opsætning og  

 montering af hoved- og gruppetavle indeholdende lys- og kraftgrupper.
Skjult  

 og synlig rørinstallation for lys, kraft og el-varme samt kabelinstallation  

 for motorer.
Tændingssystemer med lavvolts kip-relæer, trappeautomat samt  

 fotomodstandsstyring.
El-varmeanlæg styret af ur og rumtermostat.
Montering  

 af 3-fasede motorer med motorværnsbeskyttelse.
Antenneinstallation til  

 radio/TV med fordelings- og tilslutningsdåser.
 Periode C (trin 4) - varighed 6 uger.
 Teoretisk gennemgang og udførelse af praktikøvelser med:
Montering og afprøvning af standardkoblinger.
Opbygning og montering af  

 styringer til automatiske anlæg, hvori der indgår elektromekaniske,  

 pneumatiske og elektroniske komponenter.
Afprøvning og indkøring samt  

 fejlfinding på automatiske anlæg.
 Periode D (trin 5) - varighed 10 uger.
 Teoretisk gennemgang og udførelse af praktikøvelser med:
Opsætning og montering af hovedtavle, styretavle og betjeningstavle.  

 Arbejde med kabelbakke og kabelplader til fremføring af installationer til  

 automatiske anlæg.
Montering af styringer efter kabelplaner, klemlisteplaner  

 og nøgleskemaer, herunder forbindelse af relæer, timere og elektroniske  

 komponenter.
Opbygning, programmering og montering af programmerbare  

 styringer.
Afprøvning og indkøring samt fejlfinding på de automatiske anlæg.
Generelt Undervisningen på teknisk skole omfatter endvidere almene fag, som der  

 undervises i ved alle skoleophold.
Uddannelsen på lærestedet Fastsat af Lærlingerådet i henhold til § 24, stk. 5, i lov nr. 261 af 2.  

 oktober 1956 om lærlingeforhold:
 Uddannelsen på lærestedet skal tilrettelægges således, at der opnås rutine  

 i de discipliner, der har været indlært på de foregående skoleophold.
 Lærlingerådet, den 8. januar 1985.
