 I henhold til § 14, stk. 4, og § 28, stk. 1, i lov nr. 98 af 12. marts  

 1980 om skibes sikkerhed m.v. fastsættes:
 § 1.  Føreren af ethvert skib, bortset fra  

 fritidsfartøjer uden forhyret besætning, skal anmelde arbejdsulykker og  

 forgiftningstilfælde, der er sket om bord i skibet, såfremt ulykken eller  

 forgiftningen har medført arbejdsudygtighed i 1 dag eller mere udover  

 tilskadekomstdagen.
Stk. 2.  Anmeldelsen skal ske snarest og inden 9 dage  

 efter første arbejdsudygtighedsdag.
Såfremt første havneanløb finder sted  

 efter udløbet af denne frist, da omgående efter første havneanløb.
 Stk. 3.  Ejeren af et af bekendtgørelsen omfattet skib  

 skal sikre sig, at føreren er bekendt med anmeldelsespligten.
 § 2.  Anmeldelsespligten efter denne bekendtgørelse  

 omfatter ikke arbejdsulykker og forgiftningstilfælde, der finder sted:
 § 3.  Anmeldelse efter § 1 skal ske på særlige  

 blanketter, der udleveres gennem Søfartsstyrelsen.
Stk. 2.  Anmeldelsesblanketten indsendes til  

 Søfartsstyrelsen under den adresse, som er påført blanketten.
Kopi af  

 anmeldelsesblanketten afgives tillige til skibets sikkerhedsorganisation  

 (sikkerhedsrepræsentanten), og til den tilskadekomne.
 Stk. 3.  Rederen er pligtig til på begæring af  

 Søfartsstyrelsen at give supplerende oplysninger om fraværsperiodens længde.
 Stk. 4.  For skibe hjemmehørende i Grønland skal  

 anmeldelsen foretages på særlig blanket med grønlandsk tekst, der udleveres  

 af Søfartsstyrelsens kontor i Nuuk/Godthåb.
 § 4.  Overtrædelse af bekendtgørelsens § 1, stk. 1 og  

 2, samt § 3, stk. 1-3 straffes med bøde eller hæfte.
 § 5.  Bekendtgørelsen træder i kraft den 1. februar  

 1988.
