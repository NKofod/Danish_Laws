Dansk fængselslærerforening har meddelt, at foreningen gerne vil  

 iværksætte nogle møderækker om faglige emner, således at der årligt afholdes  

 tre regionale møder af een dags varighed.
Møderækkerne tænkes gennemført  

 efter retningslinier svarende til de af »Foreningen af  

 forsorgsmedarbejdere under fængselsvæsenet og Dansk forsorgsselskab«  

 tilrettelagte møderækker, jfr. direktoratets skrivelse af 1. oktober 1968 til  

 samtlige anstaltsledere.
I denne anledning bemyndiger direktoratet anstaltslederne til at meddele  

 medlemmer af foreningen tjenestefrihed til deltagelse i sådanne møder,  

 såfremt dette er foreneligt med arbejdets tilrettelæggelse ved den enkelte  

 anstalt.
Det forudsættes, at møderne højst vil kræve een dags tjenestefrihed,  

 og at de i almindelighed vil kunne gennemføres uden overnatning uden for  

 tjenestestedet.
Der vil kunne ydes de pågældende timepenge for deltagelse i  

 møderne.
Til transport af deltagerne kan anstalterne stille vogn til rådighed.
Er  

 dette ikke muligt, vil der kunne ydes godtgørelse for befordring med  

 offentlige befordringsmidler eller eventuelt godtgørelse til eenfængselslærer  

 for benyttelse af eget automobil, idet man går ud fra, at transport vil kunne  

 ske samlet fra hver anstalt.
 Såfremt nogle af de nævnte møder ønskes afholdt på en anstalt, vil der  

 kunne gives deltagerne et måltid mad mod fradrag på tjenesterejseopgørelsen i  

 overensstemmelse med ministeriet for statens lønnings- og pensionsvæsens  

 cirkulære af 22. oktober 1969.
 Bemyndigelsen er foreløbig begrænset til at gælde første halvdel af året  

 1970.
 Til lederne af fængselsvæsenets anstalter.
