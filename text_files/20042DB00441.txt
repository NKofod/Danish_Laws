Betænkning afgivet af Retsudvalget den 16. juni 2005 Betænkning over Forslag til folketingsbeslutning om mærkning  

 og registrering af katte, kommunalt ansvar for herreløse katte m.v.
[af Kristen Touborg (SF) og Frode Sørensen (S)] 1. Ændringsforslag Der er af Socialdemokratiets og Socialistisk Folkepartis  

 medlemmer af udvalget stillet 1 ændringsforslag.
2. Udvalgsarbejdet Beslutningsforslaget blev fremsat den 6. april 2005 og var til  

 1. behandling den 7. juni 2005. Beslutningsforslaget blev efter 1. behandling  

 henvist til behandling i Retsudvalget.
Møder Udvalget har behandlet beslutningsforslaget i 3 møder.
Spørgsmål Udvalget har stillet 3 spørgsmål til justitsministeren til  

 skriftlig besvarelse, som denne har besvaret.
Spørgsmålene og svarene er  

 optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller beslutningsforslag til  

  

 forkastelse.  

  

 Flertallet kan stemme for det stillede  

 ændringsforslag.
Flertallet finder således, at der ikke bør gælde et egentligt lovkrav  

 om mærkning og registrering af ejerkatte.
Dette svarer til anbefalingen fra  

 Det  

 Dyreetiske Råd, som bl.a. lægger vægt på, at i modsætning til hunde, hvor  

 mærkningen er afgørende i forbindelse med spørgsmål om ansvar og eventuel  

 erstatning,  

 er der ikke det samme behov, når det gælder, som erfaringsmæssigt ikke giver  

 anledning  

 til større skader eller erstatningssager.
Fordelen ved, at katte er mærkede og registrerede, er, at  

 bortkomne katte i langt de fleste tilfælde kan komme hjem igen.
Der er ingen  

 ulemper ved en mærkningsordning, og hvis mærkningen foretages i forbindelse  

 med  

 kastration/sterilisation, er der ikke nogen væsentlig udgift ved mærkningen.  

 Det  

 skal være ejerens ansvar at sørge for, at mærkningen registreres og er  

 ajourført.  

 Disse registre tilbyder enhver katteejer registrering.
Registreringen sker  

 enten skriftligt ved et skema fra dyrlægen eller over internettet.
Det vil  

 formentlig være mest effektivt og økonomisk, at disse registre udbygger deres  

 kontakter til landets dyrlæger, katterier, kattehjem og katteejere.
Herved  

 behøver det offentlige ikke at blive inddraget i registreringen eller  

 omkostningerne.
Det bør sikres, at katteregisteret råder over tilstrækkelige  

 edb-ressourcer, sikkerhedskopiering m.v., så katteregisteret til enhver tid  

 er  

 intakt.
Flertallet har i den forbindelse noteret sig, at Den Danske  

 Dyrlægeforening og en række af de dyreværnsorganisationer, der er aktive på  

 katteområdet, er gået sammen om at etablere et register ved navn »Det Danske  

 Katteregister«.
Flertallet er umiddelbart enig i, at det skal sikres, at  

 kommunerne tager hånd om de herreløse katte, eventuelt som led i  

 gennemførelse  

 af handlingsplaner.
Kommunerne bør eventuelt pålægges at reagere på  

 henvendelser fra borgere, der klager over gener fra herreløse katte.  

 Kommunens  

 reaktion kan eventuelt bestå i en orientering om de gældende regler og  

 oplysning  

 om, hvilke løsninger kommunen kan tilbyde.
Kommunen vil eksempelvis kunne  

 have  

 indgået aftaler med et dyreinternat, en dyrlæge eller eventuelt kommunens  

 egen  

 gartnerafdeling.
Kommunen bør eventuelt udsende en skriftlig orientering om  

 den  

 påtænkte løsning af problemet, herunder f.eks. advisere beboere i området  

 eller  

 fastsætte en tidsfrist for, hvornår indfangning iværksættes m.v.
Hvis  

 indfangning eller aflivning besluttes, bør det ske på fuldt betryggende måde.  

 Efter  

 flertallets opfattelse kræver en endelig stillingtagen til kommunernes  

 forpligtelser på dette punkt imidlertid en nærmere drøftelse med bl.a.  

 Kommunernes Landsforening, der har vurderet, at det på landsplan vil koste  

 omkring 50-100 mio. kr. at gennemføre  

 beslutningsforslaget.
Bestemmelsen om nedskydning af omstrejfende katte bør erstattes  

 af nye regler.
Problemet er, at det ikke er muligt for en privatperson at  

 vide,  

 om en kat virkelig er omstrejfende, eller om den er neutraliseret og  

 registreret.
Det bør derfor ikke være tilladt for privatpersoner at skyde  

 katte.
Det bør i stedet fastslås, at katte  som udgangspunkt  kun  

 må  

 indfanges i godkendte fælder, og aflivning kun foretages af en dyrlæge eller  

 anden uddannet person.
Spørgsmålet bør imidlertid drøftes nærmere med bl.a.  

 Skov- og Naturstyrelsen, som har gjort opmærksom på, at der er hensyn at tage  

 til  

 de i Danmark hjemmehørende vildtlevende dyr.  

 Efter flertallets opfattelse bør resultatet af disse drøftelser derfor  

 foreligge, før der træffes nogen endelig beslutning om et forbud.
Efter de oplysninger flertallet er i besiddelse af, forventer regeringen,  

 at de lovgivningsinitiativer, som drøftelserne med bl.a.
Kommunernes  

 Landsforening  

 og Skov- og Naturstyrelsen måtte give anledning til, vil kunne fremlægges i  

 1.  

 halvår af 2006.
 Flertallet finder endelig grund til at understrege vigtigheden  

 af, at dyreværnslovgivningen med den plads, katten har i samfundet, til  

 enhver  

 tid sikrer kattenes velfærd og menneskers ansvar herfor.
 Et  

  

 mindretal  

  

 i  

 udvalget (S, SF og EL) indstiller beslutningsforslaget til  

  

 vedtagelse  

  

 med det stillede ændringsforslag.
Socialdemokratiet og Socialistisk Folkeparti finder, at alle  

 dyrs velfærd skal sikres  også kattes.
Katte er levende væsener, der  

 kan føle  

 smerte, opleve glæde og føle frygt.
De kan sulte og tørste, og de kan lide.  

 Derfor har kattene en værdi i sig selv.
Mennesker påtager sig et ansvar ved  

 at  

 fodre kattene.
Det skaber et kunstigt højt fødegrundlag, så der bliver for  

 mange katte.
Derfor må menneskene også erkende deres ansvar og tage sig af  

 kattene eller begrænse antallet af katte gennem neutralisering, så der bliver  

 det antal, som man er i stand til at tage sig af.
Beslutningsforslaget tager sigte på at beskytte katte.
Det skal  

 ske ved, at katteejerne fastholdes på deres ansvar og kommunerne forpligtes  

 til  

 at tage ansvar for herreløse katte.
 I øjeblikket findes der to katteregistre i Danmark: Det Danske  

 Katteregister (Kattens Værn) og Dansk Katteregister (Inges Kattehjem). Det  

 Dyreetiske  

 Råd anbefaler, at der etableres èt samlet katteregister.
S og SF finder nu tiden inde til, at der, hvad angår  

 katteregistre, fremover kun skal være ét funktionsdygtigt katteregister.  

 Sagen  

 er, at med to registre, får man en langt dårlige situation for dyrene, og  

 dermed kommer det til at gå ud over dyrene i stedet for at hjælpe dem.
Og da  

 det samtidig har vist sig vanskeligt for de forskellige foreninger at nå til  

 enighed på dette område, mener S og SF, at problemet skal løses ad  

 lovgivningens  

 vej.
 Et  

  

 andet mindretal  

  

 i  

 udvalget (RV) vil stemme hverken for eller imod beslutningsforslaget og det  

 stillede ændringsforslag.
 Tjóðveldisflokkurin, Inuit Ataqatigiit og Siumut havde  

 ikke medlemmer i udvalget var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til at  

 komme  

 med indstillinger eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (S og SF), tiltrådt af et  

  

 flertal  

  

 (det øvrige udvalg med undtagelse af RV):
Til teksten 1)  

  

 Ordene », som skal sendes i  

 offentligt udbud« udgår.
[Etablering af registeret skal ikke sendes i offentligt udbud] Bemærkninger Til nr. 1 Med ændringsforslaget bortfalder kravet om, at et samlet  

 register for katte skal sendes i offentligt udbud.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Frode Sørensen (S)   

 Lissa Mathiasen (S)   

 Morten Bødskov (S)   

 Per Kaalund (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende B 60 Bilagsnr.
Titel 1 Høringssvar 2 1. udkast til betænkning 3 2. udkast til betænkning 4 3. udkast til betænkning Oversigt over spørgsmål og svar vedrørende B 60 Spm.nr.
Titel 1 Spm., om dyrlæger kan vælge mellem katteregistrene, når  

 katte registreres, til justitsministeren, og ministerens svar herpå 2 Spm., om der har været problemer med registrering i de  

 eksisterende registre, til justitsministeren, og ministerens svar herpå 3 Spm., om den nuværende retstilstand her givet anledning  

 til problemer for dyrlægerne, til justitsministeren, og ministerens svar  

 herpå Bilag 2 Nogle af udvalgets spørgsmål til  

 justitsministeren og dennes svar herpå Spørgsmål 1 er optrykt efter ønske fra SF og S, og  

 spørgsmål 2 og 3 er optrykt efter ønske fra DF.
 Spørgsmål 1:
Kan ministeren bekræfte, at dyrlæger kan vælge mellem  

 registrene, når katte registreres? Svar:
 Justitsministeriet lægger ved besvarelsen af spørgsmålet til  

 grund, at der med udtrykket »registrene« sigtes til dels det katteregister,  

 der  

 i øjeblikket administreres af Inges Kattehjem og dels det katteregister, som  

 Den Danske Dyrlægeforening og en række af de dyreværnsorganisationer, der er  

 aktive på katteområdet, er gået sammen om at etablere ved navn »Det Danske  

 Katteregister«.
Justitsministeriet kan oplyse, at der hverken i dyreværnsloven  

 eller i administrative forskrifter udstedt i medfør heraf er fastsat regler  

 om,  

 at en dyrlæge skal mærke og efterfølgende registrere en kat i et af de to  

 nævnte registre.
Det er således op til den enkelte dyrlæge i samråd med  

 ejeren  

 af en kat at træffe beslutning om, hvorvidt katten skal mærkes og  

 registreres,  

 og i givet fald i hvilket register.
 Spørgsmål 2:
Kan ministeren oplyse, om der har været problemer med  

 registreringerne i de eksisterende registre? Svar:
 Jeg er ikke bekendt med, at der har været problemer med  

 registreringerne i de eksisterende registre.
 Jeg kan endvidere oplyse, at Kattens Værn og Inges Kattehjem  

 telefonisk i dag over for Justitsministeriet har oplyst, at der ikke har  

 været  

 og heller ikke er problemer med registreringerne i de to foreningers  

 katteregister.
 Spørgsmål 3:
Har den nuværende retstilstand givet anledning til problemer for  

 dyrlægerne? Svar:
 Justitsministeriet har til brug for besvarelsen af spørgsmålet  

 telefonisk i dag indhentet en udtalelse fra Den Danske Dyrlægeforening.
Den Danske Dyrlægeforening har henvist til foreningens  

 høringssvar over Det Dyreetiske Råds udtalelse om katte, der vedlægges.  

 Høringssvaret  

 er tidligere oversendt til Folketingets Retsudvalg den 4. maj 2005, jf.
B 60  

   

 bilag 1. Herudover har Den Danske Dyrlægeforening oplyst, at det ikke giver  

 anledning til problemer for dyrlægerne, at der i øjeblikket er to  

 katteregistre.
