E - Registreringspligt E.1 Generelt E.2 Registrering E.1 Generelt Hjemlen til at registrere virksomheder findes i KSL, jf. lovbek. nr. 614  

 af 10. juli 1997, §§ 40-66 (afsnit V og VI), § 88, i KSLbek. nr. 768 af 19.  

 sept. 1995, §§ 18-19, §§ 30-33, §§ 53-54 og cirk. nr. 135 af 4. nov. 1988,  

 pkt. 78, samt i AMFL, jf. lovbek. nr. 744 af 21. sept. 1997, §§ 8, 11 og 13  

 og AMFLbek. nr. 1250 af 16. dec. 1996, §§ 1-4.
E.1.1 Alle indeholdelsespligtige Virksomheder, der udbetaler løn mv., som de skal indeholde  

 lønmodtagerbidrag og A-skat af, har pligt til at anmelde sig hos Told-Skat og  

 har samtidig pligt til at anmelde enhver ændring, som sker i virksomhedens  

 ejerforhold mv.
 Told-Skat har for sin del pligt til at føre et register over anmeldte  

 virksomheder med ajourførte oplysninger om virksomhederne.
 Tilmelding foregår som en ansøgning om registrering, der under særlige  

 omstændigheder kan gøres betinget eller helt nægtes, jf. afsnit E.2.1.
Tilmeldingen skal ske inden 8 dage efter, at indeholdelsespligten er  

 indtrådt (efter den 1. udbetaling), jf.
KSLbek. nr. 768 af 19. sept. 1995, §  

 18, stk. 3 eller bidragspligten er indtrådt, jf.
AMFLbek. nr. 1250 af 16.  

 dec. 1996, § 1, stk. 3.
Enhver, der er indeholdelsespligtig efter KSL afsnit V og VI, skal  

 tilmelde sig Told- og Skattestyrelsens Stamregister for Erhvervsdrivende  

 (SE), jf.
KSLbek. nr. 768 af 19 sept. 1995, § 18, stk. 1. Hertil kommer, at  

 personer, dødsboer, selskaber og foreninger mv., der har hjemting her i  

 landet, og som skal foretage indeholdelse af kildeskat til Grønland,  

 ligeledes skal registreres, jf.
KSL § 88.
 Reglerne om registrering af indeholdelsespligtige arbejdsgivere fremgår af  

 KSLbek. nr. 768 af 19. sept. 1995, §§ 18-19 samt §§ 53-54 for så vidt angår  

 registrering af indeholdelsespligt for kildeskat til Grønland, mens reglerne  

 om registrering af indeholdelsespligtige og bidragspligtige arbejdsgivere  

 efter AMFL fremgår af AMFLbek. nr. 1250 af 16. dec. 1996, §§ 1-4.
 Det fremgår af KSLbek. nr. 768 af 19. sept. 1995, § 18. stk. 1, at enhver,  

 der er indeholdelsespligtig efter KSL afsnit V og VI, skal tilmelde sig Told-  

 og Skattestyrelsens Stamregister for Erhvervsdrivende (SE). Ved tilmeldingen  

 skal den indeholdelsespligtige på skemaer, der udarbejdes af Told- og  

 Skatte-styrelsen, give oplysninger om virksomheden mv., jf. samme bek., § 18,  

 stk. 2.
 For så vidt angår de skemaer, som den indeholdelsespligtige skal benytte i  

 forbindelse med tilmeldingen, kan der i øvrigt henvises til cirk. nr. 135 af  

 4. nov. 1988.
 Her fremgår det af punkt 78 (Registrering af indeholdelsespligtige),  

 hvilke oplysninger virksomheden bl.a. skal oplyse i forbindelse med  

 registreringen, fx navn, adresse, virksomhedens driftsform  

 (enkeltmandsvirksomhed, interessentskab mv.), CPR-nummer for ansvarlige  

 indehavere mv.
Indeholdelsespligtige arbejdsgivere og pensionskasser mv., der udbetaler  

 indkomst omfattet af AMFL § 8, stk. 1, litra d (fratrædelsesgodtgørelser,  

 efterbetalinger, efterløns- og pensionslignende ydelser), samt arbejdsgivere,  

 der er bidragspligtige af indebetalinger til pensionskasser, som nævnt i AMFL  

 § 11, stk. 2, skal tilmelde sig til registrering hos told- og skatteregionen  

 i det område, hvor den indeholdelsespligtige eller bidragspligtige har  

 hjemsted, jf.
AMFLbek. nr. 1250 af 16. dec. 1996, § 1, stk. 1.
 Ved tilmelding skal den registreringspligtige på skemaer, der kan  

 rekvireres hos told- og skatteregionen, give oplysning om virksomhedens  

 samlede registreringsforhold, jf. samme bek., § 1, stk. 2.
E.1.1.1 Konkursboer Er en skyldner ikke i stand til at opfylde sine forpligtigelser over for  

 kreditorerne, kan konkurslovens regler bringes i anvendelse.
Reglerne  

 tilsigter at give kreditorerne en samtidig og ligelig dækning af deres krav.  

 Oplysninger om konkursboer udgives dels i Statstidende og dels i  

 Registreringstidende.
 I Statstidende, der udkommer alle hverdage undtagen mandage og dagen efter  

 2. påskedag, 2. pinsedag og 2. juledag, gives bl.a. meddelelse om afsagt  

 dekret om konkurs, herunder meddelelse om indkaldelse til første  

 skiftesamling.
 I Registreringstidende, der udkommer som tillæg til Statstidende, gives  

 bl.a. meddelelse om afsagt konkursdekret og datoen herfor.
 Told- og skatteregionerne registrerer oplysninger om konkursboer i Told-  

 og Skattestyrelsens Stamregister over Erhvervsdrivende (SE) ud fra  

 oplysningerne i Statstidende og Registreringstidende.
 Tilbagekaldelse af konkursdekret anføres i Statstidende, men kan også  

 forekomme i Registreringstidende.
 Se i øvrigt afsnit E.2.3.3.2.
E.2 Registrering E.2.1 Krav ved registrering af nye virksomheder E.2.1.1 Forkortet afregningsperiode mv. (kreditbegrænsning) Virksomheder, der anmelder sig til registrering for indeholdelse af A-skat  

 og lønmodtagerbidrag, kan efter KSL § 56, stk. 4 og AMFL § 13, stk. 10  

 pålægges forkortet afregningsperiode mv., når både objektive og skønsmæssige  

 kriterier er opfyldt.
Forkortet afregningsperiode mv. betyder, at den månedsvise  

 afregningsper-iode kan ændres til uge- eller 14 dagsafregning for A-skat og  

 AM-bidrag.
Fristen for angivelse og betaling ændres i alle tilfælde til den  

 3. hverdag efter periodens udløb.
Objektive kriterier Objektive kriterier for at pålægge forkortet afregningsperiode mv. er til  

 stede når:
 En ejer af virksomheden eller den person, der reelt driver virksomheden,  

 og som er knyttet til ejeren på samme måde som fastsat i aktieselskabslovens  

 § 115, stk. 1, 2. pkt., eller et medlem af bestyrelsen eller direktionen,  

 indenfor de seneste 5 år, regnet fra anmeldelsestidspunktet af virksomheden,  

 har været ejer af en anden virksomhed eller medlem af bestyrelsen eller  

 direktionen i en anden virksomhed, som indenfor dette tidsrum ikke rettidigt  

 har indbetalt A-skat og lønmodtagerbidrag eller har været i restance  

 vedrørende andre registreringsforhold.
 Efter aktieselskabslovens § 115, stk. 1, 2. pkt., betragtes en person som  

 værende knyttet til ejeren, når der foreligger ægteskab, slægtskab i op-  

 eller nedstigende linie, eller når personen på anden måde står ejeren særlig  

 nær, f.eks. som samlevende eller registreret partner.
Når virksomheden er et selskab mv., anses som ejer også en person, der  

 besidder sådanne kapitalandele i virksomheden (selskabet), som henregnes til  

 hovedaktionæraktier efter PSL § 19 a, stk. 2-4. Herved forstås navnlig en  

 person, der ejer eller på noget tidspunkt indenfor de senest 5 år regnet fra  

 anmeldelsestidspunktet har ejet 25 pct. eller mere af aktiekapitalen, eller  

 som råder eller i den nævnte periode har rådet over mere end 50 pct. af  

 stemmeværdien.
Heri medregnes bl.a. aktier, der tilhører den pågældendes  

 nærmeste familie.
Som ejer anses tillige selskaber mv., der er koncernforbundne med  

 virksomheden, jf.
KGL, § 4, stk. 2, jf. lov nr. 439 af 10. juni 1997.
Skønsmæssige kriterier Kreditbegrænsning skal kun anvendes, når der efter et konkret skøn  

 vurderes at være behov herfor for at sikre rettidig indbetaling.
 Heri ligger bl.a. en forudsætning om, at der normalt ikke bør stilles krav  

 om kreditbegrænsning, når tidligere forsømmeligheder skyldes undskyldelige  

 udefra kommende omstændigheder, og den nye virksomhed i øvrigt har et  

 fornuftigt kapitalgrundlag mv.
 Den forkortede afregningsperiode mv. skal mindst være på 12 måneder.
E.2.1.1.1 Frivillig sikkerhedsstillelse Indeholdelsespligtige/bidragspligtige kan efter KSL § 56, stk. 5 og AMFL §  

 13, stk. 10 vælge at stille sikkerhed i stedet for at blive pålagt forkortet  

 afregningsperiode.
Den stillede sikkerhed skal være på et beløb, der svarer  

 til virksomhedens restancer vedrørende A-skat, lønmodtagerbidrag og moms med  

 tillæg af det forventede gennemsnitlige tilsvar for en 3-måneders periode.
 Sikkerheden skal stilles for en 12-måneders periode, i hvilken der ikke må  

 opstå restancer vedrørende A-skat og lønmodtagerbidrag eller tilsvar  

 vedrørende andre registreringsforhold indenfor skatte- og afgiftsområdet.
 Sikkerhedsstillelsesbeløbet kan ikke ændres i perioden.
 Sikkerhedsstillelse kan alene ske i form af børsnoterede obligationer,  

 bankgaranti, kontante indskud eller anden betryggende sikkerhed efter  

 regionens vurdering.
 Opstår der efter frivillig sikkerhedsstillelse restancer skal  

 sikkerhedsstillelsen straks gøres gældende, og virksomheden skal overføres  

 til forkortet afregningsperiode mv. efter KSL § 56, stk. 2.
 E.2.1.1.2 Tilbagevenden til sædvanlig afregningsperiode mv.
 Den indholdelsespligtige/bidragspligtige har efter KSL § 56, stk. 6 og  

 AMFL § 13, stk. 10 ret til at vende tilbage til sædvanlig afregningsperiode  

 mv., når den indeholdelsespligtige har indbetalt A-skat og AM-bidrag  

 rettidigt i en 12-måneders periode og den indeholdelsespligtige samtidig ikke  

 er i restance med A-skat og AM-bidrag eller tilsvar vedrørende andre  

 registreringsforhold indenfor skatte- og afgiftsområdet.
E.2.1.1.3 Gebyr Ved forkortet afregningsperiode, skal den  

 indeholdelsespligtige/bidragspligtige betale et gebyr på 65 kr. for hver  

 angivelse med de nye frister, jf.
KSL § 56, stk. 8 og AMFL § 13, stk. 10.
E.2.1.2 Sikkerhedsstillelse (tvungen) For virksomheder, der anmelder sig til registrering, vil  

 sikkerhedsstillelse efter KSL § 56 A, stk. 2 og AMFL § 13, stk. 10 kunne  

 kræves i de situationer, hvor de personer, der står bag virksomheden (se  

 E.2.1.1 om de objektive kriterier), tidligere har haft væsentlig indflydelse  

 på en anden virksomhed, der er gået konkurs eller er blevet insolvent,  

 hvorved told- og skattemyndighederne har et ikke fuldt sikret tilgodehavende,  

 eller hvor staten er blevet påført et tab på mere end 50.000 kr. vedrørende  

 A-skat, AM-bidrag eller moms.
Kriterierne finder tillige anvendelse, hvis  

 Told-Skat ved en gældssanering eller en frivillig akkord er blevet påført et  

 tab på mere end 50.000 kr. vedrørende A-skat, AM-bidrag eller moms, eller  

 hvis der er indgået en moratorieordning, hvor Told-Skat har et ikke fuldt  

 sikret tilgodehavende.
 Der kan dog kun kræves sikkerhed, når der efter et konkret skøn vurderes  

 at være nærliggende risiko for, at krav om kreditbegrænsning, ikke er  

 tilstrækkelig til at sikre, at tilsvar af A-skat, AM-bidrag og moms  

 indbetales rettidigt, se afsnit 2.1.1 om de skønsmæssige kriterier.
Heri ligger bl.a. en forudsætning om, at der ikke stilles krav om  

 sikkerhedsstillelse, hvis f. eks. årsagen til konkursen af den tidligere  

 virksomhed skyldtes undskyldelige udefra kommende omstændigheder.
Dette kan  

 eksempelvis være tilfældet, hvor virksomheden har måttet indgive  

 konkursbegæring på grund af manglende betalinger for store leverancer til  

 virksomhedens kunder.
 Krav om sikkerhedsstillelse vil også kunne udelades i andre tilfælde  

 f.eks.:
En advokat anmelder et selskab til registrering.
Han indtræder selv som  

 bestyrelsesformand.
Ifølge den materielle registreringskontrol figurer  

 advokaten også som bestyrelsesformand i et tidligere selskab, som er gået  

 konkurs.
Ved en nærmere undersøgelse viser det sig imidlertid, at advokaten er  

 indtrådt i det tidligere selskab udelukkende med det formål at søge selskabet  

 reddet, hvilket er mislykket.
Advokaten er udtrådt som formand for det  

 "gamle" selskab, men vil være registreret i Erhvervs- og  

 Selskabsstyrelsens register som afgået formand.
 I eksemplet har advokaten som udgangspunkt ikke haft væsentlig indflydelse  

 på, at selskabet alligevel er gået konkurs, idet hans indtræden som  

 bestyrelsesformand er sket på et tidspunkt for at redde virksomheden, hvilket  

 må siges at være en del af hans professionelle arbejde.
 Ordningen skal endvidere administreres således, at krav om  

 sikkerhedsstillelse kun vil blive brugt i de situationer, hvor der vurderes  

 at være en betydelig risiko for nye tab, f.eks. fordi der er tale om  

 virksomheder uden personligt gældsansvar og med utilstrækkeligt  

 kapitalgrundlag.
 Man skal endelig være opmærksom på, at der kan stilles krav om en ny  

 sikkerhed, hvis eksempelvis følgende situation skulle forekomme:
En virksomhed anmelder sig pr. 1. januar 1998 til registrering som  

 indeholdelsespligtig.
Registreringen bliver gjort betinget af en  

 sikkerhedsstillelse på 50.000 kr.
Virksomheden stiller sikkerheden over for  

 regionen, og den frigives først, når de under afsnit 2.1.2.3 nævnte  

 betingelser er opfyldt.
Pr. 1. juli 1998 anmelder virksomheden sig som momspligtig efter  

 momsloven.
Regionen vil også ved denne anmeldelse kunne stille krav om  

 sikkerhed, forudsat at betingelserne fortsat er tilstede.
Der skal dog kun  

 stilles sikkerhed for moms.
E.2.1.2.1 Tidspunktet for sikkerhedsstillelse Når virksomheden pålægges at stille sikkerhed, kan virksomheden ikke  

 registreres, før dette pålæg er opfyldt.
Pålægget om sikkerhedsstillelse skal  

 meddeles virksomheden senest 14 dage efter, at virksomheden anmeldes til  

 registrering, jf.
KSL § 85, stk. 1.
 De 14 dage regnes fra det tidspunkt, hvor Told-Skat har modtaget en  

 "korrekt" registreringsanmeldelse fra virksomheden.  

 "Korrekt" registreringsanmeldelse foreligger, når alle relevante  

 oplysninger om virksomhedens ejerforhold mv. er oplyst som foreskrevet i  

 vejledningen på anmeldelsesblanketten.
Sikkerhed skal stilles senest 8 dage efter, at virksomheden har modtaget  

 et anbefalet brev med pålæg om sikkerhedsstillelse, idet fristen i ganske  

 særlige tilfælde dog kan forlænges efter anmodning herom.
Denne kan  

 imødekommes, hvis virksomheden kan godtgøre, at den krævede sikkerhed kan og  

 vil blive stillet indenfor rimelig tid.
E.2.1.2.2 Sikkerhedsstillelsens størrelse Sikkerhed skal stilles for et beløb, der svarer til det forventede  

 gennemsnitlige tilsvar af A-skat, lønmodtagerbidrag og moms i en 3-måneders  

 periode, som fastsættes af Told-Skat.
 Formålet med sikkerheden er at sikre, at Told-Skat ikke bliver påført tab  

 som følge af driften af den nye virksomhed.
Som udgangspunkt vil det derfor være driften af den nye virksomhed, som  

 danner grundlag for sikkerhedens størrelse.
En restance fra den tidligere  

 registrerede virksomhed vil derimod ikke kunne indgå i grundlaget.
 Sikkerhedens størrelse kan herefter vurderes ud fra, om virksomheden  

 anmelder sig til registrering som indeholdelsespligtig efter KSL og AMFL og/  

 eller registrering efter momsloven.
 Sikkerhedens størrelse kan dernæst vurderes ud fra antal ansatte, hvilken  

 branche virksomheden tilhører, gennemsnitlig lønindkomst for ansatte i denne  

 virksomhed, forventet gennemsnitlige omsætningstal for virksomhedstypen etc.
 Sikkerhedsstillelsesbeløbet kan ikke ændres i perioden.
E.2.1.2.3 Sikkerhedsstillelsens varighed En stillet sikkerhed frigives, når der er sket rettidig indbetaling af  

 A-skat og AM-bidrag i den seneste 12-måneders periode, og hvis virksomheden  

 ikke er i restance på dette tidspunkt med A-skat og AM-bidrag eller tilsvar  

 vedrørende andre registreringsforhold inden for skatte- og afgiftsområdet,  

 jf.
KSL § 56 A, stk. 3 og AMFL § 13, stk. 10.
E.2.1.2.4 Sikkerhedsstillelsens form Sikkerhedsstillelse kan alene ske i form af børsnoterede obligationer,  

 bankgaranti, kontante indskud eller anden betryggende sikkerhed efter told-  

 og skattemyndighedernes bestemmelse.
E.2.1.3 Nægtelse af registrering Efter KSL § 56 A, stk. 3 og AMFL § 13, stk. 10 skal Told-Skat meddele  

 pålæg om sikkerhedsstillelse ved anbefalet brev.
Dette brev skal indeholde  

 oplysning om, at undladelse af at stille den krævede sikkerhed inden udløbet  

 af den fastsatte frist, dvs. senest 8 dage efter at virksomheden har modtaget  

 meddelelse herom, indebærer, at virksomheden ikke kan registreres, hvorefter  

 det vil være strafbart at drive virksomhed, jf.
KSL § 74 A og AMFL § 18, stk.  

 4.
Stiller en ny virksomhed ikke sikkerheden rettidigt, skal Told-Skat påny  

 ved anbefalet brev meddele den pågældende, at registrering er nægtet.
Det  

 skal desuden gentages, at en fortsættelse af virksomheden herefter er  

 strafbart efter ovenanførte bestemmelse.
Der er i begge tilfælde tale om afgørelser, der skal begrundes efter  

 forvaltningslovens regler, jf.
FVL §§ 22-24, ligesom der i begge tilfælde  

 samtidig skal meddeles klagevejledning, jf.
FVL §§ 25-26. Afgørelserne kan  

 påklages til Told- og Skattestyrelsen.
 Efter de gældende regler skal en virksomhed tilmelde sig registrering som  

 indeholdelsespligtig for A-skat og som indeholdelsespligtig/bidragspligtig  

 vedrørende AM-bidrag senest 8 dage efter, at bidragspligten og/eller  

 indeholdelsespligten er indtrådt, jf. § 18 i KSLbek. nr. 768 af 19. sept.  

 1995, og § 1, stk. 3 i AMFLbek. nr. 1250 af 16. dec. 1996.
 Der kan således forekomme tilfælde, hvor en virksomhed i en kortere  

 periode er såvel berettiget som forpligtet til at opkræve og afregne A-skat,  

 lønmodtagerbidrag og betale arbejdsgiverbidrag på trods af, at virksomheden  

 er nægtet registrering.
 Der er derfor fastsat særlige regler for indbetaling mv. i disse  

 situationer, jf. bek. nr. 344 af 28. maj 1995.
E.2.2 Registreringsbevis Efter registreringen tilsendes der den indeholdelsespligtige et  

 registreringsbevis påført de ved tilmeldelsen givne oplysninger samt det  

 tildelte SE-nummer, jf.
KSLbek. nr. 768 af 19. sept. 1995, § 19, stk. 1 og  

 AMFLbek. nr. 1250 af 16. dec. 1996, § 2.
SE-numret er en vigtig nøgle i Told-Skats administration og bruges stort  

 set altid til at identificere virksomhedens registrerings- og  

 afregningsforhold.
Har den indeholdelsespligtige efter tilmeldingen meddelt  

 oplysninger om ændringer i forholdene, tilsendes der et nyt  

 registreringsbevis.
E.2.2.1 Enkeltregistrering Udgangspunktet for registrering af de indeholdelsespligtige er, at en  

 person/virksomhed tildeles ét SE-nummer, men der er hjemmel i  

 lovgivningen til, at dele af en virksomhed kan registreres hver for sig  

 (delregistrering), eller at flere selvstændige juridiske enheder kan  

 registreres under ét (fællesregistrering).
E.2.2.2 Fællesregistrering Hvis der mellem flere selvstændigt registrerede indeholdelsespligtige  

 består et økonomisk fællesskab med hensyn til ejerforholdet, kan der meddeles  

 tilladelse til, at indbetaling af indeholdt A-skat og indgivelse af angivelse  

 herfor sker under ét, jf.
KSLbek. nr. 768 af 19. sept. 1995, § 19,  

 stk. 2.
Hvis dette er tilfældet, skal opgørelse, angivelse og indbetaling af  

 AM-bidrag også ske under ét, jf.
AMFLbek. nr. 1250 af 16. dec. 1996, §  

 3, stk. 2.
 Tilladelsen kræver, at samtlige indeholdelsespligtige underskriver en  

 erklæring, der godtgør det økonomiske fællesskab (erklæring om solidarisk  

 hæftelse).
 Fællesregistrering medfører, at afregning af A-skat og AM-bidrag fra de  

 underliggende SE-numre foretages af et SE-nummer, dvs. det fællesafregnende  

 SE-nummer.
 De i fællesregistreringen deltagende registreringsenheder hæfter  

 solidarisk for skyldig A-skat og AM-bidrag, ligesom der er mulighed for  

 udvidet adgang til modregning mellem de deltagende registreringsenheder.
Pligten til at føre regnskab, jf.
KSL § 57 og KSLbek. nr. 768 af 19. sept.  

 1995, §§ 30-33 bortfalder ikke i forbindelse med fællesafregningen, da  

 regnskabspligten også påhviler den indeholdelsespligtige selvom denne lader  

 andre stå for udbetaling og indeholdelse af A-skat.
E.2.2.3 Delregistrering Der kan tildeles en indeholdelsespligtig flere SE-numre, hvis der føres  

 særskilt regnskab for de enkelte virksomheder, jf.
KSLbek. nr. 768 af 19.  

 sept. 1995, § 19, stk. 1.
Hvis en indeholdelsespligtig med flere virksomheder har fået tildelt flere  

 SE-numre, og som følge heraf indbetaler indeholdt A-skat og indgiver  

 angivelse herfor særskilt for hver virksomhed, skal opgørelse, angivelse og  

 indbetaling af AM-bidrag også ske særskilt, jf.
AMFLbek. nr. 1250 af 16. dec.  

 1996, § 3, stk. 1.
 Ovenstående viser således, at der er nøje sammenhæng mellem den måde,  

 hvorpå virksomheden er registreret som indeholdelsespligtig efter KSL, og den  

 måde, som virksomheden skal registreres på efter AMFL, herunder også både  

 fællesregistrering og delregistrering.
E.2.3 Ændring og afmeldelse af registrering Ændringer i de efter KSLbek. nr. 768 af 19. sept. 1995, § 18, stk. 2  

 nævnte oplysninger (virksomheden mv.), herunder ophør af indeholdelsespligt  

 vedrørende A-skat eller AM-bidrag skal meddeles inden 8 dage (efter  

 ændringen), jf.
KSLbek. nr. 768 af 19. sept. 1995, § 18, stk. 3 og AMFLbek.  

 nr. 1250 af 16. dec. 1996, § 1, stk. 3.
Ændringen kan meddeles ved påførsel af de ændrede oplysninger på en kopi  

 af det udsendte registreringsbevis, ved påførsel af de ændrede oplysninger på  

 de tilmeldingsskemaer, som er udarbejdet af Told- og Skattestyrelsen, eller  

 ved selvstændigt brev.
Mindre væsentlige ændringer kan meddeles ved  

 telefonisk henvendelse, fx ændring af telefonnummer.
 E.2.3.1 Adresse, ledelse mv.
 Ændringen kan fx vedrøre den adresse, hvorfra virksomheden drives,  

 telefonnummer, regnskabsår mv.
E.2.3.2 Driftsform (juridisk status) Den indeholdelsespligtige har også pligt til at meddele ændringer i  

 virksomhedens driftsform, hvilket ofte kan medføre, at virksomheden skal  

 skifte SE-nummer (tildeles et nyt SE-nummer) på grund af ændring i  

 hæftelsesforholdene.
Det skyldes, at det tildelte SE-nummer knytter sig til  

 den eller de, der hæfter for skyldig A-skat, AM-bidrag mv.
 Ændringer i hæftelses- og ansvarsforholdet medfører, at virksomheden i  

 registreringsmæssig henseende skifter identitet, dvs. at den hidtidige  

 virksomhed ophører, og at den nye virksomhed opstår og skal registreres.
Der skal derfor som hovedregel ske tildeling af et ny SE-nummer ved  

 ændring af driftsformen.
Der sker dog f. eks. ikke tildeling af nyt SE-nummer  

 ved omdannelse fra et aktieselskab til et anpartsselskab eller omvendt.
Med hensyn til fastlæggelsen af driftsformen gælder i øvrigt, at Told-Skat  

 som anført har pligt til at føre et register over anmeldte virksomheder, og  

 at Told-Skat i forbindelse med registreringen af virksomheden er berettiget  

 til at kontrollere de anmeldte oplysningers rigtighed.
Der ligger heri, at  

 Told-Skat foretager en klassificering af den anmeldte virksomhed.
 Hvis det efter den materielle registreringskontrol kan lægges til grund,  

 at der foreligger en virksomhedsform, der ikke svarer til de faktiske  

 forhold, jf. begrænsningerne i kontraktsfriheden mv., nægtes registrering i  

 den ønskede form.
Den berørte virksomhed underrettes herefter om, at registrering kan finde  

 sted som en personlig hæftende virksomhed, eller den virksomhedstype, som  

 Told-Skat rettelig må anse virksomheden for at være.
Dette er en  

 administrativ afgørelse, som kan påklages til Told- og Skattestyrelsen, jf.  

 afsnit K.3.3.2.
 Ved denne klassificering af den enkelte virksomhedstype er det ikke  

 afgørende, hvad selskabsdeltagerne selv har kaldt eller benævnt virksomheden.  

 Et selskab vil således aldrig være f.eks., et amba (andelsselskab), smba  

 (selskab) eller fmba (forening) blot fordi vedtægterne siger, at der er tale  

 om et sådant.
Selskabet er kun et amba, smba eller fmba, hvis alle væsentlige kendetegn  

 eller dog de væsentligste kendetegn peger henimod den traditionelle  

 opfattelse af et sådant selskab, og hvis selskabet kan registreres hos  

 Erhvervs- og Selskabsstyrelsen efter lov nr. 123 af 18. februar 1994 om  

 erhvervsdrivende virksomheder.
Registrering skal ske for at selskabet kan få  

 retsevne.
Med de væsentligste kendetegn tænkes ikke blot på indholdet af  

 vedtægterne og andre stiftelsesdokumenter, men også på de faktiske forhold i  

 selskabet.
 Indtil virksomheden er registreret i Erhvervs- og Selskabsstyrelsen,  

 hæfter deltagerne i virksomheden personligt, uden begrænsning og solidarisk.  

 I denne periode skal virksomheden registreres i SE-registret som under  

 stiftelse.
Kan virksomheden ikke registreres, kan det ikke erhverve rettigheder og  

 indgå forpligtigelser.
Virksomheden kan heller ikke være part i retssager  

 bortset fra søgsmål om stiftelse.
Virksomheder, der ikke er registreret i  

 Erhvervs- og Selskabsstyrelsen, kan derfor ikke hæfte for skat, moms o.lign.  

 som amba mv., men efter den virksomhedsform, som Told-Skat herefter må  

 fastsætte.
 I sidste instans er det domstolene, der i givet fald fastslår hvilken  

 virksomhedstype, der retteligt foreligger.
E.2.3.3 Afmeldelse E.2.3.3.1 Ophør af virksomhed Virksomhederne har, jf. afsnit E.2.3 pligt til at meddele ophør af  

 indeholdelsespligt vedrørende A-skat og AM-bidrag inden 8 dage (efter  

 ændringen).
 Når dette er sket afmeldes virksomhedens registreringsforhold.
E.2.3.3.2 Konkurs En afmeldelse af en virksomhed kan ligeledes komme på tale i forbindelse  

 med en konkurs.
 For samtlige virksomhedstyper gælder, at told- og skatteregionerne  

 afmelder disse virksomheders registreringsforhold vedrørende  

 indholdelsespligt af A-skat og AM-bidrag pr. dekretdato ud fra oplysningerne  

 i Registreringstidende, jf. afsnit E.1.1.1. Der indsættes desuden en  

 virksomhedsophørsdato afhængig af virksomhedstype.
 For selskaber og fonde registreres først en virksomhedsophørsdato, når  

 selskabet/fonden bliver opløst af Erhvervs- og Selskabsstyrelsen.
 For kommanditselskaber registreres en virksomhedsophørsdato pr.  

 dekretdato, hvis komplementaren(erne) er erklæret konkurs.
 For enkeltmandsvirksomheder registreres en virksomhedsophørsdato pr.  

 dekretdato.
 For foreninger forholder det sig som ved enkeltmandsvirksomhed, dog  

 registreres der ikke en virksomhedsophørsdato, hvis foreningen er  

 selskabsskattepligtig.
 For interessentskaber/partrederier registreres en virksomhedsophørsdato  

 pr. dekretdato, hvis der kun er 1 ejer tilbage.
 Hvis konkursdekretet tilbagekaldes, slettes de registrerede oplysninger om  

 konkurs i systemet, dvs. herunder også afmeldelsen af registreringsforholdene  

 vedrørende indeholdelsespligt af A-skat og AM-bidrag, hvis disse  

 registre-ringsforhold er blevet afmeldt pr. dekretdag.
E.2.3.3.3 Omdannelse I Registreringstidende under punkt "B" annonceres omdannelser i  

 aktie- og anpartsselskaber samt omdannelser af fonde til erhvervsdrivende  

 fonde.
 I disse tilfælde skal selskabets/fondens driftsform (type) ændres i Told-  

 og Skattestyrelsens Stamregister over Erhvervsdrivende (SE), men der sker  

 ikke skift af SE-nummer, dvs. selskabet beholder det allerede tildelte  

 SE-nummer.
 Derudover skal bl.a. selskabets/fondens navn ændres, og en række andre  

 oplysninger ajourføres.
