 En kommunes afgørelse om etablering og drift af  

 ungdomsydelsesordningen kunne ikke indbringes for de sociale  

 klagemyndigheder.
 Derimod var spørgsmålet om udmåling af hjælp efter bistandslovens § 49  

 f, omfattet af de sædvanlige klageregler i bistandslovens § 15.
 SAGSFREMSTILLING:
 En 19-årig kvinde K var ansat som butiksassistent fra 17. april 1990, til  

 hun 1. oktober 1990 blev afskediget på grund af for meget sygefravær.
 Fra 1. oktober 1990 fik K arbejde på en produktionsskole, hvor hun fik  

 udbetalt ca. 2.400 kr. pr. måned i godtgørelse.
 Kommunen afslog at udbetale kontanthjælp efter bistandsloven til K under  

 henvisning til, at hun var omfattet af ungdomsydelsesordningen.
 Amtsankenævnet pålagde kommunen at udbetale økonomisk hjælp til K fra 1.  

 oktober 1990 med et beløb svarende til en almindelig udmåling af kontanthjælp  

 efter bistandsloven, idet der ved hjælpen skulle bortses fra halvdelen af den  

 godtgørelse, som K modtog fra produktionsskolen.
 Afgørelsen begrundedes med, at K var ansat i et beskæftigelsesforhold på  

 en produktionsskole, hvorunder hun ikke modtog en almindelig  

 overenskomstmæssig løn, jf. bistandslovens § 49 f, stk. 3.
I klagen gjorde kommunen gældende, at placeringen af kommunens  

 ungdomsydelsesordning på produktionsskolen var mest hensigtsmæssig, men at  

 beskæftigelsen/undervisningen ligeså godt kunne være foregået et hvilket som  

 helst andet sted.
Klientgruppen 18-19 årige registreres særskilt såvel  

 regnskabs- som antalsmæssigt Kommunen skønnede, at aflønningsformen og beskæftigelsen/undervisningen  

 var hensigtsmæssig.
Skønnet kunne vurderes som værende godt eller dårligt, men det fandtes  

 ikke ulovligt.
Kommunen fastholdt derfor sin beslutning om at henlægge  

 ungdomsydelsesordningen til produktionsskolen.
 Endelig fandt kommunen, at amtsankenævnet ikke havde kompetence til at  

 bedømme kommunens skøn, men kun om den enkelte i aldersgruppen 18-19 år  

 skulle henhøre under ungdomsydelsesordningen eller ej.
 Sagen blev behandlet i principielt møde til afklaring af amtsankenævnets  

 kompetence i sager efter bistandslovens afsnit III A om ungdomsydelse,  

 herunder spørgsmålet om udmåling af kontanthjælp til unge på en  

 produktionsskole.
 AFGøRELSE:
 Ankestyrelsen var enig med kommunen i, at kommunens afgørelse om  

 etablering og drift af ungdomsydelsesordningen ikke kan indbringes for de  

 sociale klagemyndigheder.
 Ankestyrelsen fandt imidlertid, at K efter oplysningerne om de  

 aktiviteter, der foregik på produktionsskolen, havde været berettiget til  

 udbetaling af kontanthjælp, idet der ved hjælpens udmåling skulle ses bort  

 fra halvdelen af den godtgørelse, der blev udbetalt fra produktionsskolen,  

 jf. bistandslovens § 49f.
 Ankestyrelsen fandt således, at spørgsmålet om udmåling af hjælp efter  

 denne bestemmelse var omfattet af de sædvanlige klageregler i bistandslovens  

 § 15.
