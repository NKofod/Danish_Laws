Landsskatteretsafgørelse Futures-kontrakter - svineproducent - fradrag for tab A klagede for indkomståret 1996 over, at  

 skatteankenævnet ikke havde godkendt fradrag for tab på  

 futures-kontrakter, 46.240 kr.
Det fremgik af sagens oplysninger, at klageren drev en  

 landbrugsejendom med en besætning på 380 avlssøer.
Der  

 produceredes årligt i virksomheden ca. 7.000 smågrise og 3.500  

 fedesvin.
Klageren indgik i indkomståret 1996 tre  

 svinefutures-kontrakter med B A/S.
Den første kontrakt  

 vedrørende 16.000 kg slagtesvin blev åbnet pr. 13. maj 1996 og  

 lukket den 1. august 1996. Den anden kontrakt vedrørende 16.000 kg  

 slagtesvin blev åbnet pr. 14. maj 1996 og lukket pr. 5. september 1996.  

 Den tredje kontrakt vedrørende 16.000 kg slagtesvin blev åbnet  

 pr. 21. maj 1996 og lukket pr. 3. oktober 1996.
 Futures-kontrakterne gav klageren et tab på  

 henholdsvis:
Kontrakt med lukning pr. 1. august 11.680 kr.
Kontrakt med lukning pr. 3. september 16.480 kr.
Kontrakt med lukning pr. 3. oktober 18.080 kr.
Samlet tab 46.240 kr.
 Det fremgik af futures-kontrakterne, at en kontrakt  

 svarede til 8.000 kg slagtet svin, samt at der ikke var mulighed for  

 at afregne med råvarer, idet der skulle ske kontant afregning af  

 forskellen mellem seneste offentliggjorte landsnotering fra Danske Slagterier  

 og den aftalte kontraktpris.
 Det var over for retten oplyst, at klageren i  

 indkomståret 1997 havde indgået tilsvarende  

 svinefutures-kontrakter, mens han ikke havde investeret i andre typer af  

 futures.
 Klageren havde for indkomståret 1996 selvangivet et  

 fradrag for tab på futures-kontrakter på 46.240 kr.
 De kommunale skattemyndigheder havde nægtet klageren  

 fradrag for tab på futures-kontrakterne, jf. kursgevinstlovens § 8 C,  

 jf. § 8 G.
Skatteankenævnet havde til støtte herfor  

 anført, at klagerens spekulation i svinekødprisen ikke havde  

 tilknytning til hans erhverv som svineproducent.
Der var således ikke  

 en direkte sammenhæng mellem det af ham leverede antal fedesvin og de  

 indgåede futures-kontrakter.
Endelig var kontrakterne ikke betinget af,  

 at klageren faktisk leverede fedesvin til slagteriet.
 Klagerens repræsentant havde over for  

 Landsskatteretten nedlagt påstand om, at der blev godkendt fradrag for  

 tab på indgået futures-kontrakter som selvangivet, jf.  

 statsskattelovens § 6,  stk. 1, litra a, jf. kursgevinstlovens § 8 G, stk.  

 1.
Repræsentanten havde til støtte herfor  

 anført, at klageren havde indgået kontrakterne for at sikre  

 virksomhedens afregningspriser på slagtesvin.
Klageren havde ved  

 indgåelse af futures-kontrakterne sikret sig en kendt  

 afsætningspris på et fremtidigt kendt tidspunkt og således  

 sikret sig mod prisfald.
Repræsentanten havde videre anført, at  

 kontrakterne derfor måtte anses at have den fornødne tilknytning  

 til klagerens erhvervsvirksomhed, idet de var indgået for at sikre og  

 vedligeholde   

 indkomsten.
Klageren havde endvidere alene investeret i futures-kontrakter i  

 det omfang det var muligt at komme nærmest en fuld afdækning af  

 den forventede svinekødsproduktion i virksomheden.  

 Repræsentanten havde i denne forbindelse bemærket, at en enkel  

 kontrakt svarede til 8.000 kg, og at der ikke kunne handles halve kontrakter.  

 Klagerens produktion havde udgjort 3.500 slagtesvin af gennemsnitligt 80 kg  

 eller i alt 280.000 kg om året, eller ca. 23.200 kg pr. måned.  

 Klageren havde ved indgåelse af futures-kontrakterne alene  

 afdækket i alt 16.000 kg pr. måned, hvorfor der sá  

 áledes ikke var tale om spekulation eller lignende.
Reprá  

 á~sentanten havde anfá árt, at det ikke var et krav for  

 tabsfradrag, at der var nøjagtig sammenfald mellem mængden  

 på futureskontrakter~ne og den faktisk leverede mængde.
Repræsentanten havde videre anført, at  

 klageren ikke ifølge kontrakten havde mulighed for at levere svin i  

 stedet for at foretage en kontant afregning.
På dette punkt adskilte  

 svinefutures-kontrakterne sig fra andre råstofkontrakter inden for  

 landbruget og de hollandske svinefutures-kontrakter.
Repræsentanten  

 havde anført, at dette forhold dog ikke kunne begrunde en  

 nægtelse af tabsfradrag på futures-kontrakterne.
 Repræsentanten havde endelig henvist til, at en  

 anden svineproducent med analoge forhold havde fået godkendt  

 tabsfradrag ved X skatteankenævn.
 Landsskatteretten udtalte:
 Det fremgik af kursgevinstlovens § 8 C, at gevinst og tab  

 på terminskontrakter og aftaler om køberetter og salgsretter  

 medregnedes ved opgørelsen af den skattepligtige indkomst.
 Det fremgik af kursgevinstlovens § 8 G, at for  

 skattepligtige efter kildeskattelovens §§ 1 og 2 kunne tab på  

 kontrakter, der ikke var omfattet af § 8 F, og for hvilke det ikke var  

 godtgjort, at kontrakten havde tilknytning til erhvervsmæssig  

 virksomhed, alene fradrages i det omfang, det var angivet i stk. 2 og 3.
Landsskatteretten fandt ud fra en konkret vurdering, at  

 klageren havde godtgjort, at indgåelsen af futures-kontrakterne havde  

 haft den fornødne direkte tilknytning til hans erhverv som  

 svineproducent.
Der var herved henset til, at det var en  

 forretningsmæssig betinget disposition, at klageren havde søgt  

 at afdække risikoen for prisfald på svinekød.
Da  

 kontrakterne endvidere ikke havde vedrørt større mængder  

 end mængden af klagerens leverancer af fedesvin til slagteriet, fandt  

 retten, at klageren havde fradrag for tab på futures-kontrakterne, jf.  

 kursgevinstlovens § 8 C, jf. § 8 G, stk. 1.
 Den påklagede afgørelse blev ændret i  

 overensstemmelse med repræsentantens påstand, hvilket var  

 tiltrådt af Told- og Skattestyrelsen.
