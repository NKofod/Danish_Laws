Cirkulæreskrivelse om meddelelse om  

 udstedelse af efterlønsbevis med virkning fra et tidligere tidspunkt  

 end tidspunktet, hvor a-kassen har modtaget ansøgningen Kommentar m.v.:
Efterlønsbevis kan tidligst udstedes med virkning fra den dato,  

 hvor a-kassen har modtaget medlemmets ansøgning om  

 efterlønsbevis.
Et medlem kan imidlertid i særlige  

 tilfælde, hvor a-kassen har forsømt sin vejledningspligt,  

 få udstedt sit efterlønsbevis med virkning fra et tidligere  

 tidspunkt.
 Meddelelse om afgørelsen:
Sag nr. 1 Et medlem blev ca. 3 måneder før sin 60 års dag  

 overflyttet fra a-kasse 1 til a-kasse 2. Da medlemmet blev overflyttet fra  

 a-kasse 1 var der mere end 2 måneder til medlemmet fyldte 60 år.  

 Derfor vejledte a-kasse 1 ikke om efterlønsbevis og a-kasse 1 sendte  

 heller ikke en ansøgning om efterlønsbevis til medlemmet.
Da medlemmet blev overflyttet til a-kasse 2 vejledte den ikke medlemmet om  

 efterlønsbevis.
A-kasse 2 sendte heller ikke medlemmet en  

 ansøgning om efterlønsbevis.
Grunden hertil var, at medlemmet  

 ikke var registreret som medlem på det tidspunkt, hvor a-kasse 2  

 dannede listen over de medlemmer, som skulle have tilsendt en  

 ansøgning om efterlønsbevis.
A-kasse 2 søgte om dispensation til at udstede et  

 efterlønsbevis med tilbagevirkende kraft til medlemmets 60 års  

 dag.
A-kassen forklarede, at medlemmet var faldet i "et hul" mellem de to  

 a-kasser.
Arbejdsdirektoratet traf afgørelse om, at medlemmet ikke kunne  

 få udstedt et efterlønsbevis med tilbagevirkende kraft til  

 medlemmets 60 års dag.
Direktoratet begrundede afgørelsen med,  

 at der i loven ikke var givet direktoratet hjemmel til at dispensere  

 herfor.
A-kasse 2 og medlemmet klagede over direktoratets afgørelse.  

 A-kasse 2 anførte, at medlemmet opfyldte betingelserne for at få  

 udstedt et efterlønsbevis på sin 60 års dag.
A-kasse 2  

 mente ikke, at medlemmet skulle bære ansvaret for, at medlemmet var  

 faldet i "et hul" mellem de to a-kasser.
Ved oversendelsen til Arbejdsmarkedets Ankenævn bemærkede  

 direktoratet hertil, at det var den tilflyttende a-kasse som burde have  

 sikret sig, at informationen var givet til medlemmet.
Endvidere  

 anførte direktoratet, at uanset den usikkerhed de 2 regelsæt om  

 fleksibel efterløn og en a-kasses pligt til at vejlede m.v.  

 måtte give, ville der i overflytningssager opstå problemer i  

 forbindelse med vejledning.
Dette skyldtes, at a-kasserne har indrettet deres  

 vejledningsrutiner forskelligt.
Arbejdsmarkedets Ankenævn ændrede direktoratets  

 afgørelse med den begrundelse, at de to a-kasser klart havde  

 forsømt deres vejledningspligt, og at medlemmet derved havde mistet en  

 ret, idet ankenævnet anså det for givet, at medlemmet ville have  

 søgt om efterlønsbevis rettidigt, hvis medlemmet havde modtaget  

 den korrekte vejledning.
Medlemmet kunne således få udstedt et  

 efterlønsbevis med tilbagevirkende kraft til medlemmets 60 års  

 dag.
Sag nr. 2 Et medlem fyldte 60 år den 6. august 1999. I brev af 16. juli 1999  

 vejledte a-kassen medlemmet om retten til et få efterlønsbevis.  

 Da a-kassen endnu ikke havde modtaget medlemmets ansøgning om  

 efterlønsbevis, sendte a-kassen den 30. november 1999 på ny  

 medlemmet en ansøgning om efterlønsbevis.
A-kassen modtog  

 medlemmets ansøgning om efterlønsbevis den 28. december 1999.
 A-kassen udstedte et efterlønsbevis med virkning fra den 28.  

 december 1999 til medlemmet.
Medlemmet klagede over a-kassens afgørelse.
I klagen anførte  

 medlemmet blandt andet, at han aldrig havde modtaget a-kassens brev af 16.  

 juli 1999, hvor a-kassen vejledte medlemmet om retten til at få et  

 efterlønsbevis.
Medlemmet forklarede også, at han i 2. halvdel  

 af august 1999 havde kontaktet a-kassen og oplyst over for en  

 a-kassemedarbejder, at han endnu ikke havde modtaget noget materiale på  

 trods af, at han nu var fyldt 60 år.
Medlemmet forklarede også,  

 at det først var med brev af 30. november 1999, at han modtog  

 vejledning om efterlønsbevis.
 A-kassen kunne ved hjælp af en liste over udskrevne breve til  

 medlemmet påvise, at a-kassen havde sendt vejledningsmateriale og en  

 ansøgning om efterlønsbevis til medlemmet den 16. juli 1999.  

 A-kassen havde ikke modtaget brevet retur og postvæsnet kunne ikke  

 erindre, at der i juli 1999 havde været nogle særlige  

 driftsomstændigheder.
 Arbejdsdirektoratet traf afgørelse om at medlemmet ikke kunne  

 få udstedt et efterlønsbevis med tilbagevirkende kraft til den  

 6. august 1999.
Ved afgørelsen lagde direktoratet vægt på, at en  

 edb-udskrift viste, at a-kassen den 16. juli 1999 havde sendt et brev med  

 vejledning om ansøgning om efterlønsbevis, og at brevet  

 ikke var kommet retur til a-kassen.
Endvidere lagde direktoratet vægt  

 på, at a-kassen ikke havde notater som sandsynliggjorde, at  

 medlemmet havde været i kontakt med a-kassen, og at a-kassen  

 først havde modtaget medlemmets ansøgning om  

 efterlønsbevis den 28. december 1999.
 Medlemmet klagede over direktoratets afgørelse.
 Arbejdsmarkedets Ankenævn tiltrådte direktoratets  

 afgørelse med den begrundelse, at et efterlønsbevis tidligst  

 kan udstedes med virkning fra den dato a-kassen har modtaget  

 ansøgningen herom.
 Endvidere lagde ankenævnet vægt på, at a-kassen  

 havde fremlagt en edb-udskrift, hvorefter der den 16. juli var fremsendt et  

 brev med vejledning om ansøgning om efterlønsbevis til  

 medlemmet, og at brevet ikke var kommet retur til a-kassen.
 Endelig begrundede ankenævnet sin afgørelse med, at selv om  

 ansøgningen ikke blev fremsendt til medlemmet senest 2 måneder  

 før medlemmets 60 års dag, anså ankenævnet dog, at  

 medlemmet havde haft tilstrækkelig tid til at reagere på brevet.  

 Der var alene tale om en formel mangel der ikke kunne anses for  

 væsentlig, idet den ikke var handlingsbestemmende for medlemmet.
Sag nr. 3 Et medlem som fyldte 60 år den 15. maj 2000 blev i brev af 3.  

 februar 2000 vejledt om efterlønsbevis, herunder at beviset kunne  

 udstedes fra den dato, hvor medlemmet var berettiget til efterløn, men  

 tidligst fra den dag hvor a-kassen havde modtaget ansøgningen.  

 A-kassen modtog medlemmets ansøgning om efterlønsbevis den 10.  

 juli 2000, og på den baggrund udstedte a-kassen et  

 efterlønsbevis med virkning fra denne dato til medlemmet.
 Medlemmet klagede over a-kassens afgørelse og ønskede at  

 få udstedt et efterlønsbevis med tilbagevirkende kraft fra den  

 15. maj 2000.
 Arbejdsdirektoratet traf afgørelse om, at medlemmet først  

 havde ret til at få udstedt et efterlønsbevis den 10. juli 2000.
 Direktoratet begrundede sin afgørelse med, at a-kassen havde  

 modtaget medlemmets ansøgning den 10. juli 2000, og at a-kassen  

 den 3. februar 2000 havde vejledt medlemmet om, at medlemmet tidligst kunne  

 få sit efterlønsbevis fra den dato, hvor a-kassen havde modtaget  

 medlemmets ansøgning.
 Medlemmet klagede over direktoratets afgørelse.
Arbejdsmarkedets Ankenævn tiltrådte direktoratets  

 afgørelse med den begrundelse, at et efterlønsbevis i henhold  

 til bestemmelsen i arbejdsløshedsforsikringsloven tidligst kan  

 få virkning fra ansøgningstidspunktet.
Ankenævnet udtalte  

 videre, at der ikke kan dispenseres fra denne bestemmelse, da loven ikke  

 indeholder bestemmelser, der giver mulighed for dette.
Medlemmet havde endvidere anført, at a-kassen ikke havde vejledt  

 medlemmet tilstrækkeligt, men ankenævnet fandt på det  

 foreliggende grundlag ikke godtgjort, at medlemmet på grund af  

 fejlagtig eller mangelfuld vejledning fra a-kassens side, havde mistet en ret  

 eller mulighed som medlemmet ellers ville have haft.
Der var derfor heller  

 ikke mulighed for at stille medlemmet bedre end reglerne gav mulighed for med  

 henvisning til overordnede forvaltningsretlige regler.
Sag nr. 4 Medlemmet fyldte 60 år den 27. juli 1999. Medlemmet sendte en  

 ansøgning om efterlønsbevis den 3. juli 1999 til a-kassen.  

 Omkring en måned efter at medlemmet fyldte 60 år blev han ramt af  

 en alvorlig salmonella forgiftning DT 104, og i januar 2000 fik han en  

 hjerneblødning, som medførte lammelser.
Medlemmets  

 ægtefælle henvendte sig den 27. juli 2000 i et andet  

 ærinde, hvor hun fik oplyst, at a-kassen ikke havde modtaget en  

 ansøgning om efterlønsbevis i juli 1999 fra medlemmet.
A-kassen  

 modtog den 27. december 2000 medlemmets ansøgning om  

 efterlønsbevis.
A-kassen henvendte sig til postvæsnet om  

 medlemmets brev af 3. juli 1999. Postvæsnet oplyste, at de ikke havde  

 registreret driftsproblemer i denne periode.
A-kassen traf afgørelse om, at medlemmet ikke kunne få  

 udstedt et efterlønsbevis fra den 27. september 2000, fordi han var  

 syg.
A-kassen ville dog søge om dispensation hos Arbejdsdirektoratet,  

 så medlemmet kunne stilles som om, at a-kassen havde modtaget hans  

 ansøgning inden han blev syg.
 Direktoratet traf afgørelse om, at medlemmet ikke kunne  

 få udstedt et efterlønsbevis med tilbagevirkende kraft,  

og at han ikke opfyldte betingelserne for ret til et  

 efterlønsbevis den 27. september 2000.
 Ved afgørelsen lagde direktoratet vægt på, at  

 a-kassen først havde modtaget medlemmets ansøgning om  

 efterlønsbevis den 27. september 2000, og at medlemmet pr.  

 denne dato ikke opfyldte betingelserne for ret til et efterlønsbevis,  

 fordi medlemmet var syg og derfor ikke stod til rådighed for  

 arbejdsmarkedet.
Direktoratet mente ikke, at medlemmets oplysning om at han havde sendt  

 ansøgningen om efterlønsbevis den 3. juli 1999, og som a-kassen  

 ikke havde modtaget, kunne føre til et andet resultatet.
Det var  

 direktoratets opfattelse, at medlemmet selv bar risikoen for, at medlemmets  

 brev af 3. juli 1999 indeholdende ansøgningen om efterlønsbevis  

 var kommet frem til a-kassen.
 Medlemmet klagede over direktoratets afgørelse.
 Arbejdsmarkedets Ankenævn traf afgørelse om, at  

 medlemmet ikke kunne få udstedt et efterlønsbevis med  

 tilbagevirkende kraft til den 3. juli 1999, og at medlemmet ikke  

 opfyldte betingelserne for ret til et efterlønsbevis den 27. september  

 2000.
 At medlemmet ikke kunne få udstedt et efterlønsbevis med  

 tilbagevirkende kraft begrundede ankenævnet med, at a-kassen  

 havde afvist at have modtaget medlemmets ansøgning af 3. juli 1999,  

at Post Danmark havde oplyst, at der ikke havde været  

 uregelmæssigheder i den pågældende periode, at  

 medlemmet ikke på anden måde havde sandsynliggjort, at  

 ansøgningen var blevet sendt til a-kassen den 3. juli 1999, og
at medlemmet derfor selv måtte bære risikoen for, at  

 brevet ikke var kommet frem til adressaten.
 At medlemmet ikke kunne få udstedt et efterlønsbevis fra den  

 27. september 2000 begrundede ankenævnet med, at medlemmet pr. denne  

 dato ikke opfyldte betingelserne for ret til et efterlønsbevis, idet  

 medlemmet var syg, og derfor ikke stod til rådighed for  

 arbejdsmarkedet.
 Det forhold at medlemmet var blevet orienteret om efterlønsbevis  

 på et senere tidspunkt end senest 2 måneder før sin 60  

 års dag, kunne ikke føre til en ændring af direktoratets  

 afgørelse, idet der alene var tale om en formel mangel, der ikke kunne  

 anses for væsentlig, idet den ikke var handlingsbestemmende for  

 medlemmet.
Sag nr. 5 Medlemmet fyldte 60 år den 24. juli 1999, og på baggrund heraf  

 sendte a-kassen den 9. juni 1999 en ansøgning om efterlønsbevis  

 til medlemmet.
Efter henvendelse fra medlemmet sendte a-kassen den 16. august  

 1999 på ny en ansøgning om efterlønsbevis.
A-kassen  

 modtog ansøgningen den 23. august 1999, og a-kassen udstedte et  

 efterlønsbevis med virkning fra denne dato.
Medlemmet klagede over a-kassens afgørelse.
I klagen anførte  

 medlemmet, at medlemmet aldrig havde modtaget a-kassens brev af 9.  

 juni 1999, og at medlemmet efter afslutningen af sin  

 sommerferie havde læst i pressen forskellige artikler om  

 efterlønsordningen og beviset.
Det var på baggrund heraf, at  

 medlemmet kontaktede a-kassen for at undersøge, hvordan man kunne  

 sikre sig et efterlønsbevis.
Endvidere anførte medlemmet, at  

 a-kassen havde udsendt ansøgningsskemaet pr. almindelig post, og at  

 der derfor ingen bekræftende bevis var  på, at medlemmet havde  

 modtaget ansøgningsskemaet.
 A-kassen havde ikke gemt en kopi af a-kassens brev af 9. juni 1999  

 på medlemmets sag, da kuverteringen skete automatisk, men af et  

 skærmprint fremgik, at a-kassen den 9. juni 1999 havde sendt en  

 ansøgning om efterlønsbevis til medlemmet.
 Arbejdsdirektoratet traf afgørelse om, at medlemmet ikke kunne  

 få udstedt et efterlønsbevis med tilbagevirkende kraft til den  

 24. juli 1999.
 Direktoratet lagde ved afgørelsen vægt på, at det af et  

 skærmprint fra a-kassen fremgik, at der var fremsendt et  

 ansøgningsskema og efterlønsbevis til medlemmet den 9. juni  

 1999.
Medlemmet klagede over direktoratets afgørelse.
Medlemmet  

 anførte blandt andet i klagen, at da et brev af denne type  

 havde betydningsfulde økonomiske konsekvenser, var det normal  

 procedure at bruge et anbefalet brev, fordi det var det eneste juridiske  

 bevis for at fastslå, at en person havde modtaget brevet, og
at en journal over udsendte breve ikke var nok.
 Medlemmet mente stadig ikke, at a-kassen havde bevist, at medlemmet havde  

 modtaget brevet af 9. juni 1999. Endvidere anførte medlemmet,  

at han ikke havde modtaget vejledningen 2 måneder før sin  

 60 års dag, og at sommerferien havde formindsket den mulige  

 reaktionstid.
 Arbejdsmarkedets Ankenævn tiltrådte direktoratets  

 afgørelse med den begrundelse, at efterlønsbeviset  

 tidligst havde virkning fra ansøgningstidspunktet, og at der  

 ikke var hjemmel til at dispensere fra denne regel.
 Ankenævnet anså ligeledes a-kassens skærmprint for  

 tilstrækkelig dokumentation for, at ansøgningsskemaet om  

 efterlønsbevis var blevet fremsendt til medlemmet den 9. juni  

 1999.
 I forhold til at medlemmet ikke var blevet vejledt 2 måneder  

 før sin 60 års dag anså ankenævnet dog, at medlemmet  

 havde haft tilstrækkelig tid til at reagere på brevet, og at der  

 alene var tale om en formel mangel der ikke kunne anses for væsentlig,  

 idet den ikke var handlingsbestemmende for medlemmet.
 Endelig fandt ankenævnet ikke, at det kunne tillægges  

 betydning, at medlemmet var på ferie i den pågældende  

 periode.
