 I henhold til lov om gymnasieskoler og studenterkursus, jfr.  

 lovbekendtgørelse nr. 370 af 28. juni 1977 som ændret ved lov nr. 220 af 23.  

 maj 1979, lov nr. 110 af 11. marts 1981 og lov nr. 246 af 27. maj 1981,  

 fastsættes følgende:
I.
Offentlige og private studenterkursus § 1.  Studenterkursus kan oprettes og drives af  

 staten, amtskommuner, kommuner og private.
Der kan dog ikke oprettes nye  

 kommunale studenterkursus uden for København og Frederiksberg.
Anerkendelse § 2.  Anerkendelse af private studenterkursus meddeles  

 af direktoratet for gymnasieskolerne og højere forberedelseseksamen under  

 følgende betingelser:
 1. Kursus' rektor og lærere skal have en  

 fyldestgørende uddannelse, jfr. § 16 i lov om gymnasieskoler og  

 studenterkursus.
 2. Kursus skal råde over egnede lokaler og det  

 fornødne udstyr.
 3. Kursus' undervisningsplaner skal være godkendt af  

 direktoratet.
 4. Kursus skal opfylde et uddannelsesmæssigt behov i  

 det pågældende område.
 Stk. 2.  Anerkendelsen gives for et bestemt antal år.
Tilsyn § 3.  Undervisningsdirektøren for gymnasieskolerne og  

 højere forberedelseseksamen er undervisningsministerens tilsynsførende med  

 offentlige og anerkendte private studenterkursus.
Optagelse § 4.  Optagelse som elev på et offentligt eller  

 anerkendt privat studenterkursus kan tidligst finde sted et år efter  

 undervisningspligtens ophør.
 Stk. 2.  Optagelse er endvidere betinget af, at det kan  

 forventes, at eleven vil kunne følge undervisningen på kursus på  

 tilfredsstillende måde og fuldføre undervisningen på normal tid.
 Stk. 3.  Optagelse sker ved kursusforløbets begyndelse.
 § 5.  Ved ansøgning om optagelse på et offentligt  

 eller anerkendt privat studenterkursus anvendes der et skema, som udfærdiges  

 af direktoratet.
 Stk. 2.  Ansøgningsskemaet indsendes til det kursus,  

 ansøgeren primært ønsker at blive optaget på.
§ 6.  Rektor for et offentligt studenterkursus sender  

 skemaerne fra de ansøgere, som opfylder betingelserne for optagelse, men som  

 kursus ikke kan optage af kapacitetsmæssige grunde, til den amtskommune,  

 henholdsvis Københavns eller Frederiksberg kommune, hvor ansøgeren er  

 hjemmehørende.
Amtskommunen eller Københavns eller Frederiksberg kommuner  

 henviser herefter ansøgerne så vidt muligt i overensstemmelse med ansøgerens  

 ønsker til et andet offentligt eller anerkendt privat studenterkursus.
Ved  

 henvisningen skal det endvidere tilstræbes, at afstanden mellem ansøgerens  

 bopæl, henholdsvis arbejdssted, og kursus sammenholdt med  

 transportmulighederne bliver rimelig.
 Stk. 2.  Rektor for et anerkendt privat studenterkursus  

 sender skemaerne fra de ansøgere, som opfylder betingelserne for optagelse,  

 og for hvem undervisningsafgiften forventes betalt af det offentlige, fordi  

 de ikke har mulighed for at følge undervisningen på et offentligt  

 studenterkursus uden at skifte bopæl eller arbejdssted, til den amtskommune,  

 henholdsvis Københavns eller Frederiksberg kommune, hvor ansøgeren er  

 hjemmehørende.
 Stk. 3.  En elev er hjemmehørende i den kommune, hvor  

 eleven er tilmeldt folkeregistret, og i den amtskommune, hvor elevens  

 folkeregisterkommune er beliggende.
§ 7.  For de elever, der optages på et anerkendt  

 privat studenterkursus efter § 6, stk. 1, betaler amtskommunen, henholdsvis  

 Københavns eller Frederiksberg kommune, undervisningsafgiften.
Det samme  

 gælder for de i § 6, stk. 2, omhandlede elever, hvis amtskommunen,  

 henholdsvis kommunen finder, at de ikke har mulighed for at følge  

 undervisningen på et offentligt studenterkursus uden at skifte bopæl eller  

 arbejdssted.
Er der ikke aftalt andet, påhviler betalingen den amtskommune,  

 henholdsvis Københavns eller Frederiksberg kommune, hvor eleven er  

 hjemmehørende.
Betalingen sker på grundlag af elevtalsoplysninger pr. 1/9.
 Stk. 2.  Klage over afgørelser efter stk. 1 og efter §  

 6, stk. 1, kan indbringes for direktoratet.
Undervisning § 8.  Undervisningen er toårig og gives på to linjer,  

 den sproglige og den matematiske.
På den sproglige linje gives undervisningen  

 på en nysproglig, en samfundsfaglig eller en klassisksproglig gren.
På den  

 matematiske linje gives undervisningen på en matematisk-fysisk, en  

 samfundsfaglig eller en naturfaglig gren.
Stk. 2.  Såvel på den sproglige som på den matematiske  

 linje kan der tilbydes eleverne undervisning i russisk eller spansk i stedet  

 for fransk.
På den matematiske linje og på den sproglige linjes  

 klassisksproglige gren vælger eleverne undervisning i engelsk eller i tysk.  

 På den sproglige linjes samfundsfaglige gren vælger eleverne ved optagelsen,  

 hvilket af fagene engelsk eller tysk de vil afslutte efter I. kursusklasse.
 Stk. 3.  Et kursus kan kun optage undervisning på en ny  

 gren eller i et nyt valgfrit fag efter tilladelse fra direktoratet.
 § 9.  Undervisningens formål og indhold er som ved  

 gymnasieskolerne med de afvigelser, der følger af stk. 2-7.
Stk. 2.  Der undervises ikke i idræt, musik samt  

 formning og kunstforståelse.
På den sproglige linjes klassisksproglige gren  

 undervises der heller ikke i religion.
 Stk. 3.  På den matematiske linje og på den sproglige  

 linjes nysproglige og samfundsfaglige gren kan der tilbydes eleverne  

 undervisning i religion i stedet for oldtidskundskab.
 Stk. 4.  På den sproglige linjes klassisksproglige gren  

 gælder i fagene engelsk og tysk de regler, der er fastsat for den matematiske  

 linje ved gymnasieskolerne.
 Stk. 5.  På den sproglige linjes samfundsfaglige gren  

 gælder i det af fagene engelsk eller tysk, som afsluttes med eksamen efter I.  

 kursusklasse, de regler, der er fastsat for den matematiske linje ved  

 gymnasieskolerne.
Stk. 6.  På den sproglige linjes samfundsfaglige gren  

 gælder i faget latin de regler om undervisningens formål, der er fastsat for  

 den sproglige linjes 1. gymnasieklasse samt den sproglige linjes nysproglige  

 og musiksproglige grene.
Om undervisningen gælder, at formålet søges opnået  

 gennem arbejdet med forskellige originaltekster.
Supplerende materiale kan  

 inddrages til belysning af de tekster, der arbejdes med.
Der læses ca. 25  

 sider (25 vers = 1 side).
 Stk. 7.  Fælleskursus i edb omfatter ca. 24 timer og  

 placeres normalt i I. kursusklasse.
Stk. 8.  Der tillægges de enkelte fag de ugentlige  

 timetal, der følger af normaltimeplanen, der er optaget som bilag til  

 bekendtgørelsen.
Dog kan direktoratet fastsætte retningslinjer, som giver  

 kurserne mulighed for at vælge mellem normaltimeplanen og alternative  

 timeplaner.
 Stk. 9.  Kursus' årlige fag- og timefordelingsplaner  

 skal godkendes af direktoratet.
§ 10.  Ved begyndelsen af undervisningen skal læreren  

 enten sammen med eleverne udarbejde en plan for arbejdet i efterårssemestret  

 eller gøre eleverne bekendt med en sådan plan.
For de senere faser i  

 undervisningen planlægger læreren og eleverne arbejdet i fællesskab.
Læreren  

 og eleverne drøfter regelmæssigt undervisningen.
Eksamen § 11.  Rektorer for offentlige studenterkursus har ret  

 til at afholde studentereksamen og til at udstede bevis herfor (eksamensret).
 Stk. 2.  Direktoratet kan meddele rektorer for  

 anerkendte private studenterkursus eksamensret.
§ 12.  Offentlige og private eksamensberettigede  

 kursus indstiller efter de i stk. 2-6 fastsatte regler en elev til  

 studentereksamen med begrænset pensum eller med fuldt pensum.
Om eksamen på  

 særlige vilkår henvises til § 13.
Stk. 2.  Kursus indstilller en elev til studentereksamen  

 med begrænset pensum, hvis eleven 1. inden optagelsen på kursus har afsluttet 10. klasse  

 i folkeskolen eller dertil svarende uddannelse, og 2. inden optagelsen på kursus med tilfredsstillende  

 resultat har aflagt a. folkeskolens udvidede afgangsprøve i fagene dansk og engelsk samt  

 folkeskolens afgangsprøve i fagene regning/matematik og tysk, hvis eleven  

 indstilles på den sproglige linje, eller b. folkeskolens udvidede afgangsprøve i fagene dansk og regning/matematik  

 samt folkeskolens afgangsprøve i fagene engelsk, tysk og fysik/kemi, hvis  

 eleven indstilles på den matematiske linje, samt 3. efter optagelsen på kursus regelmæssigt har fulgt  

 den fulde toårige undervisning ved vedkommende kursus, herunder afleveret  

 skriftlige arbejder og deltaget i årsprøver efter I. kursusklasse, jfr. dog §  

 13.
 Stk. 3.  Bestået realeksamen kan træde i stedet for de i  

 stk. 2 nævnte prøver, ligesom folkeskolens udvidede afgangsprøve kan træde i  

 stedet for folkeskolens afgangsprøve.
 Stk. 4.  Direktoratet fastsætter, hvilke andre prøver  

 der kan træde i stedet for de i stk. 2 nævnte prøver.
 Stk. 5.  En elev, der ikke opfylder de i stk. 2  

 fastsatte betingelser for at kunne indstilles med begrænset pensum,  

 indstilles med fuldt pensum, jfr. dog stk. 6 og § 13. Indstilling af en sådan  

 elev til studentereksamen på den sproglige linjes klassisksproglige gren og  

 på den matematiske linje er betinget af, at eleven inden indstillingen med  

 tilfredsstillende resultat har aflagt folkeskolens afgangsprøve i det af  

 fagene engelsk eller tysk, der ikke vælges til studentereksamen.
 Stk. 6.  Direktoratet kan tillade, at en elev, der ikke  

 opfylder den i stk. 2, nr. 1, fastsatte betingelse, indstilles med begrænset  

 pensum til studentereksamen på den sproglige linje og på den matematiske  

 linje, hvis eleven opfylder de i stk. 2, nr. 2. a, henholdsvis nr. 2. b og  

 nr. 3 fastsatte betingelser.
§ 13.  Har en elev forsømt undervisningen i et eller  

 flere fag i væsentligt omfang, jfr. § 12, stk. 2, nr. 3, skal rektor sende  

 indberetning herom til direktoratet efter at have drøftet sagen med  

 lærerforsamlingen.
I indberetningen indstilles, om eleven efter rektors  

 vurdering bør have adgang til at deltage i eksamen ved kursusårets  

 afslutning.
Hvis eleven går i II. kursusklasse og indstilles til eksamen,  

 skal rektor yderligere angive, om eksamen bør aflægges med begrænset pensum  

 eller på særlige vilkår, jfr. stk. 3. Direktoratet træffer afgørelse i sagen  

 ud fra en helhedsvurdering.
En elev i I. kursusklasse, der udelukkes fra  

 eksamen, kan ikke fortsætte i næste klasse.
Stk. 2.  Har en elev i I. kursusklasse af andre grunde  

 end sygdom ikke eller kun delvis deltaget i årsprøver, skal rektor sende  

 indberetning herom til direktoratet efter at have drøftet sagen med  

 lærerforsamlingen.
I indberetningen indstilles, om eleven efter rektors  

 vurdering bør have adgang til at fortsætte i næste klasse.
Direktoratet  

 træffer afgørelse i sagen ud fra en helhedsvurdering.
 Stk. 3.  Ved aflæggelse af eksamen på særlige vilkår  

 gælder følgende:
 1. Eleven aflægger prøve i alle fag, der afsluttes i  

 II. kursusklasse, og hvor der kan afholdes prøve efter reglerne i § 14.  

 Eksamenskarakterer fra I. kursusklasse, herunder årskarakterer overført som  

 eksamenskarakterer, bevares.
 2. Eksamensopgivelserne udarbejdes efter regler, der  

 fastsættes af direktoratet, og kan omfatte hele det undervisningsstof, der er  

 læst efter reglerne i § 9.
 3. Eleven får ikke årskarakterer i II. kursusklasse.  

 Årskarakterer givet i eksamensfag efter I. kursusklasse indføres ikke på  

 eksamensbeviset.
 4. Eksamensresultatet er gennemsnittet af  

 eksamenskaraktererne.
 Stk. 4.  Indberetning efter stk. 1 indsendes inden den  

 20. marts, medmindre grundlaget for indberetningen først foreligger senere.
 § 14.  Studentereksamen for elever, der er indstillet  

 med begrænset pensum, aflægges med de afvigelser, der er fastsat i stk. 2-6,  

 efter de regler, der gælder for studentereksamen ved gymnasieskoler, således  

 at bestemmelserne om 3. gymnasieklasse gælder for II. kursusklasse, og  

 bestemmelserne for 1. og 2. gymnasieklasse gælder for I. kursusklasse.
 Stk. 2.  Eksamen afholdes ved udgangen af det kursusår,  

 hvor undervisningen efter timeplanen afsluttes.
 Stk. 3.  Karaktererne i de fag, som afsluttes med  

 eksamen efter I. kursusklasse, mister deres gyldighed, hvis afsluttende  

 eksamen ikke er bestået det følgende år, medmindre vedkommende rektor efter  

 forhandling med lærerforsamlingen forlænger samtlige karakterers gyldighed,  

 dog længst til en afsluttende eksamen 3 år efter den aflagte prøve ved  

 udgangen af I. kursusklasse.
 Stk. 4.  På den sproglige linjes klassisksproglige gren  

 aflægges eksamen i engelsk og tysk efter de regler, der gælder for den  

 matematiske linje ved gymnasieskolerne.
 Stk. 5.  På den sproglige linjes samfundsfaglige gren  

 aflægges eksamen i det af fagene engelsk eller tysk, der afsluttes med  

 eksamen efter I. kursusklasse, efter de regler, der gælder for den  

 matematiske linje ved gymnasieskolerne.
 Stk. 6.  På den sproglige linjes samfundsfaglige gren  

 aflægges eksamen i latin efter de regler, der gælder for den sproglige linjes  

 nysproglige og musikfaglige grene, dog således at der kun opgives 20 sider.
 Stk. 7.  Der gives ikke årskarakterer i idræt, musik  

 samt formning og kunstforståelse, jfr. § 9, stk. 2.
 Stk. 8.  Eksamensopgivelserne, der skal godkendes af  

 direktoratet, udvælges i samråd med eleverne.
 § 15.  Studentereksamen for de elever, der er  

 indstillet med fuldt pensum, aflægges med de afvigelser, der er fastsat i  

 stk. 2-4, efter de regler, der gælder for studentereksamen for privatister,  

 jfr. afsnit II.
 Stk. 2.  Eksamen afholdes ved udgangen af det kursusår,  

 hvor undervisningen efter timeplanen afsluttes.
 Stk. 3.  De skriftlige og mundtlige prøver aflægges ved  

 det kursus, som indstiller eleven, og bedømmelsen sker efter de regler, der  

 gælder for studentereksamen ved gymnasieskoler.
 Stk. 4.  Ved de mundtlige prøver foretages  

 eksaminationen af vedkommende faglærer.
Statsstøtte § 16.  Til anerkendte studenterkursus ydes statsstøtte  

 efter reglerne i lov om statsstøtte til visse private skoler, jfr. § 19 i lov  

 om gymnasieskoler og studenterkursus.
II.
Studentereksamen for privatister § 17.  Ved privatister forstås eksaminander, der er  

 blevet forberedt til studentereksamen af private lærere, ved anerkendte  

 kursus, hvis rektorer ikke har eksamensret, eller ved kursus, der ikke er  

 offentlige eller anerkendte, samt eksaminander, der aflægger studentereksamen  

 ved tillægseksamen, jfr. afsnit III.
 Stk. 2.  Studentereksamen for privatister afholdes ved  

 direktoratets foranstaltning.
 Stk. 3.  Studentereksamen som privatist kan tidligst  

 aflægges tre år efter undervisningspligtens ophør.
 § 18.  Undervisningens formål og indhold er som ved  

 gymnasieskolerne med de afvigelser, der er fastsat i stk. 2-6.
Stk. 2.  Der undervises ikke i religion på den sproglige  

 linjes klassisksproglige gren, idræt, musik - undtagen på den sproglige  

 linjes og den matematiske linjes musikfaglige grene - samt formning og  

 kunstforståelse.
Der gives ikke uddannelses- og erhvervsorientering.  

 Bestemmelserne om idehistorie gælder ikke.
 Stk. 3.  På den matematiske linje og den sproglige  

 linjes nysproglige, samfundsfaglige og musikfaglige grene vælger privatisten  

 mellem undervisning i oldtidskundskab eller religion.
 Stk. 4.  På den sproglige linjes klassisksproglige gren  

 gælder i fagene engelsk og tysk de regler, der er fastsat for den matematiske  

 linje ved gymnasieskolerne.
 Stk. 5.  På den sproglige linjes samfundsfaglige og  

 musikfaglige grene gælder i et af fagene engelsk eller tysk de regler, der er  

 fastsat for den matematiske linje ved gymnasieskolerne.
Stk. 6.  På den sproglige linjes samfundsfaglige gren  

 gælder i faget latin de regler om undervisningens formål, der er fastsat for  

 den sproglige linjes 1. gymnasieklasse samt den sproglige linjes nysproglige  

 og musikfaglige grene.
Om undervisningen gælder, at formålet søges opnået  

 gennem arbejdet med forskellige originaltekster.
Supplerende materiale kan  

 inddrages til belysning af de tekster, der arbejdes med.
Der læses ca. 25  

 sider (25 vers = 1 side).
§ 19.  Privatister - bortset fra de i afsnit III  

 omhandlede - indstilles til eksamen af de lærere, der har undervist dem i de  

 forskellige fag.
Undervisningen skal for hvert fags vedkommende have været  

 regelmæssig og have strakt sig over mindst hele det sidste skoleår - for  

 eksaminander, der tidligere har været indstillet til den afsluttende eksamen,  

 de sidste 6 måneder - inden eksamen.
 Stk. 2.  Ret til at indstille privatister til  

 studentereksamen har enhver, som i det pågældende fag har bestået  

 kandidateksamen ved universiteterne eller magisterkonferens, eller som har  

 dimitteret til studentereksamen ved en eksamensberettiget skole eller et  

 eksamensberettiget kursus.
 Stk. 3.  Misbruges indstillingsretten, kan den af  

 undervisningsdirektøren fratages den pågældende lærer for et tidsrum af  

 mindst 3 år.
 § 20.  Indmeldelse til eksamen indsendes inden den 20.  

 marts til direktoratet.
 Stk. 2.  De indstillende lærere giver på  

 indmeldelsesskemaet de fornødne oplysninger om eksaminanden og erklærer  

 samtidig efter bedste overbevisning, at denne har de kundskaber og den  

 modenhed, som bør kræves for at blive indstillet til studentereksamen.
 Stk. 3.  Bestemmelsen i § 12 stk. 5, sidste punktum,  

 gælder også for privatister.
 Stk. 4.  Ansøgning om adgang til sygeeksamen indsendes  

 på en af direktoratet udarbejdet blanket inden den 1. juli til direktoratet.
 § 21.  Studentereksamen for privatister aflægges med  

 de afvigelser, der er fastsat i stk. 2-10, efter de regler, der gælder for  

 studentereksamen ved gymnasieskolerne.
 Stk. 2.  Der aflægges i samme eksamenstermin prøve i  

 samtlige fag, som undervisningen efter § 18 omfatter.
Stk. 3.  Pensum ved eksamen er hele det i henhold til §  

 18 læste pensum.
Dette pensum skal godkendes af direktoratet, inden  

 eksaminanden kan indmeldes til eksamen.
Ansøgning herom indsendes på særlige  

 blanketter inden udgangen af januar i det år, eksamen ønskes aflagt.
Stk. 4.  Eksaminander på den matematiske linje opgiver i  

 fysik 20 praktiske øvelser, der skal være af passende lødighed og være  

 udtaget fra hele det i fysik gennemgåede pensum.
Rapporterne, der skal være  

 dateret og godkendt af læreren, fremlægges til eksamen.
 Stk. 5.  På den sproglige linjes klassisksproglige gren  

 aflægges eksamen i engelsk og tysk efter de regler, der gælder for den  

 matematiske linje ved gymnasieskolerne.
 Stk. 6.  På den sproglige linjes samfundsfaglige og  

 musikfaglige grene aflægges eksamen i et af fagene engelsk eller tysk efter  

 de regler, der gælder for den matematiske linje ved gymnasieskolerne.
Stk. 7.  Eksamensbedømmelsen foretages for hvert fag af  

 to af undervisningsdirektøren beskikkede censorer, der er fortrolige med  

 undervisningen til studentereksamen i det pågældende fag.
Ved de mundtlige  

 prøver foretages eksaminationen af en af censorerne.
 Stk. 8.  Der gives ikke årskarakterer.  

 Eksamensresultatet er gennemsnittet af eksamenskaraktererne udregnet efter de  

 regler, der gælder for studentereksamen ved gymnasieskolerne.
 Stk. 9.  Undervisningsdirektøren eller en af denne  

 bemyndiget stedfortræder underskriver eksamensbeviset og fører  

 eksamensprotokollen.
 Stk. 10.  De nærmere bestemmelser om afholdelse af  

 eksamen fastsættes af undervisningsdirektøren.
III.
Særregler for privatister, der aflægger studentereksamen ved  

 tillægseksamen § 22.  Den, der har bestået en offentlig kontrolleret  

 eksamen med et tilfredsstillende resultat i et eller flere fag, hvori kravene  

 mindst svarer til kravene i samme fag ved studentereksamen, kan fritages for  

 dette eller disse fag ved studentereksamen, således at denne kan opnås ved en  

 tillægseksamen til den først beståede eksamen.
Stk. 2.  Direktoratet kan fastsætte nærmere regler,  

 hvorefter bestemte eksaminer under nærmere angivne forudsætninger giver ret  

 til at aflægge studentereksamen ved tillægseksamen.
Ved disse regler kan der  

 i særlige tilfælde fastsættes særpensum i de enkelte fag.
 Stk. 3.  Hvor der ikke er givet særlige regler efter  

 stk. 2, meddeles tilladelse til at aflægge studentereksamen ved  

 tillægseksamen af direktoratet efter ansøgning i hvert enkelt tilfælde.
 § 23.  Den, der efter foranstående regler har adgang  

 til at aflægge studentereksamen ved tillægseksamen, kan selv indstille sig  

 til denne eksamen.
Stk. 2.  Hvis den, der ønsker at aflægge  

 studentereksamen ved tillægseksamen, regelmæssigt har fulgt den toårige  

 undervisning i de krævede fag ved et offentligt eller eksamensberettiget  

 kursus, kan han indstilles til eksamen med begrænset pensum af vedkommende  

 kursus.
I så fald foregår eksamen i de enkelte fag efter samme regler som  

 eksamen for kursus' øvrige elever med begrænset pensum.
 § 24.  For at studentereksamen kan opnås ved  

 tillægseksamen, må ingen af de medtællende karakterer til tillægseksamen være  

 under 3, og summen af disse karakterer skal være mindst 6 gange karakterernes  

 antal.
IV.
Andre bestemmelser § 25.  Direktoratet kan give et kursus tilladelse til  

 i begrænset omfang at lade undervisningen være treårig.
 Stk. 2.  Direktoratet kan i øvrigt i særlige tilfælde  

 tillade afvigelser fra reglerne i denne bekendtgørelse.
§ 26.  Ved klage over eksamen, herunder over  

 årskarakterer, der indgår i studentereksamen, skal klagepunkterne præciseres  

 og begrundes.
Klagen skal indgives til rektor for den institution, hvor  

 eksamen har fundet sted, af den eller de berørte eksaminander eller lærere  

 inden 1 måned efter, at bedømmelsen er meddelt eksaminanden.
Hvis  

 eksaminanden er under 18 år og ugift, kan klage også indgives af  

 forældremyndighedens indehaver.
Rektor indhenter udtalelse fra bedømmerne ved  

 prøven og indsender klagen og udtalelserne til direktoratet med sine  

 kommentarer.
 Stk. 2.  Privatister kan indgive klage direkte til  

 direktoratet.
 § 27.  Bekendtgørelsen træder i kraft den 1. august  

 1984. Bestemmelserne i § 9 om undervisning i edb, bestemmelserne om religion  

 i § 9 og § 18, bestemmelserne om spansk i § 8 samt bestemmelserne om den  

 musikfaglige gren på den matematiske linje i § 18 finder dog første gang  

 anvendelse på de kursusklasser, der påbegynder undervisningen i august 1984  

 med henblik på dimission i 1986 og ved eksamen for privatister i 1986.
 Stk. 2.  Bekendtgørelse nr. 7 af 3. januar 1972 om  

 studenterkursus og om studentereksamen for privatister ophæves.  

 Bekendtgørelsens § 6 og § 14 finder dog fortsat anvendelse på de  

 kursusklasser, der har påbegyndt undervisningen i august 1983 med henblik på  

 dimission i 1985, og ved eksamen for privatister i 1985.
 Stk. 3.  Direktoratet fastsætter eller godkender i de  

 enkelte tilfælde eventuelt fornødne overgangsordninger.
Undervisningsministeriet, den 13. juni  

 1984 BERTEL HAARDER /Eyvind E.
Noer Bilag.
 Tabel udeladt.
