 De vejledende retningslinier for fastsættelse af højere børnebidrag end  

 normalbidraget er senest blevet reguleret pr. 1. januar 1992. Normalbidraget  

 var dengang 7.920 kr. årligt, og det blev lagt til grund, at den  

 gennemsnitlige årsindtægt for mandlige arbejdere udgjorde ca. 205.000 kr.
Ved bekendtgørelse nr. 215 af 26. marts 1992 om størrelsen af ydelser  

 efter børnetilskudsloven pr. 1. juli 1992 er normalbidraget forhøjet til  

 8.076 kr. årligt.
Den gennemsnitlige årsindtægt for mandlige arbejdere  

 skønnes på nuværende tidspunkt at være ca. 210.000 kr.
Ved behandling af fastsættelse af højere bidrag end normalbidraget er det  

 Civilretsdirektoratets hovedsynspunkt, at der kun bør pålægges bidrag,  

 såfremt den, der skal betale bidraget, har en væsentlig bedre økonomisk  

 stilling end en arbejder med gennemsnitsindtægt.
Der henvises herved til §  

 14, stk. 1, i lov om børns retsstilling, jf. lovbekendtgørelse nr. 634 af 15.  

 september 1986, hvorefter bidraget, når begge forældre er ubemidlede, i  

 almindelighed fastsættes til det for barnets opholdssted til enhver tid  

 gældende normalbidrag.
 Under henvisning hertil finder Civilretsdirektoratet, at der med virkning  

 fra den 1. januar 1993 ved fastsættelse af disse bidrag bør tages  

 udgangspunkt i følgende retningslinier:
 Disse retningslinier for forhøjelse af børnebidrag er alene vejledende,  

 idet bidragsfastsættelsen som hidtil i overensstemmelse med sædvanlige  

 udmålingsprincipper må ske efter et konkret skøn over samtlige omstændigheder  

 i den enkelte sag.
 P.M.V.
