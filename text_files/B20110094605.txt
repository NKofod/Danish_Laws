Bekendtgørelse om ændring af den fortegnelse over valgdistrikterne, der indeholdes i lov om folketingsvalg på Færøerne I medfør af § 8, stk. 2, i lov nr. 458 af 30. juni 1993 om folketingsvalg på Færøerne fastsætter indenrigs- og sundhedsministeren følgende:
§ 1.  I Vågø Syssel lægges valgstederne Midvåg og Sandevåg sammen til valgstedet Giljanes, således at bygderne Miðvágur (Midvåg), Vatnsoyrar (Vatnsøre) og Sandavágur (Sandevåg) henføres til valgstedet Giljanes.
Fortegnelsen over valgdistrikterne i Vagø Syssel er herefter som vist i bilaget til bekendtgørelsen.
 § 2. Bekendtgørelsen træder i kraft den 9. september 2011.
