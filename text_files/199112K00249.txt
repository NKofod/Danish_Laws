Nr LSF 249 Forslag til Lov om ændring af lov om vægtafgift af motorkøretøjer m.v. og  

 lov om afgift af ansvarsforsikringer for motorkøretøjer m.v. (Nedsættelse af  

 vægtafgiften af visse lastvogne og busser, udligningsafgiften af personbiler  

 og hyrevogne samt ansvarsforsikringsafgiften for visse lastvogne og  

 turistbusser) Fremsat af skatteministeren (Fogh Rasmussen) den 26. marts 1992 Vedtaget ved tredjebehandling den 19. juni 1992 Lov nr. 495 af 24/06/1992 § 1 I lov om vægtafgift af motorkøretøjer m.v., jf. lovbekendtgørelse nr. 578  

 af 1. august 1991, foretages følgende ændringer:
 1. § 3, stk. 1, A, affattes således:
§ 2 I lov om afgift af ansvarsforsikringer for motorkøretøjer m.v., jf.  

 lovbekendtgørelse nr. 608 af 14. oktober 1988, som senest ændret ved § 4 i  

 lov nr. 364 af 14. maj 1992, foretages følgende ændringer:
1. I § 3, 2. pkt., ændres »25 pct.« til: »15  

 pct.« 2. I § 3, indsættes efter 2. pkt. som nyt punktum:
»For forsikringer vedrørende busser, der alene udfører turist- og  

 bestillingskørsel med tilladelse efter lov om buskørsel, udgør afgiften 40  

 pct. af præmien.« 3. pkt. bliver herefter 4. pkt.
§ 3 Stk. 1. Loven træder i kraft den 1. oktober 1992.
 Stk. 2. Ved lovens ikrafttræden afsluttes de løbende  

 afgiftsperioder for de af afgiftsnedsættelserne i § 1 omfattede køretøjer med  

 tilbagebetaling af afgift for tiden efter 1. oktober 1992. For disse  

 køretøjer påbegyndes samtidig en ny afgiftsperiode til den nedsatte  

 afgiftssats.
Oprindeligt fremsat forslag § 1 I lov om vægtafgift af motorkøretøjer m.v., jf. lovbekendtgørelse nr. 578  

 af 1. august 1991, foretages følgende ændringer:
 1. § 3, stk. 1, A, affattes således:
§ 2 I lov om afgift af ansvarsforsikringer for motorkøretøjer m.v., jf.  

 lovbekendtgørelse nr. 608 af 14. oktober 1988, som senest ændret ved § 1 i  

 lov nr. 765 af 27. november 1991, foretages følgende ændringer:
 1. I § 3, 2. pkt., ændres »25 pct.« til: »15  

 pct.«.
 2. I § 3, indsættes efter 2. pkt. som nyt pkt.:
 »For forsikringer vedrørende busser, der alene udfører turist- og  

 bestillingskørsel med tilladelse efter lov om buskørsel, udgør afgiften 40  

 pct. af præmien.«.
 3. pkt. bliver herefter 4. pkt.
§ 3 Stk. 1. Loven træder i kraft den 1. juli 1992.
 Stk. 2. Ved lovens ikrafttræden afsluttes de løbende  

 afgiftsperioder for de af afgiftsnedsættelserne i § 1 omfattede køretøjer med  

 tilbagebetaling af afgift for tiden efter 1. juli 1992. For disse køretøjer  

 påbegyndes samtidig en ny afgiftsperiode til den nedsatte afgiftssats.
Bemærkninger til lovforslaget Nærværende lovforslag om nedsættelse af vægt- og udligningsafgift samt  

 ansvarsforsikringsafgift af visse køretøjer skal ses i sammenhæng med den  

 samtidigt foreslåede forhøjelse af dieselolieafgiften samt nedsættelsen af  

 øl- og vinafgiften.
Forhøjelse af dieselafgiften til EF's minimumssats vil øge omkostningerne  

 ved kørsel med lastbiler og turistbusser m.v.
Omkostningerne vil dog stige  

 lige meget for alle vognmænd uanset nationalitet ved kørsel på samme  

 strækninger.
Vognmændene vil således uden at miste konkurrenceevne i forhold  

 til udenlandske vognmænd kunne overvælte dieselafgiften i højere fragtrater  

 således, at dieselafgiften ikke påvirker nettoindkomsten i  

 vognmandserhvervet.
Vognmandserhvervet har imidlertid påpeget, at det er trængt i konkurrencen  

 med især hollandske vognmænd, samt at indtjeningen er presset.
Det er  

 vanskeligt at sammenligne omkostningsforskelle mellem forskellige landes  

 vognmænd.
Tidligere var de danske omkostninger stort set på linie med  

 konkurrenternes i Holland og Tyskland, men kraftige stigninger i  

 lønomkostningerne ved overenskomstforhandlingerne i 1987 forværrede  

 konkurrenceevnen markant for vognmændene.
Siden er der sket en vis forbedring  

 af konkurrenceevnen, idet den danske rente nu er på samme niveau som i  

 Tyskland, udligningsafgiften er blevet fjernet og omlægningen af  

 arbejdsgiverafgifterne og nedsættelsen af selskabsskatten har givet branchen  

 en omkostningslettelse.
Endelig har udviklingen i de danske lønomkostninger  

 været mere moderat end især de tyske.
Mens det øvrige erhvervsliv nu vinder  

 markedsandele i Tyskland, er vognmandsbranchen dog fortsat trængt i  

 konkurrencen.
Regeringen har forståelse for vognmandserhvervets ønsker om, at der  

 gennemføres initiativer, der kan støtte vognmændene i tilpasningen til EF's  

 indre Marked.
Uanset at den danske vægtafgift er mindre end den tyske og på  

 linie med den hollandske, foreslår regeringen vægtafgiften nedsat.  

 Nedsættelserne vil være størst for store mangeakslede lastvognstog, der  

 typisk anvendes ved udlandskørsel.
 Regeringen foreslår yderligere en nedsættelse af afgiften på  

 ansvarsforsikringer for lastvogne og turistbusser.
Forslagene vil nedsætte de danske vognmænds omkostninger, men vil ikke  

 påvirke de udenlandske konkurrenters omkostninger.
Danske vognmænds  

 omkostninger vil dermed blive reduceret således, at den samlede effekt er en  

 forbedring af danske vognmænds konkurrenceevne.
 Det foreslås, at afgiftsnedsættelsen for lastvogne gradueres således, at  

 den største nedsættelse sker for de mangeakslede lastvogne med høj totalvægt,  

 mens de mindre toakslede lastvogne får en mindre afgiftsnedsættelse.
Et valg af en større lastbil vil typisk stå imellem en toakslet med en  

 totalvægt på 18 tons og en treakslet med en totalvægt på 24 tons.
Efter  

 forslaget nedsættes den årlige afgift af den toakslede med 2.520 kr. fra  

 7.920 kr. til 5.400 kr. og for den treakslede med 4.560 kr. fra 8.880 kr. til  

 4.320 kr.
Den årlige afgift af en toakslet motorforvogn med en totalvægt på 16 tons,  

 der er registreret som trækker for flere (afgiftsfri) sættevogne - en såkaldt  

 multitrækker - foreslås nedsat med 4.880 kr. fra 13.680 kr. til 8.800 kr.
Den  

 årlige afgift af en treakslet multitrækker med en totalvægt på 17 tons  

 foreslås nedsat med 5.130 kr. fra 11.850 kr. til 6.720 kr.
 Hermed genskabes noget af den afgiftsrabat, der tidligere - før lastvogne  

 ved lov nr. 396 af 6. juni 1991 blev fritaget for udligningsafgift - har  

 været forbundet med at vælge mangeakslede køretøjer i stedet for toakslede.  

 De mangeakslede køretøjer giver et mindre vejslid målt i forhold til den  

 transporterede godsmængde.
Vægtafgiften for busser foreslås nedsat på samme måde som for lastvogne.  

 Den årlige afgift af en toakslet turistbus med en egenvægt på 10 tons  

 foreslås nedsat med 1.600 kr. fra 7.200 kr. til 5.600 kr.
For en treakslet  

 turistbus med en egenvægt på 14 tons foreslås afgiften nedsat med 4.200 kr.  

 fra 9.240 kr. til 5.240 kr.
For hyrevogne foreslås udligningsafgiften reduceret med 75 pct., hvilket  

 modsvarer belastningen i form af højere dieselafgift.
For branchen er hele  

 omlægningen provenu- og omkostningsneutral.
For en ikke-benzindreven hyrevogn  

 med en egenvægt på 1.200 kg foreslås den årlige udligningsafgift nedsat med  

 1.890 kr. fra 2.520 kr. til 630 kr.
Udligningsafgiften for personbiler foreslås nedsat med 25 pct., hvilket  

 svarer til tilnærmelsen i afgiftsbelastningen mellem let diesel og blyfri  

 benzin omregnet efter energiindhold.
Den årlige udligningsafgift af en  

 ikke-benzindreven personbil med en egenvægt på 1.200 kg foreslås således  

 nedsat med 187 kr. fra 745 kr. til 558 kr.
Endelig foreslås afgiften af ansvarsforsikringer for lastvogne over 6  

 tons, som anvendes til vognmandskørsel, nedsat med 10 procentpoint fra 25  

 pct. af præmien til 15 pct.
For busser, der udelukkende bruges til  

 turistkørsel, foreslås afgiften ligeledes nedsat med 10 procentpoint fra de  

 nugældende 50 pct. til 40 pct. - Afgiftslempelsen skønnes at være ca. 2.000  

 kr. årlig pr. køretøj eller vogntog.
Nedsættelsen af vægtafgiften og udligningsafgiften vil medføre et årligt  

 provenutab på i alt ca. 170 mill. kr.
Heraf vedrører ca. 140 mill. kr.  

 lastvogne og turistbusser, ca. 12 mill. kr. hyrevogne m.v. og ca. 20 mill.  

 kr. personbiler.
I finansåret 1992 vil provenutabet være på ca. 95 mill. kr.,  

 heraf 80 mill. kr. vedrørende lastbiler og turistbusser og 15 mill. kr.  

 vedrørende personbiler og hyrevogne.
Nedsættelsen af afgiften på ansvarsforsikring for vognmandsdrevne  

 lastbiler og turistbusser vil medføre et årligt provenutab på ca. 50 mill.  

 kr.
I finansåret 1992 vil provenuvirkningen være et tab på 20 mill. kr.
 Provenuvirkningen i 1992 for lastbiler og turistbusser på i alt ca. 100  

 mill. kr. svarer til merprovenuet i 1992 fra reduktionen af godtgørelse på  

 dieselolie til registrerede motorkøretøjer i momsregistrerede erhverv.
 Der henvises til bemærkningerne til forslaget om nedsættelse af øl- og  

 vinafgifterne.
Administrationsomkostningerne for Centralregisteret for Motorkøretøjer ved  

 gennemførelse af ændringen af vægtafgiftsloven anslås til en eengangsudgift  

 på ca. 600.000 kr.
Der er ingen nævneværdige administrationsomkostninger for  

 de statslige told- og skattemyndigheder i forbindelse med gennemførelsen af  

 ændringen af ansvarsforsikringsafgiftsloven.
Bemærkninger til lovforslagets enkelte bestemmelser Til § 1 Den foreslåede affattelse af § 4, stk. 1, III, giver en afgiftslempelse  

 til lastvogne på i gennemsnit 25 pct. for de toakslede og 50 pct. for de  

 mangeakslede.
 I hver af grupperne gives afgiftslempelser fortrinsvis til de tungeste  

 vogne, idet disse vogne er de mest miljøvenlige, når nyttelasten tages i  

 betragtning.
 Den foreslåede affattelse af § 3, stk. 1, B og C, betyder, at vægtafgiften  

 af busser nedsættes efter samme retningslinier som for lastvogne.
Nedsættelsen af udligningsafgiften for ikke-benzindrevne hyrevogne og  

 sygetransportbiler modsvarer omkostningsstigningen ved den højere  

 dieselafgift.
Rent teknisk foreslås nedsættelsen foretaget på den måde, at  

 køretøjernes afgiftsperiode ændres fra 3 måneder til 12 måneder.
Nedsættelsen  

 af udligningsafgiften for ikke-benzindrevne personbiler svarer til  

 tilnærmelsen i afgiftsbelastningen mellem let diesel og blyfri benzin  

 omregnet efter energiindhold.
Til § 2 Afgiften af ansvarsforsikringer for vognmandsdrevne lastvogne over 6 tons  

 og afgiften af ansvarsforsikringer for turistbusser, der efter de gældende  

 regler udgør henholdsvis 25 pct. og 50 pct. af præmien, foreslås nedsat til  

 15 pct. og 40 pct.
Til § 3 Vægtafgift og udligningsafgift forfalder til betaling ved  

 afgiftsperiodens begyndelse og betales forud for hele perioden.
Det foreslås,  

 at de af § 1 omfattede køretøjer, der har forudbetalt afgift for tiden efter  

 lovens ikrafttræden, automatisk får tilbagebetalt afgiften for tiden efter 1.  

 juli 1992. For disse køretøjer påbegyndes samtidig en ny afgiftsperiode til  

 den nedsatte sats.
Bilag 1 I dette bilag er indsat den gældende formulering af de berørte bestemmelser i lov om vægtafgift af motorkøretøjer m.v.
§ 1 1. § 3, stk. 1, A.
Bilag 2 I dette bilag er (med mindre skrift) indsat den gældende formulering af de bestemmelser i lov om afgift af ansvarsforsikringer for motorkøretøjer m.v., der berøres af lovforslaget § 2 I lov om afgift af ansvarsforsikringer for motorkøretøjer m.v., jf.  

 lovbekendtgørelse nr. 608 af 14. oktober 1988, som senest ændret ved § 1 i  

 lov nr. 765 af 27. november 1991, foretages følgende ændringer:
 1. I § 3, 2. pkt., ændres »25 pct.« til: »15  

 pct.«.
§ 3. Afgiften udgør 50 pct. af præmien for de i § 1, 1. pkt.,  

 nævnte ansvarsforsikringer, afgiften ikke indbefattet.
For forsikringer  

 vedrørende last- og varemotorkøretøjer med tilladt totalvægt over 6.000 kg.  

 og hertil hørende påhængsvogne, der anvendes til godskørsel for fremmed  

 regning (vognmandskørsel), udgør afgiften dog 25 pct. af præmien.
Afgiften af  

 ansvarsforsikringer for knallerter udgør 230 kr. årlig.
 2. I § 3, indsættes efter 2. pkt. som nyt pkt.:
 »For forsikringer vedrørende busser, der alene udfører turist- og  

 bestillingskørsel med tilladelse efter lov om buskørsel, udgør afgiften 40  

 pct. af præmien.«.
 3. pkt. bliver herefter 4. pkt.
Efter 2. behandling den 16. juni 1992 § 1 I lov om vægtafgift af motorkøretøjer m.v., jf. lovbekendtgørelse nr. 578  

 af 1. august 1991, foretages følgende ændringer:
 1. § 3, stk. 1, A, affattes således:
§ 2 I lov om afgift af ansvarsforsikringer for motorkøretøjer m.v., jf.  

 lovbekendtgørelse nr. 608 af 14. oktober 1988, som senest ændret ved § 4 i  

 lov nr. 364 af 14. maj 1992, foretages følgende ændringer:
 1. I § 3, 2. pkt., ændres »25 pct.« til: »15  

 pct.«.
 2. I § 3, indsættes efter 2. pkt. som nyt punktum:
»For forsikringer vedrørende busser, der alene udfører turist- og  

 bestillingskørsel med tilladelse efter lov om buskørsel, udgør afgiften 40  

 pct. af præmien.« 3. pkt. bliver herefter 4. pkt.
§ 3 Stk. 1. Loven træder i kraft den 1. oktober 1992.
 Stk. 2. Ved lovens ikrafttræden afsluttes de løbende  

 afgiftsperioder for de af afgiftsnedsættelserne i § 1 omfattede køretøjer med  

 tilbagebetaling af afgift for tiden efter 1. oktober 1992. For disse  

 køretøjer påbegyndes samtidig en ny afgiftsperiode til den nedsatte  

 afgiftssats.
