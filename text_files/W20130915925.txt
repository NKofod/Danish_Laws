Pressenævnets kendelse i sag nr. 13-70-00442 Resumé Klager  en person  klagede over artiklen Rumænere er mest kriminelle i MetroXpress.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er direkte eller indirekte nævnt i artiklen, har klager ikke en sådan interesse, at der er grundlag for at behandle klagen.
Klagen afvises derfor, jf. medieansvarslovens § 43, stk. 2, nr. 2.
 [Klager] har klaget til Pressenævnet over artiklen Rumænere er mest kriminelle bragt i MetroXpress den 5. april 2013, idet klager mener, at god presseskik er tilsidesat.
 [Klager] er ikke omtalt i artiklen.
[Klager] har til støtte for klagen blandt andet anført, at hun selv er rumæner, og at artiklen er en fornærmelse mod rumænere.
Artiklen er misvisende og diskriminerende, idet den vildleder læseren til at tro, at de 10.022 nævnte personer alene kommer fra Rumænien.
Hertil kommer, at avisen ikke dokumenterer, hvordan den er kommet frem til, at det ud af de 12 østeuropæiske lande er rumænere, som er de mest kriminelle.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er direkte eller indirekte nævnt i artiklen, har klager ikke en sådan interesse, at der er grundlag for at behandle klagen.
Klagen afvises derfor, jf. medieansvarslovens § 43, stk. 2, nr. 2.
