Nr BTL 36 Betænkning over I.
Forslag til lov om ændring af lov om den lokale og  

 regionale kollektive personbefordring uden for hovedstadsområdet II.
Forslag  

 til lov om ændring af lov om hovedstadsområdets kollektive persontrafik   

 Nr L 36 1991-92, 1. samling Afgivet af Trafikudvalget Afgivet: 19920401 Udvalget har behandlet lovforslagene i en række møder og har herunder stillet spørgsmål til trafikministeren, som denne har besvaret skriftligt.
To af udvalgets spørgsmål til trafikministeren og dennes besvarelse er  

 optrykt som bilag 1 til betænkningen.
Herudover er en henvendelse af 2. marts  

 1992 fra Dansk Handicap Forbunds Bygge- og Trafikpolitiske Udvalg optrykt som  

 bilag 2 til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Amtsrådsforeningen, Bolig-, Motor- og Hjælpemiddeludvalget, Dansk Handicap Forbund, De Samvirkende Invalideorganisationer, Fyns Amt, HT, Landsforeningen Danmarks Bilruter, Landsforeningen Ældre Sagen, Viborg Amts Fælleskommunale Trafikselskab, Alfred Weiss, Åbenrå og Århus Amt, amtsborgmesteren.
 Der er af trafikministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlemmer) lovforslagene til vedtagelse med de af  

 trafikministeren stillede ændringsforslag.
 Flertallet udtaler endvidere følgende:
Det er flertallets opfattelse, at det af trafikministeren foretagne skøn  

 over udgifterne ved de individuelle kørselsordninger for svært  

 bevægelseshæmmede (5-6 pct.) og de oplysninger om udgifterne, som de  

 trafikselskaber, der har indført ordningen, er kommet med (3 pct.), udgør et  

 realistisk skøn for de forventede takststigninger ved ordningernes  

 indførelse.
Flertallet finder således ikke, at takststigningerne vil blive på  

 ca. 20 pct. som beregnet af Amtsrådsforeningen.
De af kørselsordningerne  

 omfattede svært bevægelseshæmmede personer skal have mulighed for at benytte  

 kørselsordningerne i mindst samme omfang som under de eksisterende ordninger  

 i HT - 104 enkeltture årligt.
Ved svært bevægelseshæmmede forstås  

 kørestolsbrugere og personer, der bruger ganghjælpemidler som krykkestokke,  

 gangbukke og lignende.
 Flertallet forudsætter, at de krav til kørselsordningerne, der er nævnt i  

 bemærkningerne til L 36 og L 37, side 2 under nr. 1-5, nr. 6, 1. pkt., og nr.  

 7, opfyldes.
Flertallet fremhæver, at trafikministeren har givet tilsagn om, at  

 kørselsordningerne skal administreres således, at invalidevognsejere også kan  

 optages i kørselsordningerne.
Flertallet er endvidere af den opfattelse, at  

 kørselsordningerne bør tilrettelægges således i de amter, hvor der ikke er  

 oprettet trafikselskaber, at udgifterne til ordningerne afholdes af den  

 myndighed (amtskommune eller primærkommune), der i øvrigt har ansvaret for  

 den kollektive persontrafik i det pågældende område.
 Ordningen bør fungere uden ventelister.
 Et mindretal inden for flertallet (Socialdemokratiets medlemmer af  

 udvalget) udtaler endvidere:
Det er fortsat mindretallets holdning, at den kollektive trafik skal  

 fremmes mest muligt, og at taksterne bør holdes på et rimeligt niveau.
Det er  

 derfor mindretallets opfattelse, at såfremt omkostningerne ved gennemførelse  

 af disse lovforslag ændrer sig væsentligt i forhold til de beregninger, der  

 er foretaget i de trafikselskaber, der allerede har indført tilbud om  

 handicapkørsel, skal beløbet indgå i bloktilskuddet til amter og kommuner,  

 jf. det til betænkningen optrykte bilag 2.
 Et andet mindretal inden for flertallet (Socialistisk Folkepartis medlem  

 af udvalget) ønsker tillige at udtale:
 Udgifterne til gennemførelse af lovforslagene skal dækkes ved, at  

 benzinpriserne hæves, således at der derved skabes dækning for udgifterne til  

 amtskommunernes trafikselskaber.
Uanset at det heller ikke ifølge mindretallets opfattelse vil fordyre den  

 kollektive trafik med 20 pct. som beregnet af HT og Amtsrådsforeningen, så  

 vil en gennemførelse af lovforslagene fordyre den kollektive trafik.
Det kan  

 medføre, at færre bruger den amtslige kollektive trafik, hvilket ingen kan  

 være tjent med, ej heller de bevægelseshæmmede.
 Mindretallet foreslår derfor, at benzinpriserne sættes op med det antal  

 øre, det drejer sig om, for at give amtskommunerne dækning for de ca. 200  

 mio. kr., ordningerne vil komme til at koste.
 De 200 mio. kr., der opkræves over benzinprisen, udbetales til  

 amtskommunerne som et ekstra bloktilskud.
 Når mindretallet har foreslået en forhøjelse af benzinprisen, er det ud  

 fra et solidarisk hensyn, forstået således, at alle trafikanter derved er med  

 til at betale for vore bevægelseshæmmede medborgeres muligheder for at komme  

 ud og besøge familie og venner etc.
Et mindretal (Fremskridtspartiets medlemmer af udvalget) indstiller  

 lovforslagene til forkastelse ved 3. behandling.
Mindretallet er  

 positivt indstillet over for, at der etableres kørselsordninger, men er uenig  

 i den foreslåede måde.
I stedet for at sætte HT og trafikselskaberne i gang  

 med et stort bureaukrati burde kørselsordningerne kunne indføres i privat  

 regi.
Ændringsforslag til I.
Forslag til lov om ændring af lov om den lokale og regionale  

 kollektive personbefordring uden for hovedstadsområdet Af trafikministeren , tiltrådt af et flertal (udvalget med  

 undtagelse af FP):
Til § 2 1) Paragraffen affattes således:
» § 2 Loven træder i kraft den 1. oktober 1992.« Bemærkninger Til nr. 1 Under hensyntagen til tidspunktet for lovforslagets forventede vedtagelse  

 ændres ikrafttrædelsestidspunktet fra den 1. maj til den 1. oktober 1992.  

 Trafikselskaberne og amtskommunerne skulle herved have tilstrækkelig tid til  

 at træffe de nødvendige foranstaltninger med henblik på iværksættelsen af de  

 individuelle kørselsordninger.
Ændringsforslag til II.
Forslag til lov om ændring af lov om hovedstadsområdets kollektive  

 persontrafik Af trafikministeren , tiltrådt af et flertal (udvalget med  

 undtagelse af FP):
Til § 2 1) Paragraffen affattes således:
» § 2 Loven træder i kraft den 1. oktober 1992.« Bemærkninger Til nr. 1 Under hensyntagen til tidspunktet for lovforslagets forventede vedtagelse  

 ændres ikrafttrædelsestidspunktet fra den 1. maj til den 1. oktober 1992.  

 Trafikselskaberne og amtskommunerne skulle herved have tilstrækkelig tid til  

 at træffe de nødvendige foranstaltninger med henblik på iværksættelsen af de  

 individuelle kørselsordninger.
Tove Lindbo Larsen (S) Hans Erenbjerg (S) Søren Hansen (S) J.
K.  

 Hansen (S) fmd.
Helge Mortensen (S) Kaj Poulsen (S) Jimmy Stahr (S)  

 Tommy Dinesen (SF) Arne Melchior (CD) Fischer (KF) Agnete Laustsen (KF) Svend  

 Heiselberg (V) Helge Sander (V) Ernst B.
Schmidt (FP) nfmd.
Ole Donner  

 (FP) Bilgrav-Nielsen (RV) Inger Stilling Pedersen (KRF) Bilag 1 To af udvalgets spørgsmål til trafikministeren og dennes svar herpå Spørgsmål 15:
»Kan ministeren oplyse, hvilke kalkulationer der ligger til grund  

 for de af Amtsrådsforeningen og HT oplyste beregnede takststigninger på 20  

 pct., såfremt lovforslaget gennemføres og denne gennemførelse alene skal  

 finansieres over taksterne?» Svar:
Amtsrådsforeningen (ARF) og Hovedstadsområdets Trafikselskab (HT) har i  

 en fælles udtalelse i sagen meddelt følgende vedrørende beregningsgrundlaget  

 for de forventede takststigninger ved en vedtagelse af L 36 og L 37: »En  

 brugergruppe på 50.000 personer omfattet af ordningen x pris pr. tur 200 kr.  

 x antal realiserede ture Samlede udgifter i trafikselskaberne 3,6 milliarder, heraf 1,8 milliard  

 takstfinansieret.
Brugergruppen er i lovforslaget anslået til at omfatte 50.000 personer.  

 Det svarer til 6 pct. af ældre over 65 år.
Brugergruppens størrelse er  

 udvidet kraftigt i forhold til de eksisterende ordninger, primært fordi  

 plejehjemsbeboere er inddraget i ordningen.
Prisen pr. tur er angivet til 200 kr.
I 1989 var kørselsudgifterne pr. tur  

 ekskl. administration:
HT 182 Ud fra ovenstående er et skøn på 200 kr. pr. tur inkl.  

 administrationsomkostninger et forsigtigt skøn.
 Det skal bemærkes, at HT's udgifter er beregnet uden op- og nedbæring.  

 Hvis dette serviceniveau ønskes fastholdt, øges omkostningerne pr. tur med 80  

 kr. eller 40 pct.
Antal realiserede ture er forudsat til 30 pr. år.
Med de nuværende  

 ordninger er realiserede ture pr. visiteret:
 Som det fremgår af ovenstående, er det forudsatte en forsigtig vurdering.  

 Det må desuden forventes, at den amtsoverskridende kørsel øger  

 kørselsbehovet.
 Egenfinansieringen (de handicappedes eget bidrag) på 15 pct. er et skøn.  

 Det andrager i dag:
 Provenustigningen er beregnet som nettomerudgiften sat i forhold til de  

 samlede takstindtægter.
 Takststigningerne er beregnet ud fra den almindeligt anvendte regel, at 10  

 pct. kun giver merindtægter på 7 pct. på grund af passagerfrafald.  

 Merindtægter på 14 pct. kræver derfor takststigninger på 20 pct.
Det skal dog understreges, at en så stor takststigning kan give et  

 væsentligt større passagerfrafald, end man plejer at regne med.
Som nævnt i  

 vort brev af 11. november 1991 oplevede Nordjyllands Trafikselskab i 1989, at  

 en takststigning på 12 pct. gav et samlet mindreprovenu.« Uanset at udvalget ikke direkte har anmodet om mine bemærkninger til  

 ovennævnte redegørelse fra ARF og HT, finder jeg det dog nødvendigt at  

 kommentere nogle af de fremkomne oplysninger.
 Jeg mener således, at der med rette kan sættes spørgsmålstegn ved  

 grundlaget for ARF's og HT's beregninger af takststigningerne.
Med hensyyn til brugergruppen går ARF og HT ud fra, at denne er på 50.000  

 personer.
Dette er for så vidt naturligt, da dette antal er nævnt i forslaget  

 til den beslutning, Folketinget vedtog den 7. maj 1991 om kørselsordninger  

 for de svært bevægelseshæmmede.
Det, der er problematisk, er den måde, det  

 nævnte antal er anvendt på i de af ARF og HT foretagne beregninger.
Det, der er oplyst i forslaget til folketingsbeslutning - og lovforslagene  

 - er således alene, at omkring 50.000 borgere er »totalt udelukket fra  

 at benytte almindelige transportmidler på grund af fysisk handicap«.
Der  

 kan imidlertid ikke herfra sluttes, at disse 50.000 personer alle har samme  

 behov og i givet fald vil udnytte kørselsordningerne i samme omfang.
 Af denne persongruppe - der omfatter et stort antal plejehjemspatienter -  

 vil der sandsynligvis være mange personer, der kun i meget ringe omfang eller  

 måske slet ikke ønsker at udnytte muligheden for individuel fritidskørsel og  

 spontankørsel efter ordningen.
 Den af ARF/HT indlagte forudsætning om, at alle 50.000 personer hver vil  

 benytte ordningen 30 gange pr. år holder derfor efter min bedste  

 overbevisning ikke stik.
 Da det høje samlede omkostningsniveau for ordningen ifølge ovennævnte  

 beregninger først og fremmest er begrundet i størrelsen af brugergruppen set  

 i forhold til antallet af ture pr. bruger, vil regnestykket naturligvis se  

 helt anderledes ud, hvis dette forhold sættes til en mere realistisk  

 størrelse.
 Antager man således som et gennemsnit for brugergruppen, at ca.  

 25.000 personer vil benytte ordningen 30 gange pr. år, vil dette føre til en  

 takststigning på det halve af det af ARF og HT beregnede.
 Herudover vil jeg pege på en anden vigtig forudsætning, som jeg også mener  

 med urette er lagt ind i ARF/HT's beregninger.
 Som det fremgår af mit svar nedenfor på spørgsmål 16 fra udvalget, har tre  

 trafikselskaber - HT, Storstrøms Trafikselskab og Vestsjællands Trafikselskab  

 - allerede indført handicapkørselsordninger, og disse selskaber havde i 1991  

 en nettoudgift hertil på 55,4 millioner kr.
 Den persongruppe, der er omfattet af de eksisterende  

 handicapkørselsordninger, og som også vil være omfattet af de foreslåede  

 kørselsordninger, repræsenterer naturligvis ikke en mer udgift for  

 trafikselskaberne.
 Udgiften på 55,4 millioner kr. må derfor fratrækkes de »totale«  

 udgifter til individuelle kørselsordninger, som ARF og HT har redegjort for.
 Fratrækkes de 55,4 millioner kr. i det regnestykke, jeg selv har foretaget  

 ovenfor, vil der være tale om takststigninger på 5-6 pct.
 Spørgsmål 16:
»Hvad har de allerede eksisterende handicapkørselsordninger kostet  

 de implicerede amter og kommuner?» Svar:
 HT, Storstrøms Trafikselskab og Vestsjællands Trafikselskab har allerede  

 indført handicapkørselsordninger og har ifølge ARF og HT haft følgende  

 budgetterede udgifter hertil i 1991:
 85 eksemplarer af dette brev vedlægges.
Bilag 2 Den 2. marts 1992 Dansk Handicap Forbund Bygge- og Trafikpolitisk udvalg Til Folketingets Trafikudvalg, Christiansborg - 1240 København K Angående: Kørselsordninger L 36/37:
På baggrund af brevveksling og avisskriverier om den »enormt  

 fordyrende« handicapkørsel føler vi anledning til at tydeliggøre nogle  

 af tallene.
En landsdækkende kørselsordning, som beskrevet i L 36/37 og  

 med en kvote på mindst 104 enkeltture pr. år, vil ikke overstige  

 200 mio. kr. på landsplan.
Amternes reaktioner er mildt sagt meget overdrevne! I øvrigt mener vi, at Folketingets Trafikudvalg kunne bede de kritiske  

 amter om at dokumentere, hvorfor kørslen i deres amter forventes at  

 blive så meget dyrere (20-25 pct.) end i de sjællandske amter med flerårig  

 erfaring.
Her er udgifterne henholdsvis 1,3 pct., 1,6 pct. og 3 pct. af det  

 totale budget for busdrift. (Se skema).
Vi vedlægger et nyt skema, hvor vi har flere oplysninger, som alle er  

 faktiske forhold, indhentet hos de tre trafikselskaber.
Oplysningerne er max.  

 to år gamle (1990).
 Vi har forstået, at debatten i øjeblikket går på antallet af ture, som vi  

 ønsker fastlagt til 104 enkeltture pr. år. (Som HT). Vi kunne foreslå at tage  

 invalidevognsejere ud af ordningen, mod at vi når op på tallet 104  

 ture.
 Vi vil i øvrigt godt advare mod en discount-løsning med mindre end 104  

 enkeltture pr. år som kvote.
Udgiftsbesparelsen derved er ikke proportional med en reduktion af  

 kvoten.
Det er den ikke, fordi det langt fra er alle, der bruger alle turene,  

 især ikke de ældre.
 Af en undersøgelse i HT fremgår, at 68,2 pct. af brugerne er over 67 år.  

 Dette tal stiger procentvis, når plejehjemsbeboerne kommer med.
 Hvis vi bruger de erfaringer, man har fra Sjælland, Lolland-Falster, kan  

 vi få et indtryk af besparelsen ved at sænke kvoten fra 104 ture (HT) til 62  

 (VT og STS). (Se skema).
Altså en kvotereduktion på (104-62) = 42 eller en reduktion på Det gennemsnitlige forbrug af ture reduceres derimod kun med  

 (38-27) = 11 ture. (Se skema) eller Udgiftsbesparelsen bliver således højst 29 pct., måske endnu mindre på  

 grund af mængderabatter hos vognmændene ved optagelse af flere ture.
 Altså: En reduktion af max. kvote med 40 pct. giver kun en  

 driftsbesparelse på 29 pct. eller mindre.
Med venlig hilsen p.u.v.
Arly Dalgaard formand Bilag:
 Tal for igangværende kørselsordninger for handicappede.
 3 avisudklip/20-25 pct. fordyrelse.
Bygge- og Trafikpolitisk Udvalg Marts 1992 Tal for igangværende kørselsordninger for handicappede:
 Trafikselskab:
HT - VT - STS Kvote = det antal enkeltture, brugeren højst kan bruge HT 104 - VT 60 - STS 64 Det gennemsnitlige faktiske forbrug af ture HT 38 - VT 28 - STS 26 Antal brugere HT ca. 4.800 - VT ca. 700 - STS ca. 700 Befolkningsgrundlag HT 1,7 mio. - VT 283.000 - STS 256.000 Pct. brugere i forhold til befolkningsgrundlag HT 0,28 - VT 0,25 - STS 0,27 Budget for handicapkørsel HT 57 mio. - VT 3,2 mio. - STS 2,6 mio.
Totalbudget for busdrift HT 1,9 mia. - VT 0,2 mia. - STS 0,2 mia.
Handicapkørslens omkostning af totalbudgettet HT 3 pct. - VT 1,6 pct. - STS 1,3 pct.
Plejehjemsbeboere optaget HT delvis - VT ja - STS nej Ventelister HT nej - VT ja - STS nej Starttidspunkt HT 1979 - VT 1987 - STS 1983 Avisudklip Berlingske Tidende 22. februar 1992:
Advarsel mod handicapbusser Selv om Vejle Amts Trafikselskab kom ud med et overskud på tre mio. kr.  

 sidste år, er bestyrelsesformanden, amtsborgmester Erling Tiedemann (V),  

 bekymret for fremtiden.
Det skyldes et lovforslag, der vil sikre handicappede  

 bedre adgang til den kollektive trafik.
Tiedemann bakker tanken op, men  

 advarer mod at forhøje billetprisen.
Så vil passagererne nemlig flygte fra  

 den kollektive busdrift.
 Berlingske Tidende 23. februar 1992:
Offentlig transport fordyres AALBORG: Det bliver mellem 20 og 25 pct. dyrere at benytte offentlig  

 transport under Nordjyllands Trafikselskab, hvis Folketinget vedtager en lov  

 om transport af handicappede, siger formanden for Trafikselskabet,  

 amtsborgmester Søren Madsen.
Lovforslaget forlanger speciel handicap-service  

 uden at give støtte til ordningen over bloktilskuddene.
 Morgenavisen Jyllands Posten 23. februar 1992:
Prishop på busbilletter i vente AALBORG: Det bliver mellem 20 og 25 pct. dyrere at benytte offentlig  

 transport under Nordjyllands Trafikselskab, hvis Folketinget vedtager en lov  

 om transport af handicappede.
Det siger formanden for Trafikselskabet,  

 amtsborgmester Søren Madsen, til Nordjyllands Radio.
 Han er fortørnet over, at lovforslaget forlanger speciel service for de  

 handicappede uden at give støtte til ordningen over bloktilskuddene.
»Det er vigtigt, at få indført en speciel kørselsservice for de ca.  

 5000 handicappede i Nordjylland, men det er uretfærdigt, at det er de øvrige  

 passagerer under trafikselskabet, der skal betale.
Det ville være mere  

 socialt afbalanceret, hvis vi alle var med til at betale via statens  

 bloktilskud,» siger Søren Madsen.
 Chefen for Nordjyllands Trafikselskab, Hans Fink, frygter, at de  

 prisstigninger, som handicaptransporten vil medføre, vil skræmme kunder væk  

 og dermed gøre selskabets økonomi endnu mere anstrengt, end den er i  

 forvejen, som han siger. (RB).
