Anordning om, at ordensreglementer for danske  

 havne ikke indføres i Lovtidende VI MARGRETHE DEN ANDEN, af Guds Nåde Danmarks Dronning, gør  

 vitterligt:
 I medfør af § 2 i lov om udgivelse af en Lovtidende og en  

 Ministerialtidende, jf. lovbekendtgørelse nr. 842 af 16. december  

 1991, fastsættes:
 § 1. Ordensreglementer for havne, jf. § 15 i  

 lov nr. 326 af 28. maj 1999 om havne, udfærdiget af trafikministeren  

 eller af den, som ministeren bemyndiger hertil, indføres ikke i  

 Lovtidende.
 § 2. Trafikministeriet vil i en i Lovtidende  

 optaget bekendtgørelse meddele, hvorledes oplysningen om indholdet af  

 de i § 1 nævnte ordensreglementer for havne vil kunne fås.
 § 3. Anordningen træder i kraft den 1.  

 januar 2000.
 Stk. 2. Samtidig ophæves anordning nr. 356 af 20. maj 1997  

 om, at ordensreglementer for danske havne ikke indføres i  

 Lovtidende.
Givet på Amalienborg, den 14. december  

 1999 Under Vor Kongelige Hånd og Segl Margrethe R.
