Bekendtgørelse om uddannelsen til  

 akademimerkonom i international handel og markedsføring (VVU) I medfør af § 11, stk. 2, § 12, stk. 4, § 15, stk. 5 og 6, § 16, §  

 19, nr. 1, litra a, § 20, § 30, stk. 2, og § 32, nr. 1, i lov nr. 488 af 31.  

 maj 2000 om erhvervsrettet grunduddannelse og videregående uddannelse  

 (videreuddannelsessystemet) for voksne og § 10, stk. 2, i lov om Danmarks  

 Evalueringsinstitut, jf. lovbekendtgørelse nr. 905 af 12. september  

 2000, fastsættes:
Kapitel 1 Formål og struktur m.v.
 § 1. Formålet med VVU uddannelsen inden for  

 international handel og markedsføring er at kvalificere den uddannede  

 til selvstændigt at kunne varetage arbejde med at analysere,  

 planlægge og gennemføre løsninger, der bredt  

 vedrører international handel og markedsføring i private og  

 offentlige virksomheder nationalt og internationalt.
Stk. 2. Den uddannede skal kunne 1)	kombinere viden om organisatoriske, økonomiske og  

 samfundsmæssige forhold med metodiske og praktiske overvejelser om  

 international handel og markedsføring i et globalt marked og 2)	indgå i ledelses- og samarbejdsmæssige sammenhænge  

 med andre med anden uddannelsesmæssig, sproglig og kulturel  

 baggrund.
 Stk. 3. Formålet med uddannelsens 1. del, jf. § 6,  

 er at give den studerende et fagligt og metodisk grundlag med henblik  

 på at kunne analysere og vurdere praksisnære problemstillinger  

 inden for international handel og markedsføring.
Stk. 4. Formålet med uddannelsens 2. del, jf. § 7,  

 er at give faglig specialisering inden for international handel og  

 markedsføring.
Specialiseringen relateres endvidere til andre  

 fagområder ud fra et overordnet og internationalt perspektiv.
 § 2. Uddannelsen er en erhvervsrettet  

 videregående deltidsuddannelse, der udbydes som åben uddannelse  

 som reguleret forløb.
 Stk. 2. Uddannelsen er normeret til 1  

 studenterårsværk. 1 studenterårsværk er en  

 heltidsstuderendes arbejde i 1 år og svarer til 60 point i European  

 Credit Transfer System (ECTS-point).
Stk. 3. Uddannelsen, der er modulopbygget, udgør  

 et selvstændigt afrundet uddannelsesforløb, der sammen med  

 mindst 2 års relevant erhvervserfaring, jf. § 5, stk. 2, svarer til et  

 niveau som en kort videregående uddannelse (erhvervsakademiuddannelse)  

 på 120 ECTS-point.
Uddannelsen giver adgang til relevante  

 diplomuddannelser.
Stk. 4. Uddannelsen består af en 1. og en 2. del,  

 der begge indeholder 3 moduler.
De 6 moduler har hver et omfang på 10  

 ECTS-point.
 Stk. 5. Institutionen skal tilrettelægge  

 undervisningen, så uddannelsen kan afsluttes på 3 år.
 § 3. Uddannelsen giver ret til at anvende  

 betegnelsen akademimerkonom i international handel og markedsføring  

 (VVU).
 § 4. Undervisningsministeriet godkender, hvilke  

 institutioner der kan udbyde hele uddannelsen eller 1. del af uddannelsen,  

 jf. § 2, stk. 4.
Kapitel 2 Adgang § 5. Følgende uddannelser giver adgang til  

 uddannelsen:
 1)	En relevant erhvervsuddannelse med studiekompetence svarende til  

 engelsk C og matematik C/erhvervsøkonomi C.
 2)	En relevant grunduddannelse for voksne med engelsk C og matematik  

 C/erhvervsøkonomi C.
 3)	En adgangsgivende eksamen med matematik C/erhvervsøkonomi  

 C.
 4)	En anden relevant uddannelse på mindst samme niveau som nr.  

 1-3.
 Stk. 2. Ansøgere skal have mindst 2 års  

 relevant erhvervserfaring efter gennemført adgangsgivende  

 uddannelse.
 Stk. 3. Institutionen kan optage ansøgere, der  

 ikke opfylder adgangskravene i stk. 1, men som ud fra en konkret vurdering  

 har uddannelsesmæssige forudsætninger, der kan sidestilles  

 hermed.
Kapitel 3 Indhold m.v.
 § 6. Uddannelsens 1. del består af 3 moduler  

 på hver 10 ECTS-point.
 Stk. 2. Institutionen kan i studieordningen  

 fastsætte regler om, at 1 til 2 af de i stk. 3 nævnte moduler i  

 uddannelsen er obligatoriske, jf. dog § 14.
 Stk. 3. Modulerne er:
1)	Organisation.
I modulet indgår de emner, der  

 fremgår af bilag 1: ledelsesteori, virksomhedens organisering,  

 beslutningsprocesser, kultur, innovation samt projektstyring.
2)	Afsætning.
I modulet indgår de emner, der  

 fremgår af bilag 1: markedsføring, købsadfærd,  

 konkurrenceforhold, segmentering, målgrupper samt e-business.
3)	Global økonomi.
I modulet indgår de emner, der  

 fremgår af bilag 1: internationalt samfund samt international  

 økonomi.
4)	Global kommunikation.
I modulet indgår de emner, der  

 fremgår af bilag 1: sprog samt kommunikation.
5)	Erhvervsøkonomi.
I modulet indgår de emner, der  

 fremgår af bilag 1: virksomhedsanalyse, investering og finansiering,  

 økonomistyring samt cost/benefit analyser.
6)	Erhvervsret.
I modulet indgår de emner, der fremgår af  

 bilag 1: retskilder, kontrakter og kreditsikring samt  

 markedsføringsret, hæftelse og selskabsret.
7)	Statistik.
I modulet indgår de emner, der fremgår af  

 bilag 1: statistiske modeller samt regressionsanalyser og  

 antalstabeller.
 Stk. 4. Undervisningsministeriet kan godkende, at  

 institutionen efter drøftelse med de øvrige institutioner, der  

 udbyder hele uddannelsen eller 1. del af uddannelsen, kan udbyde andre end de  

 i stk. 3 nævnte moduler, når uddannelsens progression og  

 overordnede formål er opfyldt.
 § 7. Uddannelsens 2. del, der bygger på 1.  

 del, består af 3 moduler på hver 10 ECTS-point:
 1)	Markedsføring, der er obligatorisk, og hvori indgår de  

 emner, der fremgår af bilag 1: markedsplanlægning samt  

 markedsanalyse.
 2)	Specialeforløb, der skal give den studerende mulighed  

 for at profilere sin uddannelse gennem fordybelse og perspektivering inden  

 for et eller flere af de moduler, den studerende har gennemført.  

 Institutionen tilrettelægger specialeforløbet ved at udbyde et  

 eller flere forløb inden for uddannelsens overordnede  

 formål.
3)	Afgangsprojekt, der afslutter uddannelsen, og hvor den studerende  

 skal dokumentere evne til på et metodisk og analytisk grundlag at kunne  

 gennemføre en praksisnær og kompleks problemløsning inden  

 for international handel og markedsføring.
Den studerende skal  

 gennemføre det afsluttende afgangsprojekt inden for centrale  

 problemstillinger i uddannelsen, herunder specialeforløbet.
 § 8. Institutionen skal ved tilrettelæggelse  

 af uddannelsen tage udgangspunkt i relevant erhvervspraksis og anvendt  

 teori.
 Stk. 2. Institutionen skal sikre progression i hele  

 uddannelsesforløbet.
 Stk. 3. Uddannelsen skal bidrage til at fremme den  

 studerendes personlige udvikling og skærpe interessen for  

 iværksætter- og selvstændighedskultur samt etablering af  

 egen virksomhed.
 Stk. 4. Der skal i uddannelsen indgå  

 undervisningsformer, der kan udvikle den studerendes selvstændighed,  

 samarbejdsevne og evne til at skabe fornyelse.
 Stk. 5. I uddannelsen indgår i det omfang, det er  

 relevant, undervisning i miljømæssige problemstillinger og i  

 samspillet mellem forskellige kulturformer.
Kapitel 4 Lærerkvalifikationer § 9. Lærere, der underviser i uddannelsen,  

 skal have kandidatniveau eller tilsvarende niveau opnået gennem anden  

 videregående uddannelse og relevant erhvervserfaring, der kan  

 dokumentere det faglige og teoretiske niveau.
Lærerne skal normalt have  

 relevant erhvervserfaring.
 Stk. 2. Lærerne skal kunne dokumentere et  

 pædagogisk kvalifikationsniveau.
Kapitel 5 Eksamen og bedømmelse § 10. For eksamen, herunder prøveformer,  

 bedømmelse, eksamensbevis, klage over eksamen m.v. gælder  

 reglerne i bekendtgørelse om eksamen ved videregående  

 uddannelser under Undervisningsministeriet (eksamensbekendtgørelsen),  

 jf. dog stk. 2, bekendtgørelse om karakterskala og anden  

 bedømmelse samt bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen).
Stk. 2. Hver af uddannelsens 6 moduler afsluttes med en  

 prøve med individuel bedømmelse efter 13-skalaen.
Mindst 2  

 moduler, herunder det afsluttende afgangsprojekt skal dokumenteres ved  

 eksterne prøver.
Kapitel 6 Studieordning § 11. Studieordningen skal indeholde de regler,  

 som institutionen i henhold til denne bekendtgørelse fastsætter  

 om:
 1)	Adgangsgivende uddannelser, jf. § 5.
 2)	De enkelte moduler, jf. § 6 og § 7:
a)	mål, b)	indhold, c)	omfang, angivet i ECTS-point, d)	eventuelle obligatoriske moduler, jf. § 6, stk. 2, e)	undervisnings- og arbejdsformer.
 3)	Udarbejdelse af afsluttende afgangssprojekt, jf. § 7, nr. 3.
 4)	Merit, jf. § 14 og § 15.
 5)	Overgangsordninger, jf. § 12, stk. 3.
 Stk. 2. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 Stk. 3. Det skal af studieordningen fremgå, at  

 institutionen, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 institutionen.
 § 12. Ved udarbejdelse af studieordninger og  

 væsentlige ændringer heraf tager institutionen kontakt til  

 aftagerrepræsentanter og andre institutioner, der udbyder uddannelsen,  

 og indhenter udtalelse fra censorformandskabet, jf.  

 censorbekendtgørelsen.
 Stk. 2. Studieordninger og væsentlige  

 ændringer heraf træder i kraft ved et studieårs  

 begyndelse.
 Stk. 3. Studieordninger og væsentlige  

 ændringer heraf skal indeholde de fornødne  

 overgangsordninger.
 Stk. 4. Gældende studieordninger er offentlige og  

 skal være lettilgængelige på institutionens hjemmeside  

 på internettet.
Kapitel 7 Andre regler § 13. Bekendtgørelse om kvalitetsudvikling  

 og kvalitetskontrol i erhvervsakademiuddannelserne finder anvendelse for  

 samtlige uddannelsesforløb, der gennemføres i medfør af  

 nærværende bekendtgørelse.
 § 14. Ved skift til samme uddannelse ved anden  

 institution skal bestået 1. del godskrives den studerende.
 Stk. 2. Beståede moduler i øvrigt i henhold  

 til denne bekendtgørelse ækvivalerer tilsvarende moduler ved  

 andre institutioner, der udbyder uddannelsen.
 § 15. Beståede uddannelseselementer fra en  

 anden dansk eller udenlandsk videregående uddannelse kan efter  

 institutionens afgørelse i det enkelte tilfælde eller efter  

 regler fastsat af institutionen træde i stedet for  

 uddannelseselementer, der er omfattet af denne bekendtgørelse (merit).  

 Afgørelsen træffes på grundlag af en faglig vurdering af  

 ækvivalensen mellem de berørte uddannelseselementer.
 § 16. Undervisningsministeriet træffer  

 afgørelse om at dispensere fra denne bekendtgørelse, når  

 det er begrundet i usædvanlige forhold, bortset fra de tilfælde,  

 der er nævnt i § 5, stk. 3, og § 11, stk. 3.
§ 17. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af mindst 1 uge.
Institutionen  

 sender klagen til ministeriet vedlagt udtalelsen og klagerens eventuelle  

 kommentarer hertil.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
Kapitel 8 Ikrafttrædelses- og overgangsregler § 18. Bekendtgørelsen træder i kraft  

 den 1. august 2002.
 § 19. Bekendtgørelse nr. 306 af 27. maj  

 1998 om merkonomuddannelsen og teknonomuddannelsen ophæves med virkning  

 fra den 1. januar 2006, jf. dog stk. 2.
 Stk. 2. Ordinære prøver i henhold til den i  

 stk. 1 nævnte bekendtgørelse afholdes sidste gang i maj 2005. Et  

 eventuelt 2. eller 3. forsøg afholdes senest med udgangen af 2005.
 Stk. 3. Studerende på de i stk. 1 nævnte  

 uddannelser, der ønsker at skifte til akademimerkonomuddannelsen i  

 international handel og markedsføring (VVU) opnår merit for  

 beståede prøver, efter de i stk. 4 og 5 anførte  

 regler.
 Stk. 4. Der kræves mindst 10 ECTS-point til  

 meritering af et modul i akademimerkonomuddannelsen i international handel og  

 markedsføring (VVU). Merit til uddannelsens 1. del skal dog gives,  

 hvis den studerende har opnået mindst 30 ECTS-point.
Stk. 5. Merit gives således, at beståede  

 prøver i et 10 pct. fag meriteres med 6 ECTS-point og et 20 pct. fag  

 med 12 ECTS-point.
Hvis institutionen i studieordningen for  

 akademimerkonomuddannelsen i international handel og markedsføring  

 (VVU) har fastsat obligatoriske moduler, jf. § 6, stk. 2, kan kun  

 ækvivalerende fag meriteres.
Der kan ikke meriteres til  

 specialeforløb eller afsluttende afgangsprojekt.
 § 20. For lærere ansat til undervisning ved  

 de i § 19, stk. 1, nævnte uddannelser før den 1. august 2002  

 får kravene i § 9, stk. 1, først virkning fra den 1. august  

 2005.
Undervisningsministeriet, den 14. juni  

 2002 P.M.V.Ivan SørensenStyrelseschef /Jens Nielsen Bilag 1 Akademimerkonom i international handel og  

 markedsføring (VVU) Uddannelsens 1. del Modul: Organisation Ledelsesteori Målet er, at den studerende 1)	kan anvende ledelses- og motivationsteorier i forbindelse med  

 problemløsning og 2)	kan vurdere metoder til udvikling af personligheden og individets  

 samspil i grupper.
Virksomhedens organisering Målet er, at den studerende 1)	kan analysere sammenhængene mellem virksomhedens organisering  

 og dens situation og 2)	kan vurdere alternative organisationsformer.
Beslutningsprocesser Målet er, at den studerende 1)	kan analysere faktorer, der indgår i virksomhedens  

 beslutningsprocesser og 2)	kan vurdere samspillet mellem virksomhedens beslutningsprocesser og  

 struktur.
Kultur Målet er, at den studerende 1)	kan udarbejde en kulturanalyse for en virksomhed og 2)	kan vurdere organisationskulturen.
Innovation Målet er, at den studerende 1)	kan analysere faktorer, der indgår i virksomhedens innovation  

 og 2)	kan vurdere konsekvenser af ændringer i  

 organisationen.
Projektstyring Målet er, at den studerende 1)	kan analysere styring af projekter og 2)	kan vurdere relevante IT-værktøjer til  

 projektstyring.
Modul: Afsætning Markedsføring Målet er, at den studerende 1)	opnår indsigt i markedsføringskonceptet og 2)	kan vurdere alternative markedsføringsstrategier.
Købsadfærd Målet er, at den studerende 1)	kan analysere forbrugernes købsadfærd og 2)	kan analysere virksomhedens købsadfærd.
Konkurrenceforhold Målet er, at den studerende 1)	kan gennemføre en konkurrentanalyse og 2)	kan vurdere virksomhedens konkurrencesituation.
Segmentering Målet er, at den studerende 1)	kan analysere en segmentering.
Målgrupper Målet er, at den studerende 1)	kan vurdere virksomhedens målgruppevalg.
E-business Målet er, at den studerende 1)	kan vurdere virksomhedens anvendelse af e-handel.
Modul: Global økonomi Internationalt samfund Målet er, at den studerende 1)	opnår indsigt i det internationale samfunds institutioner og  

 politiske processer, internationale organisationer og samarbejde, herunder  

 forståelse af EUs funktion og beslutninger, 2)	kan vurdere udviklinger i den internationale handel og 3)	kan analysere den globale udvikling, de økonomiske,  

 demografiske, miljømæssige og sociale forhold ud fra  

 nationalregnskabsstatistik og anden relevant statistik.
International økonomi Målet er, at den studerende 1)	kan anvende økonomisk teori og metode til analyse og  

 vurdering af prisdannelsen i en international markedsøkonomi, 2)	opnår indsigt i teorierne om valutakursdannelse, 3)	opnår indsigt i teorier om inflation, vækst,  

 betalingsbalance, beskæftigelse og renteniveau og 4)	kan vurdere de nationale og internationale økonomiske  

 mål og politikker ved inddragelse af forskellige økonomiske  

 prioriteringer.
Modul: Global kommunikation Sprog Målet er, at den studerende 1)	kan anvende dansk og et fremmedsprog skriftligt og mundtligt i  

 sammenhæng med virksomhedens kommunikations- og formidlingsopgaver, 2)	kan vurdere kommunikations- og formidlingsopgaver i forhold til  

 forskellige medier og 3)	kan vurdere kommunikationsmodeller og strategier i  

 formidlingssammenhænge.
Kommunikation Målet er, at den studerende 1)	kan anvende forskellige fortælle- og  

 præsentationsformer, 2)	kan vurdere forskellige pædagogiske principper i forbindelse  

 med kommunikation, 3)	kan vurdere kulturelle faktorers konsekvenser for lokal og global  

 markedsføring, 4)	kan vurdere forhandlingsteorier og modeller og 5)	kan vurdere forskellige medier og teknologier i forbindelse med  

 kommunikationsopgaver.
Modul: Erhvervsøkonomi Virksomhedsanalyse Målet er, at den studerende 1)	har indsigt i relevant regnskabslovgivning, 2)	kan vurdere eksterne årsregnskaber, herunder kvalitative  

 informationer om virksomheder, 3)	har indsigt i andre rapporteringsformer, herunder kvalitets- og  

 videnregnskaber, sociale regnskaber og miljøregnskaber og 4)	kan anvende indsamlede informationer til en samlet risikovurdering  

 af virksomheden.
Investering og finansiering Målet er, at den studerende 1)	kan anvende principper for valg mellem forskellige  

 investeringsforslag, 2)	kan udarbejde forslag til valg af finansiering.
Økonomistyring Målet er, at den studerende 1)	har indsigt i virksomhedens markedsmæssige situation bestemt  

 af efterspørgsels-, konkurrence- og omkostningsforhold, 2)	har indsigt i værdikæder, 3)	kan anvende forskellige metoder til økonomisk optimering  

 og 4)	kan udarbejde resultat-, likviditets- og balancebudgetter, herunder  

 vurdere virkningen af ændringer i budgetforudsætninger, samt  

 foretage budgetopfølgning.
Cost/benefit analyser Målet er, at den studerende 1)	kan anvende cost/benefit analyser på praktiske  

 problemstillinger.
Modul: Erhvervsret Retskilder, kontrakter og kreditsikring Målet er, at den studerende 1)	opnår indsigt i nationale og internationale retskilder samt  

 procesret, 2)	kan anvende reglerne om kontraktindgåelse, nationale og  

 internationale regler om køb og salg af løsøre, om  

 erstatningsansvar uden for kontrakt, om produktansvar samt de  

 forsikringsretlige regler og 3)	kan anvende reglerne om kreditsikring, herunder reglerne om  

 overdragelse af fordringer, samt pant og kaution.
Markedsføringsret, hæftelse og selskabsret Målet er, at den studerende 1)	kan anvende reglerne om immaterialret, markedsførings- og  

 konkurrenceret og 2)	opnår indsigt i reglerne om hæftelse, virksomhedsformer  

 og konkurs.
Modul: Statistik Statistiske modeller Målet er, at den studerende 1)	kan anvende forskellige metoder til udvælgelse af  

 stikprøver, 2)	kan vurdere usikkerhed (konfidensintervaller), 3)	kan foretage afprøvninger af hypoteser og 4)	kan beregne nødvendige stikprøvestørrelser til  

 sikring af analysens pålidelighed.
Regressionsanalyser og antalstabeller Målet er, at den studerende 1)	kan anvende modeller til forklaring af lineære  

 sammenhænge, 2)	kan arbejde med konfidensintervaller og hypotesetest for modellernes  

 parametre og 3)	kan gennemføre test i en- og to-dimensionale antalstabeller  

 og fortolke sammenhænge.
Uddannelsens 2. del Obligatorisk modul: Markedsføring Markedsplanlægning Målet er, at den studerende 1)	kan vurdere virksomhedens interne forhold, 2)	kan vurdere virksomhedens makroomverden og 3)	kan vurdere virksomhedens mikroomverden, herunder  

 efterspørgselsforhold, konkurrenceforhold og distribution.
Markedsanalyse Målet er, at den studerende 1)	kan vurdere virksomhedens overordnede strategier, 2)	kan opstille prognoser for efterspørgslen samt formulere  

 markedsføringsstrategier på grundlag af indsamlede  

 markedsinformationer på desk-research niveau, 3)	kan planlægge, udarbejde og gennemføre markedsanalyser  

 på field-research niveau og 4)	kan anvende virksomhedens handlingsparametre samt inddrage  

 markedsføringsværktøjer til opstilling af handlingsplaner  

 og planer for kontrol heraf.
