 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I henhold til § 1 i lov nr. 156 af 10. maj 1967 om visse forholdsregler i  

 henhold til De Forenede Nationers pagt, som ændret ved lov nr. 228 af 6. juni  

 1985, fastsættes herved til opfyldelse af De Forenede Nationers  

 sikkerhedsråds resolution nr. 788 af 19. november 1992 om Liberia:
 § 1.  Det er forbudt at foretage eller forsøge at  

 foretage salg, overdragelse, transport eller anden form for levering af våben  

 og militært udstyr til Liberia.
 Stk. 2.  Forbudet i stk. 1 omfatter dog ikke leverancer  

 af våben og militært udstyr udelukkende beregnet til brug for ECOWAS-landenes  

 fredsbevarende styrker i Liberia.
 § 2.  Overtrædelse af § 1, stk. 1 straffes efter § 110  

 c, stk. 2, i borgerlig straffelov med bøde, hæfte eller under skærpende  

 omstændigheder med fængsel indtil 4 år.
§ 3.  Udbytte ved handlinger, der er strafbare efter  

 denne anordning, skal konfiskeres.
Straffelovens § 75, stk. 1, 2. pkt., § 76,  

 stk. 1 og stk. 3-5, og § 77, stk. 1 og 3, finder tilsvarende anvendelse på  

 konfiskation efter denne bestemmelse.
 § 4.  Forholdsreglerne i denne anordning omfatter også  

 danske statsborgere, der opholder sig uden for den danske stat.
 § 5.  Anordningen træder i kraft den 24. november  

 1992.
Givet på Fredensborg Slot, den 23.  

 november 1992 Under Vor Kongelige Hånd og Segl MARGRETHE R.
