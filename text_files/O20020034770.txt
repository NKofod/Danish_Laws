Resumé Efter udløbet af klagefristen klagede en forening på vegne af en  

 kvinde til det sociale nævn over en kommunes afslag på eftergivelse af et  

 såkaldt § 42-lån.
Foreningen søgte om dispensation for overskridelse af  

 klagefristen idet man gjorde gældende at kvinden havde været forhindret i at  

 klage rettidigt på grund af akut og alvorlig sygdom og blandt andet havde  

 været  

 indlagt på hospital.
 Det sociale nævn afviste at behandle foreningens  

 klage fordi klagefristen ikke var overholdt, og fordi nævnet ikke mente der  

 forelå nogen særlig grund til at dispensere fra fristoverskridelsen.
 Ombudsmanden udtalte at nævnet ikke havde haft  

 tilstrækkelige oplysninger i sagen på de tidspunkter hvor nævnet traf  

 afgørelse  

 i sagen.
Ombudsmanden mente det var kritisabelt at nævnet  

 indhentede oplysninger om kvindens helbred hos hospitalet uden først at have  

 søgt at få samtykke hertil.
Det var meget kritisabelt at nævnet over for  

 hospitalet oplyste at man havde orienteret kvinden om at oplysninger kunne  

 blive indhentet, og at kvinden ikke havde haft indvendinger herimod.
Ombudsmanden kritiserede endvidere det sociale nævns  

 begrundelser og at nævnet ikke sendte alle sagens akter sammen med nævnets  

 udtalelse  

 i sagen.
Ombudsmanden mente endelig det var kritisabelt at det sociale nævn  

 på  

 foranledning af en udtrykkelig forespørgsel fra en af ombudsmandens  

 medarbejdere oplyste at det sociale nævn ikke havde flere sagsakter. (J.nr.  

 2000-2470-085).
Klage afvist på grund af fristoverskridelse uanset klagers  

 sygdom I brev af 14.  

 september 1999 søgte forening B (på As vegne) bl.a.
Frederiksberg  

 Kommune om  

 hel eller fuldstændig eftergivelse af As restgæld på ca. 41.000 kr.  

 vedrørende  

 et § 42-lån optaget i maj 1977. Foreningen henviste i den forbindelse bl.a.  

 til  

 SM 0-27-99.
 I brev af 10. december 1999  

 til A traf Frederiksberg Kommune følgende afgørelse:
 I anledning af Deres  

 anmodning om eftergivelse af § 42 lån skal man hermed meddele, at  

 Frederiksberg  

 kommunes Socialdirektorat, Familieafdelingen, ikke har fundet grundlag for at  

 imødekomme anmodningen efter bestemmelserne i lov om aktiv socialpolitik.
 Om den nærmere begrundelse  

 herfor skal man henvise til Socialministeriets vejledning af 5. marts 1998 om  

 lov om aktiv socialpolitik, pkt. 491 samt 492, hvoraf det blandt andet  

 fremgår  

 at afdragene på lånet skal fastsættes under hensyntagen til låntagers  

 økonomiske forhold, herunder forsørgerforhold og eventuelle merudgifter på  

 grund af særlige helbredsmæssige forhold.
De har til sagen oplyst, at  

 Deres månedlige nettoløn udgør ca. kr. 13.700,-, herudover modtager De  

 invaliditetsydelse med kr. 1.959,- pr. måned.
Deres samlede udgifter,  

 inklusive  

 transportomkostninger, medicinudgifter og afdrag på § 42 lånet udgør ca. kr.  

 7.952,-. De har således ca. kr. 7.706,- pr. måned til kost, beklædning m.v.  

 På  

 denne baggrund ses der ikke, at være grundlag for at eftergive den resterende  

 del af § 42 lånet på ca. kr. 39.000,-.
 Det tilføjes, at denne  

 afgørelse inden forløbet af 4 uger kan indbringes for Det Sociale Ankenævn.  

 Såfremt De ønsker at klage til Det Sociale Ankenævn, skal klagen indenfor  

 denne  

 tidsfrist indgives til Frederiksberg kommunes Socialdirektorat,  

 Familieafdelingen, ( ).
Direktoratet vil herefter  

 revurdere sagen inden videresendelse til Ankenævnet.
Det tilføjes, at De  

 skriftligt  

 vil blive orienteret om resultatet [af] revurderingen. Den 19. januar 2000 klagede  

 foreningen over kommunens afgørelse.
I klagen anførte foreningen:
Hermed ankes afgørelse af  

 afslag på eftergivelse af § 42 lån jf.
SM-0-27-99.
 Idet vi er klar over  

 ankefristens udløb, søges om dispensation herfor, da (A) har været akut,  

 alvorlig syg fra d. 3.12.99 til d. 21.1.2000.
 I den forbindelse var (A)  

 indlagt på (Z) sygehus i perioden fra d. 16.12 til d. 30.12.99.
Vi vil først og fremmest  

 henlede opmærksomheden på at man fejlagtigt har medtaget invaliditetsydelsen  

 som en indtægt.
Da dette er en kompenserende ydelse, kan den ikke medregnes  

 som  

 sådan.
Vi mener samtidig at man jf.  

 ovenstående SM afgørelse kan sidestille (A)s tilkendelse af  

 invaliditetsydelse  

 med tilkendelse af pension, da det er samme kriterier der skal opfyldes.
Man  

 må  

 derfor omkontere hendes lån fra tilkendelsestidspunktet i 1988.
Desuden har (A) søgt om  

 støtte til bil jf.
SL § 99. Denne ansøgning er endnu ikke færdigbehandlet,  

 men  

 vi anser det for sandsynligt at der gives tilsagn til dette.
Der vil derfor  

 komme yderligere udgifter i den forbindelse.
Ydermere finder vi det  

 mærkværdigt og utidssvarende at fortsætte afdrag på § 42 lån fra 1977, da  

 revalideringsydelse er blevet givet som rent tilskud siden § 43 ikrafttræden,  

 hvilket har ligget mere end 10 [år] tilbage. Den 26. januar 2000  

 bekræftede Frederiksberg Kommunes Familieafdeling modtagelsen af forening  

 Bs  

 klage.
Kommunen oplyste at sagen var videresendt til det sociale nævn da  

 ankefristen på 4 uger ikke var overholdt.
 Den 2. februar 2000 traf Det  

 Sociale Nævn for Københavns og Frederiksberg Kommuner afgørelse i sagen.  

 Nævnet  

 anførte:
 Efter § 67, stk. 1, i lov om  

 retssikkerhed og administration på det sociale område, skal klage være  

 indgivet  

 inden 4 uger efter, at klageren har fået meddelelse om afgørelsen.
 Denne frist er overskredet,  

 men nævnet kan efter loven se bort fra overskridelsen, når der er særlig  

 grund  

 hertil.
I klagen er der ikke fundet  

 nogen særlig grund til overskridelsen.
Nævnet kan derfor ikke behandle sagen.
 Den 15. marts 2000 skrev  

 forening B følgende til det sociale nævn:
I forbindelse med ansøgning  

 om eftergivelse af gammel § 42 hjælp efter daværende Bistandslov,  

 har  

 Frederiksberg kommune givet afslag på denne ansøgning.
Ansøger og forening  

 (B)  

 har efterfølgende anket afgørelsen, men anket for sent.
Sagen er derefter  

 blevet afvist.
Årsagen til at der er anket  

 for sent, skyldes at ansøger har været hospitalsindlagt i den mellemliggende  

 periode, hvorfor ankefristen er blevet overskredet.
Til dokumentation for  

 ovenstående vedlægger vi udskrift fra hospital / læge.
 Vi håber på denne baggrund at  

 sagen vil blive taget op til fornyet overvejelse, med baggrund i ovenstående.
 I læge Cs erklæring af 17.  

 februar 2000 står følgende vedrørende A:
Det attesteres herved, at  

 ovennævnte har været syg fra 3/12 1999 til 21.1.2000 og i tidsrummet fra  

 16/12-30/12 1999 været indlagt på (Z) Hospital med akut alvorlig sygdom og  

 har  

 i hele denne periode været ude af stand til at varetage egne  

 interesser. Den 5. april 2000 fastholdt  

 det sociale nævn sin afgørelse af 10. december 1999. Nævnet anførte bl.a.  

 følgende:
 Nævnet har ved afgørelse af  

 2. februar 2000 afvist at behandle sagen med henvisning til, at ankefristen  

 var  

 overskredet.
 Forening (B) har med  

 henvisning til vedlagte lægeattest oplyst, at pågældende har været syg i en  

 periode, og at hun har været hospitalsindlagt i tiden fra 16. december til  

 30.  

 december 1999.
I betragtning af at  

 pågældende kun har været hospitalsindlagt i en del af den periode, inden for  

 hvilken hun burde have anket, finder Nævnet ikke grundlag for at ændre den  

 trufne afgørelse. Den 12. april 2000 bad  

 forening B igen det sociale nævn om at tage sagen op til fornyet overvejelse.  

 Forening B anførte i den forbindelse bl.a. følgende:
 I forbindelse med skrivelse  

 fra Sikringsstyrelsen dateret d. 5 April 2000, skal vi venligst oplyse at  

 Sikringsstyrelsen har taget fejl omkring datoer, hvilket betyder at (A) ikke  

 har mulighed for at få prøvet sin sag.
 Det er faktisk således at (A)  

 har været indlagt i perioden fra d. 16.12.99 til d. 30.12.99, og i perioden  

 fra  

 d. 03.12.99 til d. 21.01.00 været så svækket af sygdom (40 i feber og  

 efterfølgende hård rekonvalescens), hvilket kan bevises ved udtalelse fra  

 læge  

 (C), (bilag vedlagt igen), som har haft (A) i behandling.
Meget tyder på at SM 0-27-99  

 kan have ligheder med (A)s situation.
Det vil derfor være meget  

 beklageligt,  

 hvis hendes sygdom i øvrigt også forhindrer hende i at få prøvet sin sag ved  

 anden instans. Blandt det sociale nævns  

 akter foreligger en lægekonsulentrapport af 11. maj 2000.
 I brev af 18. maj 2000  

 meddelte det sociale nævn at forening Bs brev af 12. april 2000 ikke  

 havde  

 givet nævnet anledning til at ændre sin afgørelse af 2. februar 2000. Nævnet  

 ville  

 således ikke behandle klagen.
 Den 24. maj 2000 rettede  

 forening B for første gang henvendelse til mig om sagen (mit j.nr.  

 2000-1761-085). Forening B bad mig se på rimeligheden af at det sociale nævn  

 ikke ville behandle ankesagen.
Den 26. juni 2000 sendte jeg  

 forening Bs brev af 24. maj 2000 med bilag videre til Det Sociale Nævn  

 for  

 Københavns og Frederiksberg Kommuner således at nævnet fik lejlighed til  

 skriftligt ? over for forening B ? at tage stilling til det forhold at det er  

 forening Bs opfattelse at det er lægeligt dokumenteret at A efter  

 udskrivelsen  

 fra hospitalet den 30. december 1999 havde været ude af stand til at varetage  

 sine interesser.
Samtidig fik nævnet lejlighed til at redegøre nærmere for  

 praksis på området.
Jeg bad forening B afvente det sociale nævns svar før  

 forening B tog stilling til om der var grundlag for at rette henvendelse til  

 mig om sagen.
 I brev af 17. juli 2000 til  

 forening B skrev nævnet bl.a.:
 Af brevet fra Ombudsmanden  

 fremgår, at det er Ombudsmandens opfattelse, sådan som sagen er forelagt for  

 ham, at Nævnet ikke har taget stilling til, at det er Forening (B)s  

 opfattelse, at det er lægeligt dokumenteret, at (A) efter udskrivning fra  

 hospitalet den 30. december 1999 har været ude af stand til at varetage sine  

 interesser på grund af sygdom.
 Under henvisning hertil skal  

 Nævnet oplyse, at man allerede tidligere har overvejet, om der i pågældendes  

 situation har foreligget sådanne helbredsmæssige forhindringer, at hun ikke  

 skulle have haft mulighed for at anke kommunens afgørelse i perioden fra  

 hjemkomsten fra hospitalet og indtil klagefristens udløb.
 Nævnet skal oplyse, at man  

 fortsat ikke finder, at der er grundlag for at ændre den trufne afgørelse.
 Nævnet har herved lagt vægt  

 på, at der ikke er fremsat sådanne oplysninger om pågældendes  

 helbredsforhold,  

 at det må skønnes, at hun efter hjemkomsten fra hospitalet og inden  

 klagefristens udløb har været forhindret i at indbringe sin klage for Nævnet.
 Nævnet skal herved henvise  

 til, at pågældende efter hospitalsudskrivningen havde mere end 10 dage til  

 rådighed til at indbringe klagen rettidigt, og at der ikke gælder bestemte  

 krav  

 med hensyn til formen for klagens indbringelse.
 Nævnet skal oplyse, at der  

 ved behandlingen af sagen i Nævnet har deltaget lægelig sagkundskab.
Med hensyn til Ombudsmandens  

 anmodning om, at Nævnet redegør for praksis på området, skal Nævnet henvise  

 til  

 kapitel 12.6 i Ankestyrelsens klagevejledning på det sociale område. Med brev ? modtaget den 10.  

 august 2000 ? klagede forening B på ny til mig.
Foreningen anførte følgende:
 (A) blev efter udskrivning  

 fra (Z) hospital d. 30.12.1999, hjemsendt med midlertidig hjemmepleje, samt  

 hjemmesygeplejerske, foranlediget af (Z) hospital på grund af svækkelse i  

 lunger, som ikke var helt i orden ved selve udskrivningen.
 Ydermere foranstaltede  

 hospitalet, at (A) også fik mad bragt udefra, da man ikke mente, at hun var i  

 stand til at kunne fungere normalt de første 2-3 uger efter udskrivelse.
Der var således tale om at  

 (A) på grund af fysiske sygdomme var meget svækket i en sådan grad, at  

 madudbringning, hjemmehjælp og hjemmesygeplejerske var påkrævet, også var  

 psykisk nedbrudt på grund af oplevelser på hospitalet.
Bl.a. at (A)s  

 årer er  

 nedbrudt på grund af tidligere prednison behandling, så det var meget  

 vanskeligt  

 og smertefuldt at give antibiotika.
Ydermere blev (A) først fejlbehandlet med  

 penicillin, så også hendes colitis gik i udbrud.
 Af alle disse årsager, som  

 her er kort beskrevet, har (A) ikke magtet at beskæftige sig med hendes  

 ankesag.
 Den 28. november 2000 bad jeg  

 det sociale nævn om en udtalelse i sagen.
Jeg skrev bl.a.:
Under henvisning til  

 vedlagte brev (modtaget her ved embedet den 10. august 2000) og bilagene fra  

 forening (B) på vegne af (A) beder jeg om en udtalelse i anledning af klagen  

 over at Sikringsstyrelsen den 2. februar 2000 har afvist (A)s klage som  

 for  

 sent indgivet.
Ved breve af 5. april, 18. maj og 17. juli 2000 har  

 Sikringsstyrelsen fastholdt afgørelsen.
 Retssikkerhedslovens § 67 (nu  

 lovbekendtgørelse nr. 267 af 12. april 2000 med senere ændring om  

 retssikkerhed  

 og administration på det sociale område) har følgende ordlyd:
  

  

 § 67.  

  

 Klage til det sociale nævn og Ankestyrelsen skal ske inden 4  

 uger efter, at klageren har fået meddelelse om afgørelsen.
Anmodning til  

 Ankestyrelsen om optagelse af en sag til behandling efter § 57 skal ske inden  

 for samme frist.
Stk. 2.  

  

 Formanden for det sociale nævn og chefen for Ankestyrelsen  

 kan se bort fra, at fristerne ikke er overholdt, når der er særlig grund  

 hertil.
Afgørelser om at se bort fra klagefrister og afgørelser om  

 klagefristens beregning kan ikke indbringes for anden administrativ  

 myndighed. I Den Sociale Ankestyrelses  

 vejledning nr. 53 af 10. februar 2000 redegøres under punkt 12.6. bl.a.  

 nærmere  

 for Ankestyrelsens praksis vedrørende dispensation fra klagefristen  

 (oprejsningsbevilling) i retssikkerhedslovens § 67, stk. 1.
 Følgende er bl.a. anført om  

 oprejsningsbevilling i Karsten Revsbech mfl., Forvaltningsret, Almindelige  

 Emner, 3. udgave, 1997, s. 263f:
Når en klagefrist er  

 overskredet, har klageren ikke længere krav på, at rekursinstansen  

 realitetsbehandler den påklagede afgørelse.
Klagemyndigheden skal ex officio  

 kontrollere, at klagefristen er overholdt.
Er fristen overskredet, afvises  

 klagen.
I flere love (og  

 forretningsordener) er det imidlertid fastsat, at rekursorganet kan se bort  

 fra  

 en fristoverskridelse.
Som eksempel kan nævnes skattestyrelseslovens § 25,  

 stk.  

 1, 3. pkt., hvorefter Landsskatteretten kan se bort fra en  

 fristoverskridelse,  

 hvis særlige omstændigheder taler derfor.
 Det forhold, at en klage  

 tages under realitetsbehandling, trods en overskridelse af klagefristen,  

 betegnes normalt oprejsningsbevilling.
Hvor loven (eller  

 forretningsordenen) ikke har fastsat en adgang til oprejsningsbevilling, kan  

 rekursmyndigheden alligevel efter uskrevne forvaltningsretlige regler se bort  

 fra en overskridelse af klagefristen.
Dog må det fastholdes, at  

 udgangspunktet  

 er, at klagen skal afvises.
En oprejsningsbevilling kan således ikke gives  

 uden  

 videre.
Der skal foreligge visse særlige forhold.
Disse skal typisk have  

 karakter af undskyldende omstændigheder, som er en rimelig grund til  

 fristoverskridelse.
Sådanne omstændigheder kan  

 f.eks. være sygdom eller væsentlig postforsinkelse på grund af  

 arbejdsnedlæggelse.
Fristens længde er også af betydning.
Er fristen kort,  

 vil  

 tilbøjeligheden til at se bort fra den være større, end hvis fristen er lang.  

 Hvor meget fristen er overskredet spiller ligeledes en rolle.
En kort  

 overskridelse kan bedre accepteres end en længere.
Er der givet korrekt  

 klagevejledning,  

 taler dette imod oprejsningsbevilling.
Det er ligeledes af betydning, om  

 andre  

 borgere har modstående interesser, som tilsiger, at sagen ikke bør behandles  

 efter fristens udløb.
Er der tale om et egentligt partsforhold (partstvist),  

 vil fristen normalt blive håndhævet strengt, og kun ekstraordinære forhold  

 vil  

 i almindelighed kunne føre til, at en for sent indgivet klage behandles.
Det  

 skyldes, at en fristforlængelse til fordel for den ene part er til ugunst for  

 den anden part.
Ovenstående momenter er af  

 betydning, ikke blot ved vurdering af, om der i den konkrete situation kan  

 gives en ulovbestemt oprejsningsbevilling, men også ved stillingtagen til, om  

 en lovhjemlet oprejsningsbevilling kan meddeles.
Der foreligger altså her et  

 godt eksempel på samspillet mellem almindelige uskrevne regler og  

 lovbestemmelser.
 Der kan endvidere henvises  

 til Karsten Loiborg mfl., Forvaltningsret, 1994, s. 645f.
Jeg beder om at  

 Sikringsstyrelsen ved udarbejdelsen af udtalelsen bl.a. inddrager de  

 ovenstående bemærkninger. Den 25. januar 2001 afgav  

 nævnets lægekonsulent rapport til sagen.
 Den 6. februar 2001 skrev det  

 sociale nævn bl.a. følgende til Z Hospital:
 Til brug ved behandlingen af  

 ovennævntes sag beder Det Sociale Nævn - under henvisning til § 10 og § 12 i  

 lov om retssikkerhed og administration på det sociale område - om oplysning  

 om,  

 hvad der er noteret i journalen om undersøgelser, diagnose og behandling.
 Journaludskrift og/eller  

 foreliggende relevante udskrivningsbreve, speciallægeundersøgelser,  

 funktionsprøver,  

 røntgenbeskrivelser m.v. bedes fremsendt og vil normalt være tilstrækkeligt.
 Pågældende er herfra  

 orienteret om, at sådanne oplysninger kan blive indhentet og har ikke haft  

 indvendinger imod det.
Oplysningerne ønskes  

 vedrørende perioden for pågældendes indlæggelse fra den 16. december til den  

 30. december 1999. Blandt de akter jeg har  

 modtaget fra nævnet, er en epikrise af 3. januar 2000 fra Medicinsk Center, Z  

 Hospital, og kopi af journaltilførsler fra 29. december 1999, 30. december  

 1999  

 og 27. januar 2000. Der foreligger imidlertid ikke noget fremsendelsesbrev  

 fra  

 Z Hospital.
 Den 8. marts 2001 afgav  

 nævnets lægekonsulent ny rapport i sagen (renskrevet 15. marts 2001).
Den 29. marts 2001 afgav Det  

 Sociale Nævn for Københavns og Frederiksberg Kommuner en udtalelse i  

 anledning  

 af sagen.
Det sociale nævn udtalte følgende:
 Det Sociale Nævn for  

 Københavns og Frederiksberg Kommuner har ved brev af 2. februar 2000 med  

 henvisning til fristoverskridelse afvist at behandle pågældendes klage over  

 Frederiksberg Kommunes afslag på eftergivelse af lån efter bistandslovens §  

 42.  

 Nævnet har ved breve af 5. april, 18. maj og 17. juli 2000 fastholdt denne  

 afgørelse.
 Nævnets svar af 17. juli 2000  

 til forening (B) blev afgivet efter oversendelse til besvarelse den 26. juni  

 2000 fra Folketingets Ombudsmand af brev af 24. maj 2000 fra forening (B).
 I svaret har Nævnet blandt  

 andet oplyst, at det allerede tidligere var overvejet, om der i pågældendes  

 situation havde foreligget sådanne helbredsmæssige forhindringer for, at hun  

 ikke havde haft mulighed for at anke kommunens afgørelse i perioden fra  

 hjemkomsten fra hospitalet og indtil klagefristens udløb.
 Nævnet udtalte i svar af 17.  

 juli 2000, at man fortsat ikke fandt, at der forelå oplysninger, som gav  

 grundlag for at ændre den trufne afgørelse.
 I besvarelsen af  

 Ombudsmandens brev af 28. november 2000 skal Nævnet henvise til svaret af 17.  

 juli 2000.
 Nævnet skal endvidere oplyse,  

 at man i anledning af Ombudsmandens henvendelse har indhentet  

 journalmateriale  

 fra (Z) Hospital til belysning af pågældendes helbredstilstand ved  

 udskrivningen fra Hospitalet.
Det er nævnets opfattelse, at  

 det lægelige materiale fra (Z) Hospital viser, at der har været en beskeden  

 opblussen i tarmlidelse med hurtig effekt af medicinsk behandling.
Før  

 udskrivningen var en blodmangel behandlet med blodprocent.
Ved udskrivningen  

 kunne konstateres klar bedring i almentilstand, og det fremgår af  

 udskrivningsnotat, at patienten var velbefindende.
 Under henvisning hertil  

 finder Nævnet fortsat ikke grundlag for at ændre den trufne afgørelse og  

 finder  

 således, at pågældende ud fra de helbredsmæssige oplysninger burde have været  

 i  

 stand til at klage over kommunens afgørelse inden for klagefristen.
 Der har deltaget lægelig  

 sagkundskab under hele forløbet af sagens behandling i Nævnet.
 Det Sociale Nævn finder ikke,  

 at de retskilder, hvortil der er henvist i Ombudsmandens brev af 28. november  

 2000, giver Nævnet anledning til at ændre sin opfattelse.
 Sagens akter vedlægges.
 Den 9. april 2001 bad jeg  

 forening B om bemærkninger til det sociale nævns udtalelse.
Jeg vedlagde  

 endvidere kopi af to journalark fra Z Hospital som jeg ligeledes bad om  

 forening Bs bemærkninger til.
 Forening B er ikke kommet med  

 nogen bemærkninger.
 Ved telefonisk henvendelse  

 til Det Sociale Nævn for Københavns og Frederiksberg Kommuner den 1. marts  

 2002  

 forespurgte en af mine medarbejdere hvorvidt det sociale nævn havde sendt  

 alle  

 sagens akter med nævnets brev af 29. marts 2001. Min medarbejder henviste i  

 den  

 forbindelse bl.a. til at der blandt de fremsendte akter ikke var et brev fra  

 nævnet til A med en orientering sådan som det var anført i nævnets brev af 6.  

 februar 2001 til Z Hospital.
I brev af 1. marts 2002  

 oplyste Det Sociale Nævn for Københavns og Frederiksberg Kommuner bl.a. at  

 nævnet beklageligvis ikke havde indhentet samtykke fra A til at indhente  

 oplysninger fra Z Hospital.
Det fremgår af brevet at forening B og A har  

 modtaget kopi heraf.
 Den 7. marts 2002 bad jeg for  

 god ordens skyld om forening Bs bemærkninger til det sociale nævns brev  

 af 1.  

 marts 2002.
 Forening B er ikke kommet med  

 nogen bemærkninger.
 I brev ligeledes af 7. marts  

 2002 til Det Sociale Nævn for Københavns og Frederiksberg Kommuner oplyste  

 jeg  

 at det ? efter at have gennemgået de fra det sociale nævn modtagne akter ?  

 var  

 min foreløbige opfattelse at jeg ikke med nævnets brev af 29. marts 2001  

 havde  

 modtaget både nævnets akter i sagen og de med klagen fremsendte bilag retur.
 På den baggrund bad jeg Det  

 Sociale Nævn for Københavns og Frederiksberg Kommuner om at modtage alle de  

 akter i sagen som nævnet fortsat var i besiddelse af.
 I brev af 15. marts 2002  

 sendte Det Sociale Nævn for Københavns og Frederiksberg Kommuner de akter der  

 fandtes i det sociale nævns sag.
Ombudsmandens udtalelse 1. Det sociale nævns afgørelser Frederiksberg Kommune afslog den 10. december 1999 (A)s anmodning om  

 eftergivelse af et § 42-lån.
Afgørelsen blev truffet efter bestemmelserne i  

 lov om aktiv socialpolitik.
 Efter § 1 i bekendtgørelse nr. 312 af 4. maj 2000 om retssikkerhed og  

 administration på det sociale område gælder retssikkerhedsloven (lov om  

 retssikkerhed og administration på det sociale område ? lovbekendtgørelse nr.  

 267 af 12. april 2000 som senest ændret ved lov nr. 145 af 25. marts 2002)  

 ved behandling og afgørelse af sager efter bl.a. lov om aktiv socialpolitik.
 De afgørelser som kommunen træffer efter den sociale lovgivning, kan  

 indbringes for det sociale nævn, jf. § 60, stk. 1, i retssikkerhedsloven.
 Det Sociale Nævn for Københavns og Frederiksberg Kommuner har i sine  

 afgørelser henvist til retssikkerhedslovens § 67.
 Af bestemmelsen fremgår bl.a.:
 § 67. Klage til det sociale nævn og Ankestyrelsen skal ske inden 4  

 uger efter, at klageren har fået meddelelse om afgørelsen.
Stk. 2. Formanden for det sociale nævn og chefen for Ankestyrelsen kan se  

 bort fra, at fristerne ikke er overholdt, når der er særlig grund hertil.  

 Afgørelser om at se bort fra klagefrister og afgørelser om klagefristernes  

 beregning kan ikke indbringes for anden administrativ myndighed. Bestemmelsen er ikke ændret siden nævnets afgørelse af 2. februar 2000.
 I Den Sociale Ankestyrelses  

 vejledning nr. 53 af 10. februar 2000 om klageregler på det sociale område  

 redegøres der under punkt 12.6. nærmere for Den Sociale Ankestyrelses praksis  

 vedrørende dispensation fra klagefrister i retssikkerhedslovens § 67, stk. 1  

 (oprejsningsbevilling). Af det pågældende punkt i vejledningen fremgår bl.a.  

 følgende:
61. Tilfælde, hvor der var grundlag for dispensation Ansøgeren var bortrejst på tidspunktet for afgørelsen  

 den 12. juni.
Anken var dateret den 17. juli og modtaget i nævnet den 20.  

 juli.  

 Ansøgeren oplyste, at han havde været bortrejst i perioden fra den 7. juni  

 til  

 den 16. juli, og sagsbehandleren i kommunen bekræftede dette.
Da ansøgeren  

 ikke  

 var blevet bekendt med afgørelsen, inden klagefristens udløb, og da han havde  

 reageret hurtigt efter hjemkomsten, blev der dispenseret fra fristen.
Ankefristen udløb den 5. marts.
Anken var modtaget den  

 12. marts.
Ansøgeren var akut indlagt på sygehus fra den 2. marts til den 11.  

 marts.
Da der var tale om en akut indlæggelse, og da anken blev sendt straks  

 efter udskrivningen, blev der bortset fra fristoverskridelsen.
Fristoverskridelse på 11 dage.
Efter det oplyste havde  

 klageren en psykisk lidelse på grund af arbejdsskaden.
Lidelsen medførte, at  

 han havde svært ved at træffe beslutninger, og han behøvede hjælp til  

 bearbejdning af skriftligt materiale.
Der blev dispenseret.
Afgørelse den 27. oktober og anke den 17. december.  

 Afgørelsen vedrørte en udlænding, som ikke eller kun dårligt forstod dansk.  

 Ansøgeren var ikke rask.
Under hensyn hertil og til sprogvanskelighederne  

 blev  

 der dispenseret.
 I tilslutning til det  

 sidstnævnte eksempel skal det bemærkes, at myndighederne har en særlig  

 forpligtelse til at yde vejledning, når der kan være forståelsesmæssige  

 problemer i forbindelse med en afgørelse.
 Der henvises i denne  

 forbindelse også til Justitsministeriets vejledning om forvaltningsloven,  

 pkt.  

 32-37 om tolkebistand og oversættelse og til Folketingets Ombudsmands  

 beretning  

 1990, side 240*.
Hvis en myndighed har forsømt  

 sin vejledningspligt, kan dette bevirke dispensation. Det fremgår af Det Sociale  

 Nævn for Københavns og Frederiksberg Kommuners afgørelser af 2. februar 2000,  

 5. april 2000, 18. maj 2000 og 17. juli 2000 og af det sociale nævns  

 udtalelse  

 til mig at forening (B)s klage over Frederiksberg Kommunes afgørelse af  

 10.  

 december 1999 blev afvist af det sociale nævn fordi klagefristen ikke var  

 overholdt, og fordi nævnet ikke fandt at der forelå nogen særlig grund til at  

 dispensere fra fristoverskridelsen.
Det Sociale Nævn for Københavns og  

 Frederiksberg Kommuner har i den forbindelse ikke fundet at der var fremsat  

 sådanne oplysninger om (A)s helbredsforhold at det må skønnes at hun  

 efter  

 hjemkomsten fra hospitalet og inden klagefristens udløb har været forhindret  

 i  

 at indbringe sin klage for det sociale nævn.
Afgørelsen af om der i den  

 foreliggende sag skal dispenseres fra fristoverskridelsen, bygger på  

 vurderinger og afvejninger af en række hensyn og omstændigheder.
Som  

 ombudsmand  

 har jeg ikke mulighed for at foretage denne afvejning på en anden og bedre  

 måde  

 end Det Sociale Nævn for Københavns og Frederiksberg Kommuner der beskæftiger  

 sig med det pågældende sagsområde i det daglige.
Normalt kan jeg derfor ikke  

 gå ind i en nærmere efterprøvelse af disse vurderinger og afvejninger.
Kun  

 hvis  

 der er tale om ganske særlige omstændigheder, kan jeg kritisere  

 myndighedernes  

 afgørelse.
 Afgørelsen af om der i den  

 foreliggende sag skal dispenseres fra fristoverskridelsen, hviler endvidere i  

 vidt omfang på en lægefaglig vurdering.
Ifølge reglerne for  

 ombudsmandens virksomhed kan jeg kun i begrænset omfang tage stilling til  

 afgørelser der helt eller delvis bygger på særlig fagkyndig viden.
En kontrol  

 af de lægefaglige vurderingers rigtighed - som er af betydning for denne sag  

 -  

 kræver en fagkundskab som ombudsmanden ikke har.
 Under min gennemgang af sagen  

 har jeg fundet punkter i nævnets sagsbehandling der giver grundlag for  

 kritik,  

 men jeg har ikke fundet sådanne ganske særlige omstændigheder at jeg kan  

 kritisere nævnets afgørelser.
2. Det sociale nævns sagsbehandling a.  

 sagsoplysningen Det er et  

 grundlæggende princip i dansk forvaltningsret at den myndighed der skal  

 træffe  

 afgørelse i en sag, har ansvaret for at sagen er tilstrækkeligt oplyst.
Dette  

 indebærer at myndigheden har en pligt til at sikre sig dels at myndigheden er  

 i  

 besiddelse af de oplysninger der er nødvendige for at træffe afgørelse i den  

 foreliggende sag, dels at disse oplysninger er korrekte.
Medmindre andet er fastsat i  

 loven, er det myndigheden selv der afgør hvilke oplysninger som er nødvendige  

 for at kunne træffe afgørelse i sagen.
Denne vurdering forudsætter en konkret  

 stillingtagen til hvad der i den enkelte sag er et tilstrækkeligt og  

 forsvarligt grundlag for at kunne træffe den materielt rigtige afgørelse.
Jeg  

 henviser til Carl Aage Nørgaard mfl., Forvaltningsret - Sagsbehandling  

 (2001),  

 s. 128ff, og Kaj Larsen mfl., Forvaltningsret (1994), s. 297ff.
 Det fremgår af Det Sociale  

 Nævn for Københavns og Frederiksberg Kommuners afgørelse af 17. juli 2000 og  

 udtalelse af 29. marts 2001 til mig at nævnet ved sagens afgørelse har lagt  

 vægt på at der ikke var fremsat sådanne oplysninger om (A)s  

 helbredsforhold at  

 det må skønnes at hun efter hjemkomsten fra hospitalet og inden klagefristens  

 udløb har været forhindret i at indbringe sin klage for det sociale nævn.
 I (A)s sag indebærer  

 officialprincippet bl.a. at det sociale nævn på baggrund af det af foreningen  

 anførte vedrørende (A)s sygdomsforløb i perioden fra den 3. december  

 1999 til  

 den 21. januar 2000 har haft pligt til at sikre at der forelå tilstrækkelige  

 konkrete oplysninger om netop dette sygdomsforløb til at belyse om hun efter  

 hjemkomsten fra hospitalet og inden klagefristens udløb har været forhindret  

 i  

 at indbringe sin klage for det sociale nævn.
 Jeg bemærker i den  

 forbindelse at nævnet først den 6. februar 2001 har indhentet oplysninger (i  

 form af journaloplysninger fra (Z) Hospital) om (A)s individuelle  

 helbredsforhold i forbindelse med nævnets behandling af min anmodning af 28.  

 november 2000 om en udtalelse i anledning af sagen.
Jeg må derfor lægge til grund  

 at nævnet ikke har haft tilstrækkelige oplysninger i sagen på de tidspunkter  

 hvor nævnet traf afgørelse i sagen.
Jeg har lagt vægt på at oplysninger om  

 (A)s individuelle helbredsforhold har haft væsentlig betydning for  

 nævnets  

 stillingtagen til foreningens anbringende om at (A) på grund af sygdom har  

 været forhindret i at indgive klage rettidigt, og derfor har haft central  

 betydning for nævnets afgørelser i (A)s sag.
 Jeg har gjort Det Sociale  

 Nævn for Københavns og Frederiksberg Kommuner bekendt med min opfattelse.
b.
Det sociale nævns indhentelse af lægelige  

 oplysninger fra (Z) Hospital Forvaltningslovens  

 § 29 (lov nr. 571 af 19. december 1985) har følgende ordlyd:
   

  

 § 29.  

  

 I sager, der rejses ved ansøgning, må oplysninger om  

 ansøgerens rent private forhold ikke indhentes fra andre dele af  

 forvaltningen  

 eller fra en anden forvaltningsmyndighed.
Stk. 2.  

  

 Bestemmelsen i stk. 1 gælder ikke, hvis ansøgeren har givet samtykke hertil, andet følger af lov eller bestemmelser fastsat i  

 henhold til lov eller særlige hensyn til ansøgeren eller tredjemand klart  

 overstiger ansøgerens interesse i, at oplysningen ikke indhentes. Til brug for behandlingen af  

 en ansøgningssag må der således i almindelighed ikke indhentes oplysninger af  

 rent privat karakter fra en anden forvaltningsmyndighed (eller andre dele af  

 samme forvaltningsmyndighed) medmindre ansøgeren har givet samtykke eller  

 andet  

 følger af lov.
 Oplysninger om helbredsforhold  

 må anses for oplysninger om rent private forhold.
(A)s sag vedrører en  

 anmodning om eftergivelse af (A)s restgæld og i den forbindelse det  

 sociale  

 nævns behandling af forening (B)s ansøgning om dispensation fra den i  

 retssikkerhedslovens § 67, stk. 1, angivne klagefrist.
På denne baggrund må  

 sagen anses for rejst ved ansøgning og dermed omfattet af forvaltningslovens  

 §  

 29.
 § 12 i lov om retssikkerhed  

 og administration på det sociale område (lovbekendtgørelse nr. 267 af 12.  

 april  

 2000) lyder således:
§  

  

 12.  

  

 En myndighed kan forlange, at personer, myndigheder m.v., der  

 har kendskab til forholdene, giver oplysninger, der er eller må anses for  

 nødvendige for at behandle en sag.
Dette gælder også oplysninger om en  

 persons  

 rent private forhold eller andre fortrolige oplysninger, ligesom myndigheden  

 kan indhente lægejournaler, sygehusjournaler eller udskrifter heraf.
 Stk. 2.  

  

 En myndighed kan forlange, at der optages retsligt forhør i  

 overensstemmelse med retsplejelovens § 1018.
 Stk. 3.  

  

 Myndigheden skal forsøge at få samtykke til at indhente  

 oplysninger efter stk. 1.
Stk. 4.  

  

 Oplysninger om økonomiske forhold kan myndigheden kræve at  

 få i elektronisk form fra andre offentlige myndigheder samt  

 arbejdsløshedskasser.
Oplysningerne kan indhentes, selv om den person, som  

 oplysningerne vedrører, ikke bor i den kommune eller amtskommune, som  

 indhenter  

 oplysningerne.
Oplysningerne kan indhentes som led i behandlingen af en  

 enkelt  

 sag eller som led i en generel søgning til brug for kontrol. I de tilfælde hvor et  

 samtykke til indhentelse af oplysninger ikke kan opnås fra den pågældende,  

 vil  

 der således ? med hjemmel i § 12 ? kunne indhentes oplysninger om den  

 pågældendes rent private forhold i sager om ansøgning om sociale ydelser.
 Også i ansøgningssager inden  

 for det sociale område skal myndighederne således forsøge at indhente et  

 samtykke fra den pågældende før man indhenter oplysninger om den pågældendes  

 rent personlige forhold.
Jeg bemærker i den  

 forbindelse at det af forarbejderne til persondataloven (lov nr. 429 af 31.  

 maj  

 2000) om behandling af personoplysninger fremgår at loven ikke regulerer  

 spørgsmålet om indhentelse af oplysninger i ansøgningssager eller om pligt  

 til  

 videregivelse af oplysninger (jf.
Folketingstidende 1999- 2000, tillæg A, s.  

 4051).
 Jeg finder det på den  

 baggrund kritisabelt at nævnet indhentede oplysninger om (A)s helbred  

 hos (Z)  

 Hospital uden forinden at have søgt at opnå samtykke hertil.
 Jeg finder det endvidere  

 meget kritisabelt at nævnet over for (Z) Hospital oplyser at nævnet havde  

 orienteret (A) om at de udbedte oplysninger kunne blive indhentet, og at (A)  

 ikke havde haft indvendinger herimod.
 Jeg har gjort nævnet  

 opmærksom på min opfattelse, men henset til nævnets beklagelse i brev af 1.  

 marts 2002 til mig foretager jeg mig ikke videre vedrørende dette punkt idet  

 jeg bemærker at jeg havde fundet det ønskeligt om nævnet ? også direkte over  

 for (A) ? havde beklaget forløbet.
 Jeg bemærker at jeg i min  

 gennemgang af sagen ikke har taget stilling til hvorvidt Det Sociale Nævn for  

 Københavns og Frederiksberg Kommuners indhentelse af lægelige oplysninger fra  

 (Z) Hospital er sket i strid med bestemmelserne i §§ 7 og 29 i  

 persondataloven.  

 Jeg henviser i den forbindelse til at Datatilsynet, jf. § 58 i  

 persondataloven,  

 fører tilsyn med at behandlingen af personoplysninger finder sted i  

 overensstemmelse med loven (og regler udstedt i medfør af loven). Jeg  

 henviser  

 endvidere til § 14 i ombudsmandsloven hvorefter ombudsmanden ikke kan  

 behandle  

 klager over forhold der kan indbringes for en højere forvaltningsmyndighed,  

 før  

 denne myndighed har truffet afgørelse.
3. Begrundelserne Ifølge § 22 i  

 forvaltningsloven (lov nr. 571 af 19. december 1985) skal en afgørelse, når  

 den  

 meddeles skriftligt, være ledsaget af en begrundelse medmindre afgørelsen  

 fuldt  

 ud giver den pågældende part medhold.
Forvaltningslovens § 24 fastsætter  

 følgende krav til begrundelsens indhold:
  

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
... Efter forvaltningslovens §  

 24, stk. 1, skal der i begrundelsen for skønsmæssige afgørelser angives  

 hvilke  

 hovedhensyn der er blevet tillagt vægt, jf. bl.a. også den sag som er omtalt  

 i  

 Folketingets Ombudsmand beretning for 1993, s. 225*. Såfremt afgørelsen er  

 truffet på grundlag af myndighedens praksis, skal denne praksis nærmere  

 beskrives.
Særlig betydning vil en  

 beskrivelse af praksis have i de tilfælde hvor begrundelsens tema er  

 negativt,  

 dvs. går ud på at visse omstændigheder ikke kan antages at foreligge.
Dette  

 er  

 f.eks. tilfældet ved afslag på at dispensere fra en regel hvor myndighedens  

 dispensationsbeføjelse er betinget af at der foreligger særlige grunde  

 el.lign..
En begrundelse for et afslag på oprejsningsbevilling vil  

 opfylde  

 kravene i § 24, stk. 1, hvis den indeholder en henvisning til hvad der efter  

 praksis er anset for særlige grunde sammenholdt med en  

 konstatering af at  

 ingen af disse særlige grunde foreligger i den aktuelle sag.
 Har det under behandlingen af  

 en dispensationssag været relevant at overveje bestemte dispensationsgrundlag  

 mv., eller er et anbringende herom gjort gældende af parten, bør begrundelsen  

 normalt også indeholde en omtale af hvad der i hidtidig praksis er blevet  

 anset  

 for særlige grunde.
 Jeg henviser til Hans  

 Gammeltoft-Hansen mfl., Forvaltningsret (1994), s. 369f, og John Vogter,  

 Forvaltningsloven med Kommentarer (1999), s. 432f.
Efter forvaltningslovens §  

 24, stk. 2, skal begrundelsen om fornødent indeholde en kort redegørelse for  

 de  

 oplysninger vedrørende sagens faktiske omstændigheder som er tillagt  

 væsentlig  

 betydning for afgørelsen.
Hvis sagens faktiske omstændigheder er omtvistede,  

 er  

 det ikke tilstrækkeligt at henvise til de forskellige opfattelser af faktum.  

 Myndigheden må derimod redegøre nærmere for hvilke af de pågældende  

 oplysninger  

 der er tillagt betydning ved sagens afgørelse.
Hvis myndigheden ved sin  

 afgørelse tilsidesætter sagkyndige udtalelser eller støtter sin afgørelse på  

 bestemte af flere modstridende udtalelser, bør det i almindelighed angives på  

 hvilket grundlag den sagkyndige erklæring er tilsidesat, eller hvilke  

 sagkyndige der er lagt til grund for afgørelsen.
 Jeg henviser til John Vogter,  

 Forvaltningsloven med Kommentarer (1999), s. 430f.
En tilstrækkelig begrundelse  

 giver en fyldestgørende forklaring på hvorfor en afgørelse har fået et  

 bestemt  

 indhold.
Hvor udførlig en begrundelse skal være, kan ikke præcist angives.
Om  

 en given begrundelse kan anses for tilstrækkelig, må bl.a. afhænge af  

 afgørelsens art, sagens karakter og partens egen udførlighed i sagen.  

 Myndigheden har således i et vist omfang pligt til at forholde sig til  

 (relevante) partsanbringender, jf.
Hans Gammeltoft-Hansen mfl.,  

 Forvaltningsret  

 (1994), s. 371ff.
 Forening (B)s brev af 19.  

 januar 2000 fremstår som en anmodning om dispensation fra klagefristen.
Det sociale nævns afgørelse  

 af 2. februar 2000 fremstår ikke som et svar på en sådan anmodning, men som  

 en  

 afvisning af at behandle sagen alene ved den bare konstatering af at fristen  

 var overskredet, og at der ikke var anført særlige grunde herfor.
Nævnets  

 afgørelse fremtræder således ikke som et egentligt svar på foreningens  

 anmodning.
 Forening (B) har til støtte  

 for anmodningen om dispensation fra klagefristen gjort gældende at (A) har  

 været forhindret i at indgive klage rettidigt på grund af akut og alvorlig  

 sygdom i perioden fra den 3. december 1999 til den 21. januar 2000, herunder  

 at  

 hun var hospitalsindlagt på (Z) Sygehus i perioden fra den 16. december 1999  

 til den 30. december 1999.
 Det Sociale Nævn for  

 Københavns og Frederiksberg Kommuner har i begrundelsen for nævnets afgørelse  

 af 2. februar 2000 alene henvist til at der ikke i klagen er fundet nogen  

 særlig grund til fristoverskridelsen.
Efter min opfattelse er  

 forening (B)s anbringende relevant for sagen, og Det Sociale Nævn for  

 Københavns og Frederiksberg Kommuner burde derfor i afgørelsen af 2. februar  

 2000 nærmere have gjort rede for hvorfor det anførte sygdomsforløb ikke er en  

 sådan særlig grund der gør at formanden for det sociale nævn vil se bort fra  

 fristen i (A)s tilfælde.
Jeg bemærker i den forbindelse at det efter  

 min  

 opfattelse ville have været naturligt hvis nævnet i forbindelse med en  

 stillingtagen til forening (B)s anbringende over for foreningen havde  

 redegjort for sin praksis.
 Den begrundelse som nævnet  

 gav i sin afgørelse af 2. februar 2000, tjener derfor efter min opfattelse  

 ikke  

 til at give forening (B) en fyldestgørende forklaring på afgørelsens indhold.
 Forening (B) har i sine breve  

 af 15. marts 2000 og 12. april 2000 til støtte for anmodningen om  

 dispensation  

 gjort gældende at det på baggrund af læge (C)s erklæring af 17. februar  

 2000  

 må anses for lægeligt dokumenteret at (A) efter udskrivning fra hospitalet  

 den  

 30. december 1999 var ude af stand til at varetage sine interesser på grund  

 af  

 sygdom.
Det Sociale Nævn for  

 Københavns og Frederiksberg Kommuner har i begrundelsen for sin afgørelse af  

 5.  

 april 2000 alene henvist til at (A) kun har været hospitalsindlagt i en del  

 af  

 den periode inden for hvilken hun burde have klaget.
I begrundelsen for  

 nævnets  

 afgørelse af 18. maj 2000 har nævnet alene henvist til at forening (B)s  

 brev  

 af 12. april 2000 ikke havde givet nævnet anledning til at ændre sin  

 afgørelse  

 af 2. februar 2000.
 Efter min opfattelse burde  

 nævnet i afgørelserne af 5. april 2000 og 18. maj 2000 have gjort nærmere  

 rede  

 for hvorfor det ikke - på baggrund af læge (C)s erklæring af 17.  

 februar 2000  

 - kan anses for dokumenteret at (A) på grund af sygdom har været forhindret i  

 at indgive klage rettidigt.
 Den begrundelse som nævnet  

 gav forening (B) i sine afgørelser af 5. april 2000 og 18. maj 2000, tjener  

 derfor efter min opfattelse ikke til at give forening (B) en fyldestgørende  

 forklaring på afgørelsernes indhold.
 Forening (B) har i klagen af  

 24. maj 2000 bedt mig se på rimeligheden af at det sociale nævn ikke vil  

 behandle klagesagen, idet forening (B) bl.a. har henvist til foreningens  

 tidligere anmodninger til nævnet om oprejsningsbevilling.
 Den 26. juni 2000 sendte jeg  

 forening (B)s brev til det sociale nævn således at nævnet bl.a. fik  

 lejlighed  

 til skriftligt over for foreningen at tage stilling til det forhold at det er  

 forening (B)s opfattelse at det er lægeligt dokumenteret at (A) efter  

 udskrivningen  

 fra hospitalet den 30. december 1999 har været ude af stand til at varetage  

 sine interesser.
Det Sociale Nævn for  

 Københavns og Frederiksberg Kommuner har i begrundelsen for sin afgørelse af  

 17. juli 2000 henvist til at der ikke er fremsat sådanne oplysninger om  

 (A)s  

 helbredsforhold at det må skønnes at hun efter hjemkomsten fra hospitalet og  

 inden klagefristens udløb har været forhindret i at indbringe sin klage for  

 det  

 sociale nævn.
Nævnet har endvidere henvist til at (A) efter udskrivningen fra  

 hospitalet havde mere end 10 dage til at indbringe klagen rettidigt, og til  

 at  

 der ikke gælder bestemte krav med hensyn til formen for klagens indbringelse.  

 Nævnet har oplyst at der ved sagens behandling i nævnet har deltaget lægelig  

 sagkundskab.
 Begrundelsen for det sociale  

 nævns afgørelse af 17. juli 2000 fremstår efter min opfattelse ikke som en  

 tilstrækkelig stillingtagen til forening (B)s opfattelse, herunder til  

 læge  

 (C)s erklæring af 17. februar 2000.
 Den begrundelse som nævnet  

 gav forening (B) i sin afgørelse af 17. juli 2000, tjener derfor efter min  

 opfattelse ikke til at give foreningen en fyldestgørende forklaring på  

 afgørelsens indhold.
 Det Sociale Nævn for  

 Københavns og Frederiksberg Kommuner har i sin afgørelse af 17. juli 2000 som  

 en redegørelse for nævnets praksis dog henvist til punkt 12.6 i Den Sociale  

 Ankestyrelses vejledning nr. 53 af 10. februar 2000 om klageregler på det  

 sociale område.
Samlet set er det min  

 opfattelse at Det Sociale Nævn for Københavns og Frederiksberg Kommuners  

 begrundelse for sine afgørelser af 2. februar 2000, 5. april 2000, 18. maj  

 2000  

 og 17. juli 2000 er utilstrækkelige hvilket jeg må finde beklageligt.
Jeg har  

 gjort nævnet bekendt med min opfattelse.
 Det Sociale Nævn for  

 Københavns og Frederiksberg Kommuner har i udtalelse af 29. marts 2001 til  

 mig  

 uddybet begrundelsen.
 Jeg foretager mig derfor ikke  

 videre i anledning af dette spørgsmål.
4. Det Sociale Nævns oversendelse af sagens  

 akter til mig Som det  

 fremgår af min redegørelse for sagens forløb, bad jeg i brev af 7. marts 2002  

 Det Sociale Nævn for Københavns og Frederiksberg Kommuner om at modtage alle  

 de  

 akter i sagen som nævnet fortsat var i besiddelse af.
Jeg oplyste i den  

 forbindelse at det - efter at jeg havde gennemgået de fra det sociale nævn  

 modtagne  

 akter - var min foreløbige opfattelse at jeg ikke med nævnets brev af 29.  

 marts  

 2001 havde modtaget både nævnets akter i sagen og de med klagen fremsendte  

 bilag retur.
 Baggrunden herfor var at en  

 af mine medarbejdere ved telefonisk henvendelse til Det Sociale Nævn for  

 Københavns og Frederiksberg Kommuner den 1. marts 2002 forespurgte hvorvidt  

 det  

 sociale nævn havde sendt alle sagens akter med nævnets brev af 29. marts  

 2001.  

 Min medarbejder henviste i den forbindelse bl.a. til at der blandt de  

 fremsendte  

 akter ikke var et brev fra nævnet til (A) med orientering sådan som det var  

 anført i nævnets brev af 6. februar 2001 til (Z) Hospital.
I brev af 1. marts 2002 har  

 Det Sociale Nævn for Københavns og Frederiksberg Kommuner bl.a. oplyst at  

 nævnet beklageligvis ikke har indhentet samtykke fra (A) til at indhente  

 oplysninger fra (Z) Hospital.
Det fremgår af brevet at forening (B) og (A)  

 har  

 modtaget kopi heraf.
 I en telefax af samme dato  

 har Det Sociale Nævn for Københavns og Frederiksberg Kommuner under  

 henvisning  

 til ovennævnte telefonsamtale oplyst at det sociale nævn ikke havde  

 yderligere  

 akter.
I brev af 15. marts 2002  

 sendte Det Sociale Nævn for Københavns og Frederiksberg Kommuner de akter der  

 fandtes i det sociale nævns sag.
Heriblandt var bl.a. tre  

 lægekonsulentrapporter  

 og de bilag som forening (B) havde fremsendt med sit brev af 24. maj 2000 til  

 mig.
Disse bilag var ikke sendt med nævnets brev af 29. marts 2001 til mig.
 Efter ombudsmandslovens § 19  

 er myndigheder der er omfattet af ombudsmandens virksomhed, forpligtet til at  

 meddele ombudsmanden de oplysninger samt udlevere de dokumenter mv. som  

 forlanges af ombudsmanden.
I overensstemmelse med det  

 ovenfor anførte forudsættes det at de oplysninger som myndighederne afgiver  

 til  

 ombudsmanden, er rigtige og fyldestgørende.
Jeg henviser til Jon Andersen  

 mfl.,  

 Ombudsmandsloven med kommentarer (1999), s. 94f, og til en udtalelse i  

 Folketingets Ombudsmands beretning for 1982, s. 275*.
 Jeg finder det kritisabelt at  

 Det Sociale Nævn for Københavns og Frederiksberg Kommuner ikke sendte alle  

 sagens akter med nævnets brev af 29. marts 2001 til mig.
 Jeg finder det desuden meget  

 kritisabelt at det sociale nævn på foranledning af en udtrykkelig  

 forespørgsel  

 fra en af mine medarbejdere i telefax af 1. marts 2002 oplyste at det sociale  

 nævn ikke havde yderligere sagsakter.
Jeg har ingen grund til at  

 mene at akterne bevidst blev tilbageholdt for mig.
Jeg finder dog anledning  

 til  

 at understrege at det for ombudsmandens bedømmelse af en sag er af afgørende  

 betydning at myndighederne udviser betydelig omhu og præcision i forbindelse  

 med fremsendelse af sagsakter, udtalelser mv.
Jeg har orienteret Det  

 Sociale Nævn for Københavns og Frederiksberg Kommuner om min opfattelse af  

 dette spørgsmål, men foretager mig i øvrigt ikke videre i den  

 anledning. NOTER: (*) FOB 1982, s. 275,  

 FOB 1990, s. 240, og  

 FOB 1993, s. 225.
