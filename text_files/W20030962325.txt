Landsskatteretskendelse af 4. december 2002 vedr.  

 Tilbagebetaling af vandafgift  idrætshal udlejet på timebasis Klagen vedrører tilbagebetaling af vandafgift af vand forbrugt i  

 en hal tilhørende fonden A.
 Fondens formål er at etablere og drive en specialhal til  

 gymnastik, trampolinspring og lignende aktiviteter.
Hallen udlejes til forskellige sportsforeninger, folkedansere,  

 børnehaver samt arrangører af idrætskonkurrencer m.m.
Hallen udlejes på  

 timebasis, og timeprisen dækker leje af individuelle lokaliteter som fx:
Dele af den store sal med gymnastikredskaber, trampoliner,  

 inventar, musikanlæg, omklædningsrum, toilet og bad En spejlsal med inventar, musik m.v.
Et stort fælles opholdsrum for socialt samvær Hallen udlejes mere end 2.500 timer pr. år, og fonden sørger for  

 det daglige tilsyn under brugen samt rengøring før og efter.
 Det er oplyst, at hallen hver måned udlejes til ca. 60  

 forskellige foreninger, klubber, institutioner m.v.
 Fonden er frivilligt registreret for udlejning af hallen.
 Told- og skatteregionen har ved afgørelsen nægtet fonden  

 tilbagebetaling af vandafgift for afregningsårene 1996/97 til 1999/00.
 Regionen har ved afgørelsen lagt vægt på, at vandet ikke kan  

 anses for forbrugt af fonden, men derimod af de enkelte lejere.
 Fondens repræsentant har nedlagt påstand om tilbagebetaling af  

 vandafgift for afregningsperioden 1996/97 til 1999/00.
 Repræsentanten har herved henvist til, at vandet anvendes i  

 forbindelse med den momspligtige udlejning, idet vandet er en nødvendig del  

 af  

 de leverede ydelser.
 Repræsentanten har endvidere henvist til momsnævnets afgørelse  

 offentliggjort i TfS 1995.670 og Landsskatterettens kendelse af 21. december  

 2001, offentliggjort i SKM 2001.599/TfS 2002.170.
 Landsskatteretten skal  

 udtale:
 Det fremgår af vandafgiftslovens § 9, at momsregistrerede  

 virksomheder kan få tilbagebetalt afgiften efter denne nærværende lov, af det  

 af virksomheden forbrugte afgiftspligtige vand.
 Det fremgår af bemærkningerne til vandafgiftsloven, at  

 momsregistrerede virksomheder kan få tilbagebetalt vandafgiften på samme  

 måde,  

 som de kan få tilbagebetalt energiafgifter, dog således at tilbagebetalingen  

 begrænses på samme måde, som det gælder for elafgiften.
 Landsskatteretten finder, at tilbagebetalingen af vandafgift  

 skal administreres efter samme retningslinier som gælder for tilbagebetaling  

 af  

 elafgift.
 Da der efter praksis vedrørende elafgift, sker tilbagebetaling  

 af elafgift af el anvendt i idrætshaller, udstillingshaller og  

 udstillingscentre  

 samt forsamlingshuse og medborgerhuse, der er frivilligt momsregistreret for  

 udlejning af fast ejendom, finder Landsskatteretten i overensstemmelse  

 hermed,  

 at fonden er berettiget til tilbagebetaling af vandafgift.
 Told- og skatteregionens afgørelse ændres således.
