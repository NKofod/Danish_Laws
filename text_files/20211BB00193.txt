Fremsat den 25. marts 2022 af Leif Lahn Jensen (S), Thomas Danielsen (V), Karina Lorentzen Dehnhardt (SF), Andreas Steenberg (RV), Peder Hvelplund (EL), Mai Mercado (KF), Peter Skaarup (DF), Peter Seier Christensen (NB), Ole Birk Olesen (LA), Susanne Zimmer (FG), Torsten Gejl (ALT), Jens Rohde (KD), Aaja Chemnitz Larsen (IA), Liselott Blixt (UFG), og Lars Løkke Rasmussen (UFG) Forslag til folketingsbeslutning om at fjerne alle afgifter på benzin og diesel (borgerforslag) Alle afgifter på benzin og diesel bør fjernes, så den almindelige dansker kan få en hverdag til at køre med alle de kommende prisstigninger.
Bemærkninger til forslaget Alle afgifter på benzin og diesel bør fjernes, så den almindelige dansker kan få en hverdag til at køre.
Den almene danskers indkomst kan ikke følge med de store prisstigninger, som vi står over for.
Det er ikke kun brændstoffet, der stiger, men brændstof er det vigtigste for, at befolkningen kan komme frem og tilbage på arbejde, at varer kan leveres etc.
Om fremsættelsen i Folketinget Forslagsstillerne i Folketinget bemærker, at der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.
 Der henvises til folketingsbeslutning af 2. juni 2016 om mulighed for at få borgerdrevne beslutningsforslag behandlet i Folketinget, lov om etablering af en ordning for borgerforslag med henblik på behandling i Folketinget og bekendtgørelse om en ordning for borgerforslag med henblik på behandling i Folketinget.
Borgerforslaget er oprindelig indgivet af Morten Overgaard Kjeldsen, Aarhus, som hovedstiller med Nanna Julie Hjorth Therkelsen, Aarhus, Mikael Kragh Bach, Randers, og Ditte Marie Hjorth Therkelsen, Randers, som medstillere.
Fremsættelsen er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen.
Skriftlig fremsættelse Leif Lahn Jensen (S), Thomas Danielsen (V), Karina Lorentzen Dehnhardt (SF), Andreas Steenberg (RV), Peder Hvelplund (EL), Mai Mercado (KF), Peter Skaarup (DF), Peter Seier Christensen (NB), Ole Birk Olesen (LA), Susanne Zimmer (FG), Torsten Gejl (ALT), Jens Rohde (KD), Aaja Chemnitz Larsen (IA), Liselott Blixt (UFG), og Lars Løkke Rasmussen (UFG):
 Vi tillader os herved at fremsætte:
 Forslag til folketingsbeslutning om at fjerne alle afgifter på benzin og diesel (borgerforslag).
(Beslutningsforslag nr.
B 193) Der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.
 Fremsættelsen er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen.
 Fremsættelsen kan således ikke tages som udtryk for, at forslagsstillerne nødvendigvis støtter forslagets indhold.
