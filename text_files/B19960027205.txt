§ 1 I Bygge- og Boligstyrelsens bekendtgørelse nr. 342 af 5. maj 1994 om visse  

 almennyttige boligafdelingers omprioritering m.v. foretages følgende ændring:
 1. I indledningen indsættes efter »§ 1, stk. 2, 3 og  

 7,»: »§ 3,».
 2. Efter § 7 indføjes som nyt kapitel:
»Kapitel 2 A Anvendelsen af den opnåede økonomiske lettelse i afdelingen § 7 a.  Den opnåede økonomiske lettelse i en afdeling  

 skal anvendes i overensstemmelse med den fordeling på foranstaltninger, jf. §  

 2, stk. 3, som er fastlagt i den af Bygge- og Boligstyrelsen efter § 6, stk.  

 4, godkendte indstilling fra Boligselskabernes Landsbyggefond.
Efter  

 forudgående godkendelse af kommunalbestyrelsen kan landsbyggefonden i helt  

 ekstraordinære tilfælde godkende mindre ændringer i fordelingen.
§ 7 b.  Midler, der opsamles i en afdeling som følge  

 af tidsforskydning mellem støttetildeling og afholdelse af udgifter til  

 fysiske opretningsarbejder, skal henlægges på en reguleringskonto i  

 afdelingen.
De henlagte beløb skal mindst forrentes med en rentesats svarende  

 til den gennemsnitlige rentesats for henlagte midler i boligselskabets  

 forvaltning.
Renten tilskrives kontoen løbende.
 Stk. 2.  Anvendelsen af de opsamlede midler efter stk.  

 1, kan kun ske efter forudgående godkendelse af kommunalbestyrelsen,  

 landsbyggefonden samt boligselskabet, og kun til dækning af følgende  

 udgifter:
 Stk. 3.  Ansøgning om anvendelse af de opsamlede midler  

 efter stk. 1, indsendes af boligselskabet til landsbyggefonden gennem  

 kommunalbestyrelsen.
Stk. 4.  Midler opsamlet på reguleringskonto efter stk.  

 1, der ikke anvendes i afdelingen efter stk. 2, jf. § 7 c, stk. 3, nr. 6,  

 overføres på landsbyggefondens anmodning til en særlig konto i  

 landsbyggefonden.
Midlerne forrentes med mindst samme rentesats, som kan  

 opnås ved indskud i banker og sparekasser.
Renten tilskrives kontoen løbende.  

 Disse midler kan herefter af landsbyggefonden bevilges til øvrige afdelinger  

 omfattet af omprioriteringsordningen til dækning af udgifter som angivet i  

 stk. 2, nr. 1-4. Anvendelsen af midlerne forudsætter tilslutning fra  

 kommunalbestyrelsen i den kommune, hvori den støttemodtagende afdeling er  

 beliggende.
 Stk. 5.  Midler overført til landsbyggefonden efter stk.  

 4, der ikke er anvendt efter formålet inden den 1. januar 2001, tilbageføres  

 til henholdsvis staten og landsdispositionsfonden i henhold til den  

 fordeling, som lå til grund ved den oprindelige støttebetaling, jf. også stk.  

 6 og § 7 c, stk. 3, nr. 6.
Stk. 6.  Landsbyggefonden fremsender årligt i  

 tilknytning til årsregnskabet en opgørelse til Bygge- og Boligstyrelsen over  

 anvendelsen af midler efter stk. 4, med angivelse af den statslige andel af  

 indestående midler.
Opgørelsen attesteres af landsbyggefondens revisor.
 Stk. 7.  Landsbyggefonden påser, at de opsamlede midler  

 til enhver tid anvendes som anført i stk. 2 og 4. Fonden skal på begæring fra  

 Bygge- og Boligstyrelsen redegøre for midlernes anvendelse samt fremlægge den  

 fornødne dokumentation.
 § 7 c.  Til brug for en endelig opgørelse af de  

 realiserede økonomiske lettelser, herunder de faktiske udgifter til fysiske  

 opretningstiltag m.v., skal Boligselskabernes Landsbyggefond for hver enkelt  

 afdeling foretage en indberetning til Bygge- og Boligstyrelsen.  

 Indberetningen skal attesteres af landsbyggefondens revisor.
Stk. 2.  Indberetningen skal foretages, når  

 låneomlægningen i afdelingen er tilendebragt og de faktiske udgifter til  

 fysisk opretning m.v. er endeligt opgjorte, dog senest den 31. december 1998.  

 Såfremt særlige hensyn har medført, at de faktiske udgifter til fysisk  

 opretning ikke kan opgøres inden denne dato, fremsendes en foreløbig  

 indberetning til styrelsen med angivelse af baggrunden herfor samt forventet  

 tidshorisont for opgørelsen.
Endelig indberetning skal i så fald ske, når de  

 faktiske udgifter er opgjort.
Stk. 3.  Indberetningen skal indeholde oplysning om § 7 d.  Såfremt den faktisk realiserede lettelse i en  

 afdeling overstiger det endeligt opgjorte behov, jf. landsbyggefondens  

 indberetning efter § 7 c, skal landsbyggefonden foretage en tilsvarende  

 reduktion i den fremtidige udbetaling af huslejesikring.
Reduktionen fordeles  

 forholdsmæssigt mellem staten og landsbyggefonden i henhold til den indbyrdes  

 fordeling af udgifterne til den samlede huslejesikring til afdelingen.  

 Såfremt en afdeling ikke modtager huslejesikring, eller såfremt den fastlagte  

 reduktion overstiger tildelingen af huslejesikring, foretages reduktionen  

 subsidiært i den fremtidige udbetaling af ydelsessikring efter Bygge- og  

 Boligstyrelsens nærmere bestemmelse.« § 2 Bekendtgørelsen træder i kraft den 27. april 1996.
