(Boligbyggeri) Herved bekendtgøres lov nr. 532 af 16. november 1983 om  

 boligbyggeri, jf. lovbekendtgørelse nr. 525 af 10. juli 1990, med de  

 ændringer, der følger af § 1 i lov nr. 229 af 13. april 1991 og § 5 i lov nr.  

 380 af 6. juni 1991. (* 1) Byggeriets tilrettelæggelse § 1.  Med henblik på en hensigtsmæssig  

 tilrettelæggelse af boligbyggeriet og den øvrige bygge- og anlægsvirksomhed  

 ud fra samfundsøkonomiske hensyn, herunder byggebehov og byggekapacitet, kan  

 boligministeren træffe bestemmelse om regulering af bygge- og  

 anlægsvirksomheden, herunder fastsætte tidsfrister for påbegyndelse og  

 gennemførelse af byggeri.
Almennyttig boligvirksomhed § 2.  Et almennyttigt boligselskab er et selskab, der  

 i medfør af denne lov er godkendt af en kommunalbestyrelse til at udøve  

 almennyttig boligvirksomhed på grundlag af reglerne i loven.
Selskaber, der  

 udøver almennyttig boligvirksomhed gennem datterselskaber  

 (forretningsførerselskaber), kan ikke godkendes.
 Stk. 2.  Selskaber, herunder forretningsførerselskaber,  

 der inden denne lovs ikrafttræden er godkendt til at udøve almennyttig  

 boligvirksomhed, bevarer retten hertil.
Stk. 3.  Et almennyttigt boligselskab kan organiseres  

 som en andelsboligforening eller et selvejende boligselskab.
Selskaber med  

 indbetalt garantikapital (garantiselskaber), der er godkendt inden den 15.  

 juni 1984, bevarer retten til at udøve almennyttig boligvirksomhed.
 Stk. 4.  En almennyttig andelsboligforening kan tillige  

 oprettes efter reglerne i § 14 i lov nr. 300 af 9. juni 1982 om byfornyelse  

 og boligforbedring og godkendes i medfør af nærværende lov.
 Stk. 5.  Boligministeren kan fastsætte nærmere regler om  

 de i stk. 1-4 nævnte forhold.
 § 3.  I en almennyttig andelsboligforening er  

 medlemmerne foreningens øverste myndighed og udøver denne myndighed gennem  

 generalforsamlingen eller et valgt repræsentantskab.
 Stk. 2.  I et selvejende almennyttigt boligselskab er en  

 kommunalbestyrelse selskabets øverste myndighed.
 Stk. 3.  I et almennyttigt garantiselskab er garanterne  

 selskabets øverste myndighed og udøver denne myndighed gennem  

 generalforsamlingen.
 Stk. 4.  Et godkendt almennyttigt boligselskab kan ikke  

 opløses, medmindre boligministeren meddeler samtykke dertil.
§ 3 a.  Afhændelse af en ejendom, der tilhører et  

 almennyttigt boligselskab, kan kun ske med boligministerens samtykke, når Stk. 2.  I andre tilfælde kan afhændelse kun ske med  

 kommunalbestyrelsens samtykke.
Stk. 3.  Afhændelse skal ske på baggrund af en  

 vurdering, hvor ejendommens tilstand og prisforholdene på  

 overdragelsestidspunktet lægges til grund.
I øvrigt foretages vurdering efter  

 reglerne i lov om vurdering af landets faste ejendomme.
 Stk. 4.  Ved anmeldelse til tinglysning af et dokument  

 om afhændelse af en ejendom, der tilhører et almennyttigt boligselskab, skal  

 dokumentet være ledsaget af et samtykke efter stk. 1 eller stk. 2. Hvis  

 samtykke ikke foreligger, sætter dommeren i overensstemmelse med reglerne i  

 tinglysningsloven en frist til fremskaffelse af samtykket.
§ 3 b.  Væsentlig forandring af en ejendom, der  

 tilhører et almennyttigt boligselskab, kan kun ske med kommunalbestyrelsens  

 samtykke.
Samtykke til nedlæggelse af boliger må kun gives, hvis nedlæggelsen  

 skønnes nødvendig efter en samlet vurdering af hensynet til de boligsøgende  

 og baggrunden for nedlæggelsen.
 Stk. 2.  Kommunalbestyrelsen indberetter afhændelse og  

 forandring af ejendomme, hvori indestår statslån eller statsgaranterede lån,  

 eller hvortil ydes statslig driftsstøtte, til Kongeriget Danmarks Hypotekbank  

 og Finansforvaltning, der afgør, om forudsætningerne for støtten er ændret,  

 således at den helt eller delvis skal bortfalde for fremtiden.
§ 3 c.  Udstedelse af pantebreve i en ejendom, der  

 tilhører et almennyttigt boligselskab, kan kun ske med boligministerens  

 samtykke.
Undtaget herfra er dog pantebreve til Boligselskabernes  

 Landsbyggefond samt pantebreve, der udstedes i forbindelse med:
 Stk. 2.  Ved anmeldelse til tinglysning af et pantebrev  

 i en ejendom, der tilhører et almennyttigt boligselskab, skal dokumentet være  

 ledsaget af et samtykke efter stk. 1, medmindre pantebrevet indeholder  

 boligselskabets erklæring om, at betingelserne for udstedelse af pantebrevet  

 uden samtykke er opfyldt, jf. stk. 1. Hvis samtykke eller erklæring ikke  

 foreligger, sætter dommeren i overensstemmelse med reglerne i  

 tinglysningsloven en frist til fremskaffelse af samtykket eller erklæringen.
Stk. 3.  Almennyttige boligselskaber kan kun optage lån  

 til finansiering af grundkøb med henblik på senere bebyggelse, såfremt der  

 foreligger tilsagn om garanti fra en kommune eller anden lige så sikker  

 garanti, f.eks. fra bank, sparekasse eller forsikringsselskab, således at  

 erhvervelsen ikke kan påføre selskabet eller dets boligtagere tab.  

 Erhvervelse af ejendomme, der ikke udelukkende finansieres ved optagelse af  

 lån, kan kun ske med kommunalbestyrelsens godkendelse.
Hvis  

 kommunalbestyrelsen ikke kan godkende erhvervelsen, skal der gives selskabet  

 meddelelse senest 6 uger fra modtagelsen af selskabets ansøgning.
 § 4.  Et almennyttigt boligselskabs vedtægter skal  

 indeholde bestemmelser om:
 Stk. 2.  Vedtægter for en andelsboligforening og et  

 garantiselskab skal endvidere indeholde bestemmelser om:
Stk. 3.  Boligministeren udarbejder normalvedtægter for  

 de 3 former for almennyttige boligselskaber.
Bestemmelserne i  

 normalvedtægterne finder anvendelse, medmindre andet er fastsat i selskabets  

 vedtægter.
 Stk. 4.  Vedtægterne må ikke fravige lovens regler om  

 almennyttige boligselskaber eller regler herom, som er fastsat af  

 boligministeren i henhold til loven.
Stk. 5.  Et eksemplar af selskabets vedtægter sendes til  

 kommunalbestyrelsen, der påser, at vedtægterne opfylder lovens regler om  

 almennyttige boligselskaber og de krav, der er fastsat af boligministeren i  

 medfør af loven.
Kommunalbestyrelsen fremlægger vedtægterne til offentligt  

 eftersyn.
Stk. 6.  Allerede godkendte vedtægter for eksisterende  

 boligselskaber bevarer deres gyldighed.
Dette gælder dog ikke bestemmelser,  

 der er i modstrid med loven eller regler, der fastsættes i medfør heraf.
§ 5.  Selskabet skal have til formål at opføre og  

 administrere beboelsesejendomme.
Boligerne skal være uden luksuspræg, men  

 udstyret med almindelige moderne bekvemmeligheder og indrettet således, at de  

 opfylder de boligsøgendes rimelige krav til boliger af den pågældende art.
Stk. 2.  Selskabets nybyggeri skal tilrettelægges efter  

 rationelle, produktivitetsfremmende byggemetoder og søges gennemført for den  

 lavest mulige pris.
Til supplering af boligerne kan der i begrænset omfang  

 indrettes butiks-, kontor- og værkstedslokaler, garager og andre fællesanlæg.
Stk. 3.  Selskabets ledelse skal sikre en forsvarlig  

 drift af selskabet og dets afdelinger.
Driften skal tilrettelægges efter  

 rationelle administrationsmetoder, og forvaltningsudgifterne skal søges holdt  

 på det lavest mulige niveau.
 Stk. 4.  Ved forvaltningen skal beboernes interesser  

 tilgodeses og selskabets og afdelingernes anliggender varetages bedst muligt.
 Stk. 5.  Tillægges der bestyrelsen vederlag for dens  

 arbejde, skal vederlagets størrelse godkendes af kommunalbestyrelsen.
 Stk. 6.  Boligministeren kan fastsætte nærmere regler om  

 de i stk. 1-5 nævnte forhold.
§ 6.  Hvert byggeforetagende skal udgøre en særlig  

 afdeling af selskabet.
En afdeling er økonomisk uafhængig af andre afdelinger  

 og af selskabet.
Den enkelte afdeling skal have skøde på ejendommen.
Stk. 2.  En afdelings midler kan gennem selskabet  

 udlånes til anvendelse for selskabets andre almennyttige afdelinger.  

 Selskabet skal indestå for, at der er uomtvistelig god sikkerhed for  

 midlerne, og at de kan frigøres med kort varsel.
Boligselskabernes  

 Landsbyggefond indestår herudover for tab på lånet, jf. § 38, stk. 1. Udlån  

 må ikke ske til afdelinger med opsamlede driftsunderskud, der skyldes  

 udlejningsvanskeligheder, eller til afdelinger, hvor udlejningsvanskeligheder  

 forventes.
Til andre afdelinger med opsamlede driftsunderskud, der overstiger  

 1 måneds bruttolejeindtægt, må udlån kun ske med kommunalbestyrelsens  

 samtykke.
Tilsvarende regler gælder for udlån, der sker fra et selskab gennem  

 et forretningsførerselskab til dettes andre almennyttige datterselskaber.
 Stk. 3.  Boligministeren kan fastsætte nærmere regler om  

 de forhold, der er nævnt i stk. 1 og 2.
 § 7.  Den samlede leje (boligafgift) for en afdelings  

 boliger og lokaler skal til enhver tid være fastsat således, at den giver  

 afdelingen mulighed for af sine indtægter at afholde de udgifter, der er  

 forbundet med driften, herunder til foreskrevne bidrag og henlæggelser.
Stk. 2.  Lejen for en afdelings boliger fastsættes efter  

 disses indbyrdes værdi.
Lejen for hus eller husrum, der anvendes til andet  

 end beboelse, fastsættes til den leje, der er sædvanlig for tilsvarende  

 lejemål i ejendomme af samme alder i kvarteret eller kommunen.
Stk. 3.  Lejen ved afdelingens ibrugtagelse skal  

 godkendes af kommunalbestyrelsen, når byggeudgifterne er opgjort og den  

 endelige finansiering er tilendebragt.
Ved sin godkendelse skal  

 kommunalbestyrelsen navnlig påse overholdelsen af stk. 1.
Stk. 4.  Lejen fastsættes årligt på grundlag af et  

 driftsbudget for det kommende år.
Lejeforhøjelser, der måtte være nødvendige  

 til opfyldelse af kravet i stk. 1, kan gennemføres med 3 måneders varsel  

 eller 1 måneds varsel, såfremt der i lejeaftalen er taget forbehold herom.  

 For lejeforhøjelse i lejemål om hus eller husrum, der anvendes til andet end  

 beboelse, gælder reglerne i lov om lejeregulering i erhvervslokaler m.v.
 Stk. 5.  Gør forholdene det påkrævet, kan  

 kommunalbestyrelsen påbyde forhøjelse eller nedsættelse af lejen.
 Stk. 6.  Aconto-varmebidrag kan forhøjes med 1 måneds  

 varsel.
 Stk. 7.  Boligministeren kan fastsætte nærmere regler om  

 de i stk. 1-6 nævnte forhold, herunder om arten og omfanget af de udgifter,  

 der kan medregnes ved fastsættelsen af lejen.
 § 8.  Undlader boligtagere i en afdeling som led i en  

 fælles optræden at betale forfalden leje (boligafgift) eller andre forfaldne  

 ydelser efter lejeaftalen, skal boligselskabets ledelse iværksætte sådanne  

 forholdsregler, som skønnes nødvendige for at sikre en forsvarlig økonomisk  

 drift af afdelingen.
Stk. 2.  Hvis boligtageres manglende betaling af  

 forfaldne ydelser efter stk. 1 bringer en afdeling i alvorlige  

 likviditetsvanskeligheder, skal selskabets ledelse indberette dette til  

 boligministeren og kommunalbestyrelsen og give oplysning om størrelsen af den  

 ydelse, der skyldes af hver enkelt boligtager.
Selskabets indberetning skal  

 vedlægges fyldestgørende materiale til belysning af afdelingens økonomiske  

 situation.
 Stk. 3.  Såfremt boligministeren skønner, at et forhold  

 som nævnt i stk. 1 indebærer nærliggende risiko for, at afdelingen ikke vil  

 kunne videreføres som almennyttigt boligbyggeri, eller at der vil kunne opstå  

 økonomisk tab for stat og kommune, overtager staten afdelingens fordringer  

 mod de enkelte boligtagere og indbetaler samtidig til afdelingen et beløb,  

 som svarer til de ydelser, der skyldes af boligtagerne.
Stk. 4.  De fordringer, staten har overtaget efter stk.  

 3, kan med tillæg af renter og gebyr for ikke rettidigt betalt leje inddrives  

 efter reglerne i kildeskattelovens §§ 72 og 73. Renten udgør den rente, der  

 er fastsat efter § 5, stk. 1 og 2, i lov om renter ved forsinket betaling og  

 beregnes fra det tidspunkt, da staten overtager fordringerne.
Gebyret, der  

 tilfalder selskabet eller afdelingen, udgør for hver måneds leje m.v. 50 kr.  

 med tillæg af 2 pct. af det skyldige beløb ud over 1.000 kr.
Inddrivelsen,  

 herunder pålæg om indeholdelse i løn m.v., skal foretages af  

 kommunalbestyrelsen, når boligministeren anmoder herom.
Fremsætter  

 boligtageren indsigelse mod et pålæg om indeholdelse i løn m.v., afgøres  

 spørgsmålet af fogedretten ved kendelse.
Indeholdelsen udsættes dog ikke ved  

 sagens indbringelse for fogedretten.
 Stk. 5.  Har boligtageres manglende betaling af  

 forfaldne ydelser efter stk. 1 påført selskabet eller afdelingen merudgifter,  

 der ikke fuldt ud dækkes af det i stk. 4 nævnte gebyr, betales udgifterne af  

 disse boligtagere.
 § 9.  Almindelige vilkår i boligoverenskomster og  

 lejeaftaler og blanketter, der anvendes hertil, skal godkendes af  

 boligministeren.
 § 10.  Det påhviler selskabet at drage omsorg for, at  

 selskabets ejendomme og lejligheder holdes forsvarligt ved lige.
 Stk. 2.  Afdelingen foretager og afholder udgiften til  

 vedligeholdelse og fornyelse af låse, vand- og gashaner, elafbrydere,  

 wc-kummer, cisterner, vaskekummer, badekar, køleskabe, komfurer,  

 vaskemaskiner og lignende installationer, medmindre forringelsen skyldes  

 boligtagerens forsømmelse.
Stk. 3.  Selskabet træffer beslutning om, hvorvidt  

 lejlighedernes vedligeholdelse i boperioden og istandsættelse ved fraflytning  

 skal ske efter reglerne i enten § 10 a eller § 10 b.
Det besluttes samtidig,  

 om der skal fastsættes ens regler for alle selskabets afdelinger.
De vedtagne  

 regler gælder for samtlige boligtagere uanset eventuelle modstående  

 kontraktbestemmelser.
Det kan ikke ved fraflytning forlanges, at lejligheden  

 afleveres i en bedre stand end den, hvori den blev overtaget.
 Stk. 4.  Ændring af den efter stk. 3 vedtagne  

 vedligeholdelses- og istandsættelsesordning kan tidligst ske, når ordningen  

 har været i kraft i 5 år.
Stk. 5.  Ved fraflytning gennemføres et syn af  

 lejligheden, hvorunder omfanget af boligtagerens forpligtelser efter stk. 6  

 og § 10 a fastlægges.
Underretter selskabet ikke senest 2 uger efter synet  

 boligtageren om istandsættelsesarbejdernes omfang, den anslåede udgift og  

 boligtagerens andel heraf, bortfalder selskabets eventuelle krav mod  

 boligtageren, medmindre denne er fraflyttet uden at give selskabet oplysning  

 om den fremtidige adresse.
Overskridelser, der forhøjer boligtagerens andel  

 af den anslåede udgift med mere end 10 pct., er denne uvedkommende.
 Stk. 6.  Boligtageren skal uanset reglerne i §§ 10 a og  

 10 b afholde samtlige udgifter som følge af misligholdelse, hvorved det  

 lejede er forringet eller skadet som følge af fejlagtig brug, fejlagtig  

 vedligeholdelse eller uforsvarlig adfærd af boligtageren, medlemmer af dennes  

 husstand eller andre, som boligtageren har givet adgang til boligen.
 Stk. 7.  Selskabet kan uanset bestemmelsen i stk. 3  

 fastsætte særlige regler om vedligeholdelse i boperioden og om istandsættelse  

 ved fraflytning af boliger, der er indrettet til unge under uddannelse.
 Stk. 8.  Selskabet kan ved aftale med  

 kommunalbestyrelsen fravige bestemmelserne i stk. 2 og 3 for boliger, der  

 udlejes til kommunen og anvendes som kommunale pensionistboliger, jf. kap. 12  

 i lov om individuel boligstøtte.
 Stk. 9.  Reglerne om vedligeholdelse i boperioden og  

 istandsættelse ved fraflytning finder ikke anvendelse på hus eller husrum,  

 der helt eller delvis er udlejet til andet end beboelse.
 § 10 a.  Har selskabet efter § 10, stk. 3, truffet  

 beslutning herom, sørger boligtageren for og afholder udgiften til at  

 vedligeholde lejligheden med hvidtning, maling, tapetsering og gulvbehandling  

 i boperioden.
Stk. 2.  Ved fraflytning af lejligheden gennemføres for  

 boligtagerens regning en normalistandsættelse, der omfatter nødvendig  

 hvidtning, maling og tapetsering af vægge og lofter samt rengøring.
Selskabet  

 kan beslutte, at boligtageren i stedet betaler et af selskabet fastsat hertil  

 svarende normalistandsættelsesbeløb.
Afdelingen overtager i løbet af en  

 periode på højst 10 år fra boligtagerens overtagelse af lejligheden gradvis  

 boligtagerens udgift til normalistandsættelsen eller betaling af  

 normalistandsættelsesbeløbet.
Ved fraflytning inden udløbet af den fastsatte  

 periode betaler boligtageren kun det beløb, som på det tidspunkt, hvor  

 lejemålet ophører, ikke er overtaget af afdelingen.
§ 10 b.  Har selskabet efter § 10, stk. 3, truffet  

 beslutning herom, vedligeholder afdelingen lejligheden indvendigt med  

 hvidtning, maling, tapetsering og gulvbehandling i boperioden.
De nødvendige  

 midler tilvejebringes ved boligtagerens indbetaling af et beløb til en  

 vedligeholdelseskonto for lejligheden.
Beløbet fastsættes af selskabets  

 ledelse efter drøftelse med afdelingsbestyrelsen til et årligt beløb pr. m2  

 bruttoetageareal.
Boligtageren kan forlange, at der udføres vedligeholdelse  

 af lejligheden med hvidtning, maling, tapetsering og gulvbehandling, når det  

 er nødvendigt og udgifterne kan dækkes af lejlighedens vedligeholdelseskonto.
Stk. 2.  Selskabet fastsætter regler om istandsættelse  

 ved fraflytning.
Udgiften hertil afholdes af de midler, der er hensat på en  

 fælleskonto for afdelingen.
 § 10 c.  Boligministeren fastsætter nærmere regler om  

 de forhold, der er nævnt i § 10, § 10 a og § 10 b.
 § 11.  Når en boligtagers rettigheder vedrørende en  

 lejlighed ophører, tilbagebetaler selskabet det indbetalte beboerindskud  

 (boligandel eller boligindskud) med tillæg af eventuelle senere forhøjelser.  

 Selskabet kan stille udbetalingen helt eller delvis i bero, indtil det har  

 modtaget indskud fra den, der overtager lejligheden.
 Stk. 2.  Selskabet kan foretage modregning i det beløb,  

 der er nævnt i stk. 1, for boligtagerens forpligtelser over for  

 boligselskabet, herunder for eventuelle udgifter til det lejedes  

 kontraktmæssige istandsættelse ved fraflytningen.
 Stk. 3.  Beboerindskud kan ikke indeksreguleres.  

 Boligtagere, hvis boligoverenskomst eller lejeaftale er indgået inden 1.  

 april 1975, bevarer dog retten til indeksregulering af deres beboerindskud  

 til og med reguleringen på grundlag af reguleringspristallet for januar 1975.
Stk. 4.  Hvis den nye boligtagers beboerindskud  

 væsentligt overstiger indskuddet for tilsvarende lejligheder i nyt byggeri,  

 kan selskabet nedsætte indskuddet.
De hertil nødvendige midler tilvejebringes  

 ved henlæggelser i selskabets afdelinger eller stilles til rådighed for  

 afdelingen af selskabets dispositionsfond, jf. § 12, stk. 1.
Stk. 5.  Hvis beboerindskuddet efter stk. 1 må antages  

 ikke at kunne dække rimelige udgifter ved det lejedes kontraktmæssige  

 istandsættelse ved fraflytning, kan selskabet med kommunalbestyrelsens  

 godkendelse forhøje indskuddet.
Ved lejerskifte indbetaler den nye boligtager  

 det således forhøjede indskud til selskabet.
 Stk. 6.  Boligministeren kan fastsætte nærmere regler om  

 de i stk. 1-5 nævnte forhold.
§ 12.  Selskabet skal, om fornødent ved særlige bidrag  

 fra afdelingerne, foretage passende henlæggelser til en dispositionsfond til  

 imødegåelse af tab ved selskabets eller dets afdelingers drift og til sikring  

 af fortsat virksomhed.
I forsvarligt omfang kan fondens midler anvendes til  

 fremme af almindelige bygge- og boligformål.
Stk. 2.  Opsparing ved overskud på en afdelings eller  

 selskabets drift samt ved afdrag på prioriteter skal indgå i en byggefond i  

 selskabet og anvendes til finansiering af nyt boligbyggeri eller  

 modernisering af bestående ejendomme.
Anvendelse kan bl.a. ske ved indskud i  

 Boligselskabernes Landsbyggefond, jf. kap. 3, eller ved tegning af  

 garantikapital el. lign. i et andet af boligministeren anerkendt låne- eller  

 garantiinstitut til fremme af almennyttigt byggeri.
Stk. 3.  I selskabets afdelinger skal der foretages  

 passende henlæggelser til fornyelse af tekniske installationer, til  

 hovedistandsættelse samt til afholdelse af sådanne istandsættelses- og  

 vedligeholdelsesudgifter, der påhviler selskabets afdelinger efter § 10.  

 Midler fra sådanne henlæggelser kan i almindelighed ikke anvendes til andre  

 formål.
Indtil 25 pct. af sådanne midler kan dog indskydes i  

 Boligselskabernes Landsbyggefond.
 Stk. 4.  Boligministeren fastsætter nærmere regler om de  

 i stk. 1-3 omhandlede forhold.
 § 13.  Regnskabsaflæggelse for selskabet og dets  

 afdelinger samt revisionen af regnskaberne skal ske efter regler, som  

 fastsættes af boligministeren, der kan kræve årsregnskab bilagt genparter af  

 revisors beretning om revisionen indsendt til gennemgang.
 Stk. 2.  Revisionen foretages af en statsautoriseret  

 eller registreret revisor efter boligministerens nærmere bestemmelse.  

 Revisors bemærkninger skal indføres i en revisionsprotokol.
 Stk. 3.  En genpart af regnskabet indsendes til  

 kommunalbestyrelsen til kritisk gennemgang samt til Boligselskabernes  

 Landsbyggefond.
 Stk. 4.  Selskabet skal på forlangende give  

 boligministeren, kommunalbestyrelsen og landsbyggefonden alle nødvendige  

 oplysninger til belysning af selskabets og dets afdelingers økonomiske  

 forhold.
 § 14.  Ledige lejligheder skal stilles til rådighed  

 for boligsøgende, som efter deres økonomiske forhold samt deres  

 husstandsstørrelse og -sammensætning har et særligt behov for boliger af den  

 pågældende art.
Stk. 2.  Selskabet skal efter kommunalbestyrelsens  

 bestemmelse stille indtil hver fjerde ledige lejlighed til rådighed for  

 kommunalbestyrelsen til løsning af påtrængende boligsociale opgaver i  

 kommunen.
Kommunen betaler lejen (boligafgiften) fra det tidspunkt, fra  

 hvilket en lejlighed er til rådighed for kommunalbestyrelsen, og indtil  

 udlejning sker.
Kommunen garanterer endvidere for boligtagerens opfyldelse af  

 kontraktmæssige forpligtelser over for boligselskabet til at istandsætte  

 boligen ved fraflytning. Ændrer kommunen en beslutning om at råde over en  

 lejlighed, som ikke er udlejet, skal lejen (boligafgiften) dog ikke betales  

 ud over det tidspunkt, hvorfra en opsigelse ville have haft virkning.
Stk. 3.  Selskabet kan indgå aftale med  

 kommunalbestyrelsen om at stille ledige lejligheder til rådighed for  

 kommunalbestyrelsen til løsning af påtrængende boligsociale opgaver i  

 kommunen.
Reglerne i stk. 2 om kommunens betaling af leje og garanti for  

 opfyldelse af boligtagerens forpligtelse til at istandsætte boligen ved  

 fraflytning finder tilsvarende anvendelse ved anvisninger, der sker efter  

 aftale i henhold til 1. punktum, samt ved anvisninger, som i øvrigt foretages  

 af kommunalbestyrelsen.
Stk. 4.  Såfremt ledige lejligheder i medfør af stk. 1  

 stilles til rådighed for flygtninge, jf. § 57 a i lov om individuel  

 boligstøtte, finder reglerne i stk. 2 vedrørende kommunens betaling af leje  

 og garanti for opfyldelse af boligtagerens forpligtelser over for  

 boligselskabet til at istandsætte boligen ved fraflytning tilsvarende  

 anvendelse.
Overdragelsen skal godkendes af kommunalbestyrelsen.
Den  

 boligsøgende kan kun afvises, såfremt kommunen efter reglerne i lov om  

 individuel boligstøtte kan afslå at yde støtte.
Stk. 5.  Kommunens udgifter ved udlejning til flygtninge  

 i medfør af stk. 2 og 4 refunderes af staten med 100 pct.
Refusionen  

 udbetales kvartalsvis bagud på grundlag af en opgørelse over kommunens  

 afholdte udgifter.
Opgørelsen fremsendes til Kongeriget Danmarks Hypotekbank  

 og Finansforvaltning.
 Stk. 6.  Flygtningen tilbagebetaler skyldige beløb i  

 medfør af stk. 2 og 4 til kommunalbestyrelsen i løbet af højst 5 år, idet  

 tilbagebetalingen afpasses efter skyldnerens økonomiske forhold.
 Stk. 7.  Boligministeren kan fastsætte nærmere regler om  

 de forhold, der er nævnt i stk. 1-3, herunder om fortrinsret for husstande  

 med børn samt for særlige befolkningsgrupper.
§ 15.  I en andelsboligforening vælger foreningens  

 øverste myndighed alle eller flertallet af bestyrelsens medlemmer.
I et  

 selvejende boligselskab og i et garantiselskab kan afdelingsbestyrelserne i  

 selskabets afdelinger, jf. stk. 5, i fællesskab vælge flertallet af  

 bestyrelsens medlemmer blandt beboerne, jf. dog stk. 2. De beboervalgte  

 medlemmer af bestyrelsen vælges for højst 2 år ad gangen.
Genvalg kan finde  

 sted.
Almennyttige boligselskabers bestyrelser skal bestå af et ulige antal  

 medlemmer.
 Stk. 2.  Kommunalbestyrelsen kan bestemme, at  

 afdelingsbestyrelserne i et selvejende boligselskab kun kan vælge et under  

 flertallet af bestyrelsens medlemmer, såfremt andre end  

 afdelingsbestyrelserne og kommunalbestyrelsen har ret til at vælge  

 bestyrelsesmedlemmer.
 Stk. 3.  Såfremt afdelingsbestyrelserne i et  

 garantiselskab vælger et flertal af bestyrelsens medlemmer, kan enhver garant  

 inden 12 måneder forlange, at selskabet overtager den pågældendes  

 garantibeviser til disses værdi.
Stk. 4.  Hvis der ikke er valgt afdelingsbestyrelse i  

 afdelinger med mindst halvdelen af lejlighederne i selskabet, har en  

 lejerforening adgang til at vælge beboerrepræsentanter til bestyrelsen efter  

 reglerne i stk. 1-3, såfremt mindst 25 pct. af samtlige boligtagere er  

 medlemmer af foreningen.
Opfylder flere foreninger betingelsen, tilfalder  

 retten den forening, der har flest medlemmer blandt beboerne.
Stk. 5.  Beboerne i den enkelte afdeling har ret til  

 medindflydelse på afdelingens drift efter reglerne i stk. 6-12, såfremt  

 boligtagerne i afdelingen på et afdelingsmøde vælger en afdelingsbestyrelse  

 til at udøve medindflydelse.
Til afdelingsmødet indkaldes samtlige  

 boligtagere og selskabets ledelse.
Et afdelingsmøde kan ved stemmeflerhed  

 blandt de mødende beslutte, at en lejer- eller beboerforenings bestyrelse er  

 afdelingsbestyrelse, såfremt et flertal af boligtagerne er tilsluttet  

 foreningen, og såfremt foreningen kun har medlemmer, der bor i afdelingen.
Et  

 senere afdelingsmøde kan beslutte, at der på ny skal vælges  

 afdelingsbestyrelse efter reglerne i 1.-2. punktum.
Er der i en afdeling ikke  

 valgt afdelingsbestyrelse, eller har en afdelingsbestyrelse nedlagt sit  

 hverv, uden at ny afdelingsbestyrelse er valgt, varetager selskabets  

 bestyrelse de funktioner, der er henlagt til afdelingsbestyrelsen.
Stk. 6.  Afdelingsbestyrelsen fører tilsyn med  

 afdelingens vedligeholdelsestilstand og pasning samt påser, at der er god  

 orden i afdelingen.
Afdelingsbestyrelsen kan være til stede ved 5 års  

 eftersynet, jf. § 62 b, stk. 2, og skal orienteres om den rapport, der  

 udfærdiges på baggrund af eftersynet.
Afdelingsbestyrelsen skal orienteres om  

 ledelsens ansættelse og afskedigelse af ejendomsfunktionærer.
Stk. 7.  Det af ledelsen udarbejdede driftsbudget skal  

 forinden bestyrelsens endelige godkendelse forelægges afdelingsbestyrelsen  

 til godkendelse.
Afdelingsbestyrelsen kan inden for rammerne af det godkendte  

 driftsbudget træffe beslutning om:
Stk. 8.  Årsregnskab for afdelingen skal forinden  

 bestyrelsens endelige godkendelse forelægges det ordinære afdelingsmøde af  

 afdelingsbestyrelsen til godkendelse.
Er afdelingsbestyrelse ikke valgt, skal  

 årsregnskab og beslutninger i henhold til stk. 9 forelægges afdelingsmødet af  

 selskabets bestyrelse.
Stk. 9.  Afdelingsbestyrelsen kan beslutte, at der i  

 afdelingen skal udføres rimelige moderniseringsarbejder, kollektive anlæg,  

 ekstraordinære renoveringsarbejder samt udbedring af byggeskader og  

 gennemførelse af bygningsændringer m.v. efter § 36, stk. 2-5, såfremt  

 afdelingsbestyrelsen samtidig tiltræder den nødvendige lejeforhøjelse.  

 Afdelingsbestyrelsen kan efter reglerne i lov om leje træffe beslutning om,  

 hvorvidt fordeling af udgifterne til varme og el skal ske på grundlag af  

 enten varmefordelingsmåler, elektricitetsmåler, bruttoetageareal eller  

 rumfang.
Afdelingsbestyrelsen kan tillige træffe beslutning om, at udgifterne  

 til vand skal fordeles på grundlag af individuelle vandmålere.  

 Afdelingsbestyrelsen kan beslutte at ændre den husorden, selskabets ledelse  

 forelægger.
Stk. 10.  Afdelingsbestyrelsens beslutninger efter stk.  

 9 skal godkendes på et afdelingsmøde.
Endelig godkendelse af beslutninger  

 efter stk. 9, 1. punktum, skal dog ske ved urafstemning blandt afdelingens  

 boligtagere, såfremt den påregnede lejeforhøjelse overstiger 15 pct. af den  

 gældende årsleje og mindst 1/4 af afdelingsmødets stemmeberettigede deltagere  

 fremsætter krav herom.
 Stk. 11.  Selskabets ledelse kan ikke uden samtykke fra  

 afdelingsbestyrelse eller afdelingsmøde gennemføre de arbejder, der er nævnt  

 i stk. 7, nr. 1, og i stk. 9, 1. pkt., medmindre kommunalbestyrelsen meddeler  

 pålæg herom.
 Stk. 12.  Selskabets ledelse kan ikke uden samtykke fra  

 afdelingsbestyrelsen og afdelingsmødet iværksætte ombygning efter reglerne i  

 lov om boliger for ældre og personer med handicap.
 Stk. 13.  Selskabets ledelse indbringer eventuelle  

 tvistigheder mellem ledelsen og afdelingsbestyrelsen eller afdelingsmødet om  

 driftsbudget og årsregnskab for kommunalbestyrelsen, som træffer den endelige  

 administrative afgørelse.
Stk. 14.  Der tillægges ikke afdelingsbestyrelsen  

 vederlag for dens virksomhed.
Nærmere regler om valg af afdelingsbestyrelse  

 og dennes virksomhed fastsættes i vedtægterne.
§ 16.  Har selskabet likvide midler, kan  

 boligministeren give bestyrelsen pålæg om at anvende dem efter de herom  

 gældende bestemmelser.
Efterkommes et sådant pålæg ikke, kan boligministeren  

 forlange, at midlerne indsættes på en konto i Boligselskabernes  

 Landsbyggefond.
Stk. 2.  Boligministeren kan give bestyrelsen pålæg om  

 at foretage omprioritering inden en fastsat frist.
Efterkommes et sådant  

 pålæg ikke, kan boligministeren meddele landsbyggefonden legitimation til at  

 foretage omprioriteringen.
 Stk. 3.  Boligministeren kan tillade, at selskabet  

 optager lån med pant forud for statslån eller statsgaranterede lån i  

 selskabets ældre afdelinger med henblik på finansiering af nyt byggeri.  

 Sådanne lån, hvis provenu skal indgå i selskabets byggefond, kan dog i den  

 enkelte afdeling ikke optages med større beløb end forskellen mellem  

 restgælden i ejendommen og ejendommens værdi efter reglerne i lov om  

 vurdering af landets faste ejendomme med fradrag af et beløb svarende til  

 beboernes indskud.
§ 17.  Hvis et medlem af selskabsbestyrelsen, en  

 afdelingsbestyrelse, forretningsføreren eller en funktionær leder  

 byggevirksomhed uden for selskabet eller har økonomisk interesse deri, skal  

 det indberettes til kommunalbestyrelsen.
Denne kan straks eller senere  

 nedlægge forbud mod, at forholdet fortsætter.
 Stk. 2.  Selskabet kan ikke uden kommunalbestyrelsens  

 godkendelse indgå aftale med de i stk. 1 nævnte personer, hvor de pågældende  

 selvstændigt eller som befuldmægtiget for en anden optræder som grundsælger,  

 entreprenør, leverandør, advokat, arkitekt eller lignende.
 Stk. 3.  Et medlem af selskabsbestyrelsen, en  

 afdelingsbestyrelse, forretningsføreren eller en funktionær må ikke deltage i  

 behandlingen af sager, hvori den pågældende eller andre, som vedkommende ved  

 slægtskab eller på anden måde er nært knyttet til, har en særinteresse.
 § 18.  Kommunalbestyrelsen fører tilsyn med de  

 almennyttige boligselskaber efter regler, der fastsættes af boligministeren.
Stk. 2.  Kommunalbestyrelsen kan træffe sådanne  

 forholdsregler, som skønnes nødvendige for at sikre en forsvarlig drift af  

 selskabet og dets afdelinger i overensstemmelse med de regler, der er fastsat  

 herfor.
Kommunalbestyrelsen kan herunder udpege en forretningsfører til  

 midlertidigt at overtage selskabets administration.
 Stk. 3.  Har kommunalbestyrelsen truffet beslutning om,  

 at overdragelse af ledige lejligheder i almennyttige boligselskaber skal  

 godkendes af kommunalbestyrelsen i hvert enkelt tilfælde, finder reglerne om  

 klageadgang i lov om individuel boligstøtte tilsvarende anvendelse, såfremt  

 en boligsøgende afvises under hensyn til, at husstandsindkomsten er for lav i  

 forhold til boligafgiften.
 Stk. 4.  Reglerne i stk. 3 finder tilsvarende anvendelse  

 for flygtninge, som afvises i medfør af § 14, stk. 4.
 Stk. 5.  Kommunalbestyrelsen kan i særlige tilfælde  

 udpege en forretningsfører, der midlertidigt varetager de funktioner i  

 boligselskabet eller i en af selskabets afdelinger, som i henhold til  

 selskabets vedtægter er tillagt selskabets og afdelingens ledelse.
 Stk. 6.  Boligministeren har tilsvarende beføjelser, som  

 er tillagt kommunalbestyrelsen efter stk. 2 og 5. Boligministeren kan  

 endvidere søge opfyldelse af pligter, som efter loven eller vedtægterne  

 påhviler bestyrelse, forretningsfører eller revisor, fremtvunget ved pålæg af  

 daglige bøder, som tilfalder statskassen.
Boligselskabernes Landsbyggefond § 19.  Boligselskabernes Landsbyggefond er en  

 selvejende institution, der har til formål at fremme det almennyttige  

 byggeris selvfinansiering.
Stk. 2.  Fonden ledes af en bestyrelse på 7 medlemmer.  

 Formanden for bestyrelsen og 4 andre medlemmer af denne vælges af  

 Boligselskabernes Landsforening.
Bestyrelsens 2 øvrige medlemmer, som skal  

 være boligtagere i almennyttigt byggeri, vælges af Lejernes Landsorganisation  

 i Danmark.
Efter samme regler vælges stedfortrædere for formanden og de  

 øvrige medlemmer.
Alle valg sker for 4 år ad gangen.
Genvalg kan finde sted.
Stk. 3.  Bestyrelsen træffer nærmere bestemmelse om  

 varetagelsen af den daglige administration af fondens anliggender og  

 fastlægger retningslinier for arbejdets tilrettelæggelse.
Generelle  

 forskrifter og vejledninger, der udsendes til indskydere og låntagere, skal  

 godkendes af bestyrelsen.
§ 20.  Fondens vedtægter skal godkendes af  

 boligministeren.
De skal indeholde bestemmelser, der sikrer en forsvarlig  

 tilrettelæggelse af fondens virksomhed med henblik på opfyldelsen af dens  

 formål.
Stk. 2.  Senest 4 måneder efter hvert regnskabsårs  

 afslutning skal fondens årsregnskab underskrevet af bestyrelsen og attesteret  

 af revisor indsendes til boligministeren tillige med bestyrelsens beretning  

 for det forløbne regnskabsår.
Boligministeren kan fastsætte nærmere  

 retningslinier for regnskabets og beretningens form og indhold.
Stk. 3.  Fondens regnskaber revideres af en  

 statsautoriseret revisor, der udpeges af boligministeren efter indstilling  

 fra fonden.
Boligministeren kan fastsætte nærmere retningslinier for  

 udøvelsen af revisors virksomhed.
 Stk. 4.  Boligministeren kan fordre sig meddelt enhver  

 oplysning om fondens virksomhed, herunder om bestyrelsens skøn over omfanget  

 af fondens fremtidige udlånsvirksomhed og størrelsen af de forventede  

 udlånsmidler.
 § 21.  Har fonden likvide midler, som ikke kan  

 anvendes inden for rammerne af denne lovs formålsbestemmelser, kan fonden med  

 boligministerens godkendelse fastsætte retningslinier for disse midlers  

 anvendelse.
 § 22.  Fondens midler tilvejebringes ved indbetalinger  

 fra de almennyttige boligselskaber i henhold til §§ 23-25.
 Stk. 2.  Almennyttige boligselskaber kan foretage  

 indskud ud over de i §§ 23 og 24 nævnte i det omfang, det er foreneligt med  

 reglerne om anvendelse af midler tilhørende boligselskaber eller disses  

 afdelinger.
 Stk. 3.  Fondens eventuelle indtægter i øvrigt, herunder  

 renteindtægter, anvendes til fondens formål.
 Stk. 4.  Udgifter til administration m.v. afholdes af  

 fondens indtægter.
Stk. 5.  Fonden kan bestemme, at låntagere i lånets  

 løbetid skal yde bidrag til fondens administration og reservefond efter  

 nærmere regler fastsat af fondens bestyrelse.
Reglerne fremsendes til  

 boligministeren, som kan forlange reglerne ændret.
 § 23.  Almennyttige boligselskabers afdelinger, der er  

 taget i brug før 1. januar 1963, yder årlige bidrag til selskabets byggefond  

 til indskud i Boligselskabernes Landsbyggefond med de beløb, der er fastsat i  

 henhold til bekendtgørelse nr. 483 af 16. august 1973 af lov om boligbyggeri  

 § 19.
 § 24.  Ud over eventuelle bidrag i henhold til § 23  

 yder afdelinger, der er taget i brug før den 1. januar 1970, bidrag til  

 selskabets byggefond til indskud i Boligselskabernes Landsbyggefond til  

 anvendelse efter reglerne i kap. 5. Bidrag ydes alene for boligareal.
Stk. 2.  Bidrag efter stk. 1 udgør 11,65 kr. pr. m2  

 bruttoetageareal for afdelinger, der er taget i brug i perioden fra den 1.  

 januar 1965 og indtil den 1. januar 1970, samt for tidligere ibrugtagne  

 afdelinger, der inden den 1. januar 1983 af kommunalbestyrelsen har fået  

 bevilget hel eller delvis fritagelse for hidtidige bidrag.
For øvrige  

 afdelinger, der er taget i brug før den 1. januar 1965, udgør bidraget i 1987  

 26,05 kr. pr. m2 bruttoetageareal.
Beløbene reguleres een gang årligt, første  

 gang den 1. januar 1988, på basis af den konstaterede udvikling i  

 byggeomkostningsindekset for montagebyggeri for juli måned.
Fra den 1. januar  

 1991 sker regulering i henhold til reguleringsindekset for boligbyggeri.
 Stk. 3.  Er det nødvendigt til dækning af  

 Boligselskabernes Landsbyggefonds udgifter til udbedring af ekstraordinære  

 byggeskader i henhold til § 36, stk. 2, kan fondens bestyrelse beslutte at  

 opkræve et løbende bidrag fra afdelinger, som er taget i brug fra den 1.  

 januar 1970, og som har fået tilsagn om offentlig støtte til opførelsen inden  

 den 1. juli 1986. Bidraget kan ikke overstige de bidrag, som opkræves i  

 henhold til stk. 2, 1. pkt.
 Stk. 4.  Boligselskabernes Landsbyggefond kan bevilge  

 fritagelse for indbetaling af den del af bidragene, der overstiger de i 1982  

 betalte bidrag, til afdelinger, der i de seneste 3 år har modtaget  

 driftsstøtte fra fonden, samt til afdelinger, der modtager tilskud fra  

 kommunen eller staten til nedbringelse af huslejen.
 Stk. 5.  Fondens påligning af bidrag efter stk. 1 skal  

 ske så betids, at lejeforhøjelser kan varsles som anført i § 7, stk. 4.
§ 25.  Ved genudlejning af lejligheder i almennyttige  

 boligselskabers afdelinger, der er opført med finansieringstilskud fra det  

 offentlige, skal boligtageren betale det indskud og den leje, som ville være  

 gældende, såfremt der ikke var ydet sådant tilskud.
Afdelingens indtægt ved  

 boligtagerens betaling af dette indskud indbetales til kommunen, medens  

 indtægten ved boligtagerens betaling af den del af lejen, hvormed denne  

 hidtil har været nedsat som følge af finansieringstilskuddet, indbetales til  

 Boligselskabernes Landsbyggefond.
 § 26.  Selskaber, som skal foretage indbetalinger til  

 landsbyggefonden efter §§ 23-25, skal afgive indberetning herom til fonden.  

 Med boligministerens godkendelse fastsætter fonden nærmere regler herom.
Stk. 2.  Byggefonden skal indsætte bidrag efter §§ 23 og  

 24 på en konto i landsbyggefonden.
Bidrag indbetales kvartalsvis bagud inden  

 en måned efter kvartalets udgang.
Det kvartårlige beløb afrundes nedefter til  

 nærmeste kronebeløb, der kan deles med 10.
Stk. 3.  Fonden påser, at pligtig indbetaling finder  

 sted rettidigt.
Er indbetaling ikke sket inden den 3. i den anden måned efter  

 kvartalets udgang, skal der tillige indbetales renter, der fra forfaldsdagen  

 at regne udgør den rente, der er fastsat efter § 5, stk. 1 og 2, i lov om  

 renter ved forsinket betaling.
For forfaldne beløb har fonden pant og  

 fortrinsret i de bidragspligtige ejendomme efter ejendomsskatter.  

 Inddrivelse, der sker efter de for opkrævning af den kommunale indkomstskat  

 gældende regler, foretages af kommunalbestyrelsen i den kommune, hvori  

 ejendommen er beliggende.
Inddrivelsen sker med tillæg af et gebyr, der  

 tilfalder kommunen, og hvis størrelse fastsættes af boligministeren.
 § 27.  Fonden kan udstede beviser for de beløb, der er  

 indbetalt i medfør af §§ 23 og 24. Selskabet kan på ingen måde råde over  

 indbetalte beløb, og disse kan heller ikke gøres til genstand for udlæg eller  

 udpantning.
Stk. 2.  Ved selskabets konkurs kan de beløb, som er  

 indbetalt før konkursen, forlanges tilbagebetalt, såfremt konkursboets  

 kreditorer ellers ikke vil kunne fyldestgøres.
Det samme gælder beløb, der  

 måtte blive indbetalt, indtil konkursboet er sluttet.
 Stk. 3.  Yder landsbyggefonden tilskud til et  

 boligselskab i medfør af § 35, stk. 1, nedskrives selskabets tilgodehavende i  

 fonden tilsvarende.
§ 28.  Andre indskud end de i §§ 23 og 24 omhandlede  

 indsættes på særlige konti i fonden.
For sådanne indskud udstedes beviser,  

 som kan indløses efter nærmere regler fastsat af fondens bestyrelse.
Reglerne  

 fremsendes til boligministeren, som kan forlange reglerne ændret.
Stk. 2.  Indskud af den i §§ 23 og 24 omhandlede art  

 forrentes, når fondens driftsresultat tillader det.
Andre indskud forrentes  

 med mindst samme rentesats, som kan opnås ved indskud i banker og  

 sparekasser.
 § 29.  Opstår der ved fondens virksomhed tab, der ikke  

 kan dækkes af de af fonden opsamlede reserver, dækkes tabet ved nedskrivning  

 af indskuddene i henhold til § 26.
Landsbyggefondens udlån til nybyggeri § 30.  Efter reglerne i dette kapitel og med  

 udlånsmidler som anført i § 31 kan Boligselskabernes Landsbyggefond yde lån  

 til almennyttige boligselskaber til opførelse af det antal lejligheder,  

 boligministeren i det enkelte finansår har tilsagt at ville yde støtte efter  

 reglerne i kap. 7. Af den årlige bevillingskvote skal mindst 1.000  

 lejligheder indrettes således, at de er velegnet til beboelse for ældre og  

 handicappede.
 Stk. 2.  Med midler, som er tilvejebragt i medfør af §  

 42, stk. 4, kan fonden endvidere yde lån til finansiering af rimelige  

 merudgifter ved indretning af en del af lejlighederne til beboelse for stærkt  

 bevægelseshæmmede.
 § 31.  Udlånsmidlerne tilvejebringes ved stats- og  

 kommunelån til fonden i medfør af kap. 6. Kommunelånene udgør 4 pct. af de  

 belånte ejendommes værdi, jf. § 60.
 § 32.  Lånet skal udgøre mindst 4 pct. af ejendommens  

 værdi, jf. § 60, og have oprykkende panteret efter lån i godkendte  

 realkreditinstitutter, jf. dog § 62. Summen af disse låns nettoprovenu og  

 landsbyggefondens lån skal udgøre 98 pct. af ejendommens værdi. 2 pct. af  

 værdien tilvejebringes ved indskud fra boligtagerne.
 § 33.  Lån udbetales i forbindelse med grundkøb samt  

 med byggeriets projektering og udførelse, såfremt fonden sikrer sig behørig  

 pantesikkerhed i ejendommen.
 Stk. 2.  Lån udbetales kontant til pari.
§ 34.  Lånet er rentefrit.
Det afdrages, når  

 ejendommens økonomi efter landsbyggefondens skøn tillader det, herunder når  

 ejendommens økonomi kan forbedres ved omprioritering, eller ændrede forhold  

 for byggeriet, f.eks. en stigning i det almindelige lejeniveau, taler derfor.  

 Tilbagebetaling skal dog påbegyndes senest 50 år efter ejendommens  

 ibrugtagelse.
Kommunalbestyrelsen kan forlange, at fonden tager op til  

 overvejelse, om afdragsfriheden skal ophøre.
Landsbyggefondens øvrige virksomhed § 35.  Et boligselskab har fortrinsret til tilskud på  

 indtil 75 pct. af de beløb, som selskabets byggefond efter den 1. januar 1980  

 har indbetalt til landsbyggefonden i henhold til §§ 23 og 24.  

 Landsbyggefondens bestyrelse fastsætter årligt, hvor stor en procentdel  

 fortrinsretten skal udgøre inden for det i 1. pkt. fastsatte maksimum.
 Stk. 2.  Beløb, der ikke anvendes i henhold til stk. 1,  

 overføres til en fælles moderniseringsfond, jf. dog stk. 3.
Stk. 3.  Mindst 12 1/2 pct. af indbetalingerne i henhold  

 til stk. 2 til den fælles moderniseringsfond overføres hvert år til en  

 landsdispositionsfond, indtil denne udgør 300 mio. kr.
Beløbet reguleres een  

 gang årligt, første gang den 1. januar 1988 på basis af den konstaterede  

 udvikling i byggeomkostningsindekset for montagebyggeri for juli måned.
Fra  

 den 1. januar 1991 sker regulering i henhold til reguleringsindekset for  

 boligbyggeri.
Fonden tilskrives rente svarende til Danmarks Nationalbanks  

 diskonto.
 Stk. 4.  Såfremt landsdispositionsfonden udviser en  

 negativ saldo, forøges overførelsen af midler i henhold til stk. 2 fra den  

 fælles moderniseringsfond til landsdispositionsfonden med indtil 50 pct.
 Stk. 5.  Den del af landsbyggefondens midler, der ikke  

 anvendes i henhold til §§ 36 og 38 samt til dækning af udgifterne til  

 administration m.v., kan overføres til landsdispositionsfonden.
§ 36.  Landsbyggefonden kan af de midler, der er nævnt  

 i § 35, stk. 1 og 2, yde tilskud til opførelse, om- og tilbygning,  

 modernisering, miljøforbedrende foranstaltninger, særlig udgiftskrævende  

 opretningsarbejder, brandsikring, byfornyelse og boligforbedring af  

 almennyttigt byggeri og bygninger med socialt og kulturelt formål i  

 tilknytning til almennyttigt byggeri.
Tilskuddet kan højst udgøre 2/3 af  

 rimelige udgifter til de udførte arbejder.
 Stk. 2.  Landsbyggefonden kan af de midler, der er nævnt  

 i § 35, stk. 2, give tilsagn om ydelsesstøtte til indekslån til udbedring af  

 ekstraordinære byggeskader, øget vedligeholdelse m.v. samt til ombygning af  

 ledige lejligheder og forbedring af miljøet i almennyttigt byggeri.
 Stk. 3.  Ydelsesstøtte efter stk. 2 ydes på de vilkår,  

 der er fastsat i § 49, stk. 2-4. Landsbyggefonden kan på de vilkår, der er  

 nævnt i § 50, helt eller delvis bringe betaling af ydelsesstøtte til ophør.
Stk. 4.  Det er en betingelse for støtte efter stk. 2,  

 at kommunalbestyrelsen påtager sig garanti for den del af indekslånet, der på  

 tidspunktet for lånets optagelse har pantesikkerhed ud over 80 pct. af  

 ejendommens værdi.
Garantien beregnes efter reglerne i § 51, stk. 1, 2. og 3.  

 punktum.
 Stk. 5.  Det er en forudsætning for kommunalbestyrelsens  

 garanti efter stk. 4, at Boligselskabernes Landsbyggefond påtager sig  

 forpligtelse til at godtgøre kommunen halvdelen af dens eventuelle tab som  

 følge af garantiforpligtelsen.
Stk. 6.  Landsbyggefonden kan af de midler, der er  

 overført til landsdispositionsfonden, yde støtte som lån eller tilskud til  

 almennyttige boligafdelinger, hvor der er så væsentlige økonomiske problemer,  

 at disse vil kunne vanskeliggøre afdelingens videreførelse.
Støtten kan ydes  

 til finansiering af nødvendigt udbedrings-, opretnings- og  

 vedligeholdelsesarbejder samt til miljøforbedrende og andre foranstaltninger,  

 herunder til udligning af opsamlede driftsunderskud.
 Stk. 7.  Såfremt der måtte være behov derfor, skal  

 landsbyggefonden anvende mindst 2/3 af den del af fondens indtægter, der ikke  

 hidrører fra bidrag efter §§ 23 og 24, til de formål, der er nævnt i stk. 6.
 Stk. 8.  Landsbyggefondens midler kan herudover anvendes  

 til:
 § 37.  Landsbyggefondens bestyrelse fastsætter nærmere  

 regler om omfanget af og vilkårene for ydelse af støtte i henhold til § 36.  

 Reglerne fremsendes til boligministeren.
Stk. 2.  Såfremt reglerne strider mod fondens formål,  

 kan boligministeren forlange reglerne ændret.
Reglerne for ydelse af støtte  

 efter § 36, stk. 2, skal dog godkendes af boligministeren.
Stk. 3.  Landsbyggefonden kan betinge ydelse af støtte i  

 henhold til § 36, stk. 6, af, at kommunalbestyrelsen og boligselskabet,  

 herunder et eventuelt forretningsførerselskab, medvirker til løsning af den  

 pågældende boligafdelings økonomiske problemer.
Fonden kan herunder stille  

 krav om, at boligselskabet anvender midler, der er til dets rådighed i  

 henhold til § 35, stk. 1.
§ 38.  Landsbyggefonden indestår efter regler, der med  

 boligministerens godkendelse fastsættes af fondens bestyrelse, for tab på  

 afdelingsmidler, som forvaltes af almennyttige boligselskaber.
I nødvendigt  

 omfang kan anvendes midler fra den fælles moderniseringsfond og, i det omfang  

 dennes midler er utilstrækkelige, tillige fra landsdispositionsfonden.
 Stk. 2.  Landsbyggefonden kan yde garanti for tab på  

 grundkøbesummer vedrørende grundarealer, som almennyttige boligselskaber har  

 erhvervet inden den 1. april 1975 med henblik på opførelse af almennyttigt  

 boligbyggeri.
 Stk. 3.  Boligministeren fastsætter vilkårene for ydelse  

 af garanti efter stk. 2 og træffer efter forhandling med Landsbyggefonden  

 beslutning om garantiens størrelse i hvert enkelt tilfælde.
Kapitel 5 a Kommunal driftsstøtte § 39.  Kommunalbestyrelsen kan yde lån til  

 almennyttige boligafdelinger i kommunen til de i § 36, stk. 6, nævnte formål,  

 såfremt kommunal støtte skønnes at være påkrævet for den pågældende afdelings  

 videreførelse.
Kommunalbestyrelsen fastsætter lånenes forrentnings- og  

 afdragsvilkår, herunder om betaling af rente og afdrag først skal påbegyndes  

 på et nærmere fastsat senere tidspunkt og under nærmere angivne  

 forudsætninger.
Kommunalbestyrelsen kan udskyde spørgsmålet om påbegyndelse  

 af rente- og afdragsbetaling til afgørelse på et senere tidspunkt.
 Stk. 2.  Lån kan ydes enten til Boligselskabernes  

 Landsbyggefond til videre udlån til almennyttige boligafdelinger eller  

 direkte til boligafdelingerne.
 Stk. 3.  Kommunale lån til Boligselskabernes  

 Landsbyggefond afdrages før landsbyggefondens lån.
 Stk. 4.  Kommunalbestyrelsen kan betinge støtte af, at  

 landsbyggefonden, boligselskabet og et eventuelt forretningsførerselskab  

 medvirker til løsning af den pågældende boligafdelings økonomiske problemer,  

 herunder at selskabet anvender midler, der i henhold til § 35, stk. 1, er til  

 dets rådighed.
 Stk. 5.  For kommuner i hovedstadsområdet fordeles  

 halvdelen af kommunens udlån mellem kommunerne i dette område efter reglerne  

 om fordeling af individuel boligstøtte i lov om individuel boligstøtte.  

 Betalte renter og afdrag fordeles til kommunerne efter de samme regler.
§ 40.  (Ophævet) § 40 a.  (Ophævet) § 41.  (Ophævet) Lån fra stat og kommuner til  

 Boligselskabernes Landsbyggefond § 42.  Med henblik på at bringe fonden i stand til at  

 varetage sin udlånsvirksomhed efter kapitel 4 kan kommunerne yde lån til  

 Boligselskabernes Landsbyggefond til videre udlån til almennyttige  

 boligselskaber.
 Stk. 2.  For kommuner i hovedstadsområdet fordeles  

 halvdelen af kommunens udlån mellem kommunerne i dette område efter reglerne  

 om fordeling af boligstøtte i lov om individuel boligstøtte.
 Stk. 3.  Såfremt boligselskabet har erhvervet  

 byggegrunden af kommunen, kan kommunens lån berigtiges helt eller delvis i  

 form af en overdragelse til Landsbyggefonden af tilgodehavende for  

 byggegrunden inden for dennes værdi.
 Stk. 4.  Boligministeren kan yde statslån på indtil  

 500.000 kr. årligt til finansiering af rimelige merudgifter ved indretning af  

 en del af lejlighederne til beboelse for stærkt bevægelseshæmmede.
§ 43.  (Ophævet) § 44.  (Ophævet) § 45.  Udbetaling af stats- og kommunelån skal ske på  

 de tidspunkter og i det omfang, det skønnes nødvendigt for Boligselskabernes  

 Landsbyggefond at disponere over midlerne til berigtigelse af fondens udlån  

 efter reglerne i § 33.
 § 46.  Statens og kommunernes lån til  

 Boligselskabernes Landsbyggefond er rentefri.
Stk. 2.  Lånene er afdragsfri indtil 50 år efter  

 ibrugtagelsen af den ejendom, til hvis opførelse fonden har ydet lån.
Når  

 lånene afdrages til fonden, jf. § 34, betaler fonden først de betalte  

 afdragsydelser til kommunen, indtil kommunens tilgodehavende hos fonden er  

 afviklet.
Resten af afdragsydelserne indbetaler fonden til statskassen til  

 nedskrivning af dennes tilgodehavende hos fonden.
 Stk. 3.  Afdragsydelser på finansieringsbidrag, der er  

 ydet af Hovedstadsrådet, betales til Københavns, Frederiksborg og Roskilde  

 Amtskommuner samt Københavns og Frederiksberg Kommuner i overensstemmelse med  

 reglerne i § 2 i lov om ophævelse af lov om et hovedstadsråd.
§ 47.  Fondens panterettigheder skal tjene til  

 sikkerhed for de udbetalte lån fra staten, kommunen og eventuelt  

 hovedstadsrådet.
Kommunens og hovedstadsrådets lån er sideordnede.
Fondens  

 pantebreve kan ikke uden kommunalbestyrelsens samtykke afhændes, pantsættes  

 eller gøres til genstand for individuel retsforfølgning fra andre kreditorers  

 side.
Kommunalbestyrelsen udøver rettighederne i henhold til denne  

 bestemmelse på statens og kommunens vegne.
Statsstøtte til almennyttige boligselskaber § 48.  Kommunalbestyrelsen kan på statens vegne give  

 tilsagn om ydelsesstøtte og garanti til almennyttige boligselskabers  

 opførelse af byggerier, hvortil ydes indekslån.
 Stk. 2.  Støtte i medfør af stk. 1 kan ydes til indtil  

 5.000 lejligheder i finansåret 1991. Fordelingen af lejlighederne til  

 kommunerne foretages af boligministeren.
Stk. 3.  Meddeles der i et finansår ikke tilsagn om  

 statsstøtte til det i stk. 2 anførte antal boliger, kan indtil 10 pct. af  

 årets kvote tillægges kvoten for det følgende finansår.
Udnyttes  

 bevillingskvoten i et finansår ikke fuldt ud på grund af bortfald af  

 tidligere meddelte tilsagn, overføres et hertil svarende antal boliger til et  

 følgende finansår, bortset fra tilsagn meddelt i 1989.
 Stk. 4.  Boligministeren fastsætter nærmere regler om de  

 i stk. 1 og stk. 3 nævnte forhold.
 Stk. 5.  Kommunalbestyrelsens afgørelser efter stk. 1  

 kan ikke indbringes for anden administrativ myndighed.
 § 49.  Støtte efter § 48 kan kun gives, hvis kommunen  

 yder lån til opførelsen af byggeriet i overensstemmelse med bestemmelserne i  

 kapitel 4 og 6 og boligselskabet (låntager) betaler ydelser på indekslånet i  

 overensstemmelse med reglerne i stk. 2.
Stk. 2.  Låntagers betaling af ydelser på indekslånet  

 sker første gang ved lånets 2. termin og udgør et beløb, som svarer til 1,915  

 pct. af den regulerede bogførte hovedstol.
Betalingen reguleres 2 gange  

 årligt pr. 1. januar og 1. juli efter samme regler, som gælder for regulering  

 af afdrag på indekslån, type IS, ifølge realkreditloven.
Reguleringen sker,  

 indtil låntagers betaling svarer til de samlede ydelser på lånet.
 Stk. 3.  Ydelsesstøtte udgør et beløb, som svarer til  

 forskellen mellem de samlede ydelser på indekslånet og låntagers betaling.
Stk. 4.  Ydelsesstøtte ydes med virkning fra  

 indekslånets optagelse og udbetales bagud i tilknytning til de i pantebrevene  

 fastsatte terminer.
Udbetalingen sker til det långivende realkreditinstitut  

 på grundlag af en specificeret opgørelse fra instituttet.
 § 50.  Boligministeren kan helt eller delvis bringe  

 betaling af ydelsesstøtte til ophør, såfremt ejendommens økonomi forbedres  

 eller ændrede forhold for byggeriet taler derfor, herunder at der indtræder  

 en stigning i det almindelige lejeniveau.
§ 51.  Statsgaranti for indekslån, jf. § 62, kan ydes  

 for den del af lånet, der på tidspunktet for lånets optagelse har  

 pantesikkerhed ud over 65 pct. af ejendommens værdi, jf. § 60. Garantien  

 omfatter til enhver tid så stor en del af lånets restgæld og eventuelt  

 forfaldne terminsydelser, som det oprindelige garantibeløb udgjorde af  

 hovedstolen.
Den del af restgælden, der ikke omfattes af garantien, har  

 panteret forud for den garanterede del af restgælden.
 Stk. 2.  Kommunalbestyrelsen godtgør statskassen  

 halvdelen af statens eventuelle tab som følge af garantiforpligtelsen.
 § 52.  På samme vilkår som gældende for statsstøtte  

 kan kommunalbestyrelsen yde garanti samt ydelsesstøtte til almennyttigt  

 nybyggeri.
Stk. 2.  Kommunal garanti for indekslån type IS til  

 ekstraordinære renoveringsarbejder kan ydes for den del af lånet, der på  

 tidspunktet for lånets optagelse har pantesikkerhed ud over 80 pct. af  

 ejendommens værdi.
Garantien beregnes efter reglerne i § 51, stk. 1, 2. og 3.  

 punktum.
§ 53.  I almennyttigt boligbyggeri med lån efter kap.  

 4 garanterer staten for tilbagebetaling af beboerindskud, der ikke bliver  

 dækket ved konkurs.
Kommunen godtgør statskassen halvdelen af statens tab som  

 følge af garantiforpligtelsen.
 Stk. 2.  Kommunalbestyrelsen kan påtage sig garanti  

 efter reglen i stk. 1 ved almennyttigt boligbyggeri, til hvis opførelse  

 kommunen har ydet støtte i medfør af § 52.
Kapitel 8 a Almindelige bestemmelser om almennyttigt  

 byggeri med støtte § 55.  Boligministerens fordeling af støtte til  

 almennyttige lejligheder sker under hensyntagen til udlejningssituationen i  

 det område, hvor byggeriet agtes gennemført, herunder til boligbehovet inden  

 for områder, hvor der sker nedlæggelse af lejligheder i forbindelse med  

 byfornyelses-, sanerings- eller kondemneringsvirksomhed eller gennemførelse  

 af gade- og vejanlæg og andre offentlige anlæg.
§ 56.  Det støttede byggeri skal have en  

 tilfredsstillende udformning i planmæssig og teknisk henseende, og det skal  

 under hensyntagen til kvalitet, udstyr og beliggenhed udføres for det lavest  

 mulige beløb.
Bygherren skal stille fornødne krav til byggeriets andre parter  

 om kvalitetssikring i forbindelse med opførelsen og driften af byggeriet.  

 Ejendommene skal holdes forsvarligt vedlige.
Anskaffelsesudgifterne må søges  

 holdt inden for rammer, der muliggør et sådant lejeniveau, at boligerne kan  

 påregnes udlejet.
En passende del af lejlighederne kan kræves indrettet for  

 børnerige familier, ældre, handicappede eller særlige befolkningsgrupper.
 Stk. 2.  Boligministeren kan fastsætte nærmere regler om  

 de i stk. 1 nævnte forhold.
§ 56 a.  Boligministeren kan påbyde, at realkreditlån,  

 hvortil ydes rentesikring i henhold til tidligere love om boligbyggeri, skal  

 omprioriteres inden for en nærmere fastsat frist.
Påbud kan meddeles til  

 ejere af Stk. 2.  Ved en omprioritering må låntageren ikke opnå  

 et kontantprovenu.
Låntageren kan ikke optage omprioriteringslån med en  

 restløbetid, som overstiger restløbetiden på det indfriede lån.
 Stk. 3.  Efter en omprioritering videreføres  

 rentesikringen efter de hidtil gældende regler, således at rentesikringen til  

 omprioriteringslånene beregnes på grundlag af den basisrente, som er fastsat  

 ved den senest foretagne aftrapning af rentesikringen til de indfriede lån.  

 Basisrenten forhøjes efter reglerne i kapitel VII i de tidligere love om  

 boligbyggeri, jf. lovbekendtgørelse nr. 432 af 13. juli 1982 af lov om  

 boligbyggeri.
Stk. 4.  Efter en omprioritering overføres  

 statsgarantien, den kommunale garanti eller regaranti til  

 omprioriteringslånet.
For omprioriteringslånet ydes samme procentvise  

 statsgaranti, kommunal garanti eller regaranti som for det indfriede lån.  

 Optages omprioriteringslån med en højere restgæld, yder staten samme  

 procentvise garanti for denne del af lånet.
 Stk. 5.  Ved omprioritering, der ikke pålægges af  

 boligministeren, finder bestemmelserne i stk. 2-4 tilsvarende anvendelse.
 Stk. 6.  Boligministeren kan fastsætte nærmere regler om  

 de forhold, der er nævnt i stk. 1-5, herunder om bemyndigelse til Kongeriget  

 Danmarks Hypotekbank og Finansforvaltning til at forestå en påbudt  

 omprioritering.
§ 57.  Boligministeren kan som vilkår for at yde  

 støtte forlange, at en del af lejlighederne i det enkelte byggeforetagende  

 anvises til husstande, som bliver husvilde ved nedlæggelse af lejligheder som  

 følge af byfornyelses-, sanerings- eller kondemneringsvirksomhed eller  

 gennemførelse af gade- og vejanlæg og andre offentlige anlæg.
Boligministeren  

 kan endvidere betinge, at en del af lejlighederne anvises til husstande, som  

 tilflytter området med henblik på opnåelse af beskæftigelse.
 § 58.  Lejlighedernes bruttoetageareal må ikke  

 overstige 110 m2.
 Stk. 2.  Tilsagn om støtte kan kun gives, hvis de  

 byggearbejder, som omfattes af tilsagnet, ikke er påbegyndt.
 Stk. 3.  Boligministeren kan pålægge modtagere af støtte  

 at betale et bidrag til dækning af statens administration af den løbende  

 støtte til byggerierne.
 Stk. 4.  Boligministeren kan fastsætte nærmere regler om  

 de i stk. 1 og 3 nævnte forhold.
 § 59.  Ejendommen skal forsikres mod brand i et  

 forsikringsselskab, der har Forsikringstilsynets tilladelse til at drive  

 bygningsbrandforsikringsvirksomhed.
§ 60.  En ejendoms værdi fastsættes på grundlag af en  

 vurdering af ejendommens samlede anskaffelsessum ekskl. indskud til  

 realkreditinstitutterne.
Boligministeren kan fastsætte nærmere retningslinier  

 herom.
 Stk. 2.  Ved værdifastsættelsen skal ikke medregnes  

 merudgifter til indretning af en del af lejlighederne til beboelse for stærkt  

 bevægelseshæmmede, og som finansieres i medfør af § 30, stk. 2, jf. § 42,  

 stk. 4.
§ 61.  (ophævet) § 62.  Ved finansiering med andre midler end de i § 32  

 nævnte kan ydes støtte, såfremt lånevilkårene kan godkendes af  

 boligministeren.
 § 62 a.  Med henblik på at fremme mulighederne for at  

 iværksætte forsøg med nye byggemetoder, boligformer eller forhold vedrørende  

 driften af almennyttigt byggeri kan boligministeren i særlige tilfælde  

 tillade, at de for almennyttigt byggeri fastsatte bestemmelser fraviges.  

 Anskaffelsesudgifterne for sådant byggeri skal dog holdes inden for de  

 rammer, der er fastsat som vilkår for at opnå støtte.
 Stk. 2.  Boligministeren kan i hvert finansår yde  

 tilskud på indtil 1 mio. kr. til forskning, udvikling, forsøg og oplysning  

 vedrørende opførelse og drift af almennyttigt boligbyggeri.
 Stk. 3.  Ud over tilskud efter stk. 2 kan  

 boligministeren yde tilskud til dækning af merudgifter ved planlægning og  

 udførelse af forsøgs- og udviklingsopgaver samt til registrering og  

 formidling af forsøgsresultater.
Kapitel 9 a Byggeskadefonden § 62 b.  Byggeskadefonden er en selvejende  

 institution, der har til formål at yde støtte til udbedring af skader, som  

 har deres årsag i forhold ved opførelsen af byggeriet.
Stk. 2.  Fonden omfatter Stk. 3.  Ved om- og tilbygninger skal bygherren  

 foranledige, at der foretages bygningsgennemgang samt udfærdiges en rapport  

 herom, inden der meddeles tilsagn efter § 48, § 63, § 67 eller efter lov om  

 boliger for ældre og personer med handicap.
Boligministeren fastsætter  

 nærmere regler herom.
§ 62 c.  Fonden skal med henblik på at vurdere  

 bygningernes tilstand og registrere eventuelle skader inden 5 år fra  

 afleveringen af det enkelte byggeri under fonden forestå og afholde udgiften  

 ved gennemførelsen af et eftersyn (5 års eftersyn) af byggeriet.
Ved private  

 andelsboliger opført væsentlig i bygherrens eget regi beregnes 5-års-perioden  

 fra skæringsdagen for byggeriets overgang fra anlæg til drift.  

 Boligministeren fastsætter de nærmere regler herom.
 Stk. 2.  Fonden formidler indvundne erfaringer  

 vedrørende forebyggelse af byggeskader, årsager til byggeskader og skadernes  

 udbedring.
§ 62 d.  Fonden yder støtte efter regler, der  

 fastsættes af boligministeren, til dækning af indtil 95 pct. af  

 bygningsejernes udgifter til udbedring af byggeskader.
Fonden kan dog gøre  

 støtte betinget af, at bygningsejeren forpligter sig til at stille  

 pantesikkerhed i det pågældende byggeri efter bestemmelserne i § 62 h, stk.  

 2.
Stk. 2.  Dækning fra fonden kan opnås for skader, der  

 anmeldes til fonden inden 20 år fra byggeriets aflevering.
For private  

 andelsboliger opført væsentlig i bygherrens eget regi kan dækning fra fonden  

 dog opnås for skader, der anmeldes inden 20 år fra skæringsdagen.  

 Boligministeren kan fastsætte nærmere regler herom.
 Stk. 3.  Ansøgning om støtte indsendes til fonden gennem  

 kommunalbestyrelsen i den kommune, hvor byggeriet ligger.
§ 62 e.  Fonden ledes af en bestyrelse på 11  

 medlemmer.
Kommunernes Landsforening vælger 1 medlem, Københavns og  

 Frederiksberg kommuner vælger i fællesskab 1 medlem, Boligselskabernes  

 Landsforening vælger 3 medlemmer.
Boligministeren vælger bestyrelsens øvrige  

 medlemmer, hvoraf 3 skal repræsentere byggerier, hvortil der er meddelt  

 tilsagn efter henholdsvis § 63, § 67 og § 81, og et skal have særlig  

 sagkundskab inden for fondens virksomhedsområde.
Stedfortrædere vælges efter  

 samme regler.
Alle valg sker for 4 år ad gangen.
Genvalg kan finde sted.
 § 62 f.  Fondens vedtægter skal godkendes af  

 boligministeren.
Stk. 2.  Senest 4 måneder efter hvert regnskabsårs  

 afslutning skal fondens årsregnskab underskrevet af bestyrelsen og attesteret  

 af revisor indsendes til boligministeren.
Boligministeren fastsætter regler  

 for regnskabets form og indhold.
Stk. 3.  Fondens regnskaber revideres af en  

 statsautoriseret revisor, der udpeges af boligministeren efter indstilling  

 fra fonden.
Boligministeren fastsætter regler for udøvelsen af revisors  

 virksomhed.
 Stk. 4.  Samtidig med indsendelsen af fondens  

 årsregnskab indsendes til boligministeren bestyrelsens beretning for fondens  

 virksomhed og indvundne erfaringer i det forløbne regnskabsår.  

 Boligministeren fastsætter regler for beretningens form og indhold.
 Stk. 5.  Fonden skal på forlangende give boligministeren  

 enhver oplysning om fondens virksomhed.
 § 62 g.  Fondens midler tilvejebringes gennem bidrag,  

 som indbetales af det enkelte byggeri, der omfattes af fonden.
Stk. 2.  Bidraget for det enkelte byggeri udgør 1 pct.  

 af den inden byggeriets påbegyndelse senest godkendte anskaffelsessum.  

 Bidraget indbetales kontant senest på byggeriets afleveringstidspunkt, ved  

 private andelsboliger opført væsentlig i bygherrens eget regi dog senest på  

 skæringsdagen for byggeriets overgang fra anlæg til drift.
Bygningsejeren er  

 dog ikke forpligtet til at betale yderligere bidrag til fonden for  

 udbedringsarbejder, der udføres med støtte efter reglerne i dette kapitel,  

 jf. § 62 b, stk. 2, nr. 3.
 Stk. 3.  Er det nødvendigt til dækning af fondens  

 udgifter, kan fonden efter boligministerens nærmere bestemmelse opkræve et  

 løbende bidrag fra samtlige byggerier, der omfattes af fonden.
 Stk. 4.  Ved for sen indbetaling skal der tillige fra  

 forfaldsdagen indbetales renter, der udgør den rente, der er fastsat efter §  

 5, stk. 1 og 2, i lov om renter ved forsinket betaling.
Stk. 5.  Inddrivelse af bidrag og renter foretages af  

 kommunalbestyrelsen i den kommune hvor byggeriet er beliggende.
For  

 inddrivelsen betaler bygningsejeren et gebyr til kommunalbestyrelsen.  

 Boligministeren fastsætter regler om gebyret.
Der tillægges bidragene,  

 renterne og gebyrerne udpantningsret.
 § 62 h.  Bygningsejernes udgifter til udbedring af  

 byggeskader kan efter fradrag af støtte fra fonden finansieres gennem  

 optagelse af indekslån.
 Stk. 2.  Fonden kan efter boligministerens nærmere  

 bestemmelse beslutte, at fondens andel af udgiften til udbedring af  

 byggeskader delvis finansieres gennem optagelse af indekslån i det pågældende  

 byggeri med pantesikkerhed efter eventuelle lån efter stk. 1. Fonden betaler  

 samtlige ydelser på lånet til det långivende realkreditinstitut på grundlag  

 af en specificeret opgørelse fra instituttet.
Stk. 3.  Kommunalbestyrelsen kan påtage sig garanti for  

 den del af indekslånet, der på tidspunktet for lånets optagelse har  

 pantesikkerhed ud over 80 pct. af ejendommens værdi.
Garantien beregnes efter  

 reglerne i § 51, stk. 1, 2. og 3. punktum.
 Stk. 4.  Det er en forudsætning for kommunalbestyrelsens  

 garanti efter stk. 3, at Byggeskadefonden påtager sig forpligtelse til at  

 godtgøre kommunen halvdelen af dens eventuelle tab som følge af  

 garantiforpligtelsen.
§ 62 i.  (Ophævet) § 62 j.  Bygningsejeren og bygherren er forpligtet til  

 at meddele fonden enhver oplysning, der er nødvendig for fondens  

 administration af reglerne i dette kapitel.
Støtte til opførelse af andelsboliger § 63.  Kommunalbestyrelsen kan på statens vegne give  

 tilsagn om ydelsesstøtte til opførelse af boliger som omhandlet i stk. 5-6.
Stk. 2.  Støtte kan gives til opførelse af indtil 4.000  

 andelsboliger i finansåret 1991. Fordelingen af støtten til boligerne til  

 kommunerne foretages af boligministeren.
Udnyttes bevillingskvoten i et  

 finansår ikke fuldt ud på grund af bortfald af tidligere meddelte tilsagn,  

 overføres et hertil svarende antal boliger til et følgende finansår.
Meddelte  

 tilsagn fra tidligere år med undtagelse af tilsagn meddelt i 1989, der  

 bortfalder, overføres til 1991.
 Stk. 3.  Meddeles der i et finansår ikke tilsagn om  

 støtte til det i stk. 2 anførte antal boliger, kan indtil 10 pct. af årets  

 kvote tillægges kvoten for det følgende finansår.
 Stk. 4.  Kommunalbestyrelsen kan kun meddele tilsagn om  

 støtte på statens vegne, hvis den samtidig selv påtager sig at yde den  

 støtte, som fremgår af § 63 a, stk. 6, og § 64.
Stk. 5.  Kommunalbestyrelsens tilsagn kan gives til  

 andelsboligforeninger, der består af kommende beboere, og som er stiftet  

 eller er under stiftelse, og hvis formål er at opføre andelsboliger til brug  

 for foreningens medlemmer.
Endvidere kan kommunalbestyrelsens tilsagn gives  

 til personer, institutioner, selskaber og fonde, som påtager sig at opføre  

 andelsboliger med henblik på overdragelse til en andelsboligforening.
 Stk. 6.  Efter byggeriets påbegyndelse kan  

 kommunalbestyrelsen ikke godkende en overdragelse af et tilsagn meddelt til  

 en bygherre efter stk. 5, 2. pkt., medmindre det sker til en  

 andelsboligforening bestående af de kommende beboere, jf. dog stk. 7.
 Stk. 7.  Boligministeren kan fastsætte nærmere regler om  

 de i stk. 1, 2, 3, 5 og 6 nævnte forhold.
 Stk. 8.  Kommunalbestyrelsens afgørelser efter stk. 1  

 kan ikke indbringes for anden administrativ myndighed.
 § 63 a.  Støtte efter § 63 kan kun gives, hvis  

 låntager betaler ydelser på indekslånet i overensstemmelse med reglerne i  

 stk. 2.
Stk. 2.  Låntagers betaling af ydelser på indekslån sker  

 første gang ved lånets 2. termin og udgør et beløb, som svarer til 2,588 pct.  

 af den regulerede bogførte hovedstol for boliger med tilsagn i 1990, 2,661  

 pct. for boliger med tilsagn i 1991, 2,734 pct. for boliger med tilsagn i  

 1992 og 2,807 pct. for boliger med tilsagn i 1993 samt tiden herefter.  

 Betalingen reguleres 2 gange årligt pr. 1. januar og 1. juli efter samme  

 retningslinier, som gælder for regulering af afdrag på indekslån, type IS,  

 ifølge realkreditloven.
Reguleringen sker, indtil låntagers betaling svarer  

 til de samlede ydelser på lånet.
 Stk. 3.  Ydelsesstøtte udgør et beløb, som svarer til  

 forskellen mellem de samlede ydelser på indekslånet og låntagers betaling.
 Stk. 4.  Ydelsesstøtte ydes med virkning fra  

 indekslånets optagelse dog tidligst fra den enkelte andelshavers ibrugtagning  

 af boligen og ydes med en forholdsmæssig andel af den samlede støtte for  

 ejendommen.
Stk. 5.  Udbetaling af ydelsesstøtte kan påbegyndes, når  

 den samlede bebyggelse er finansieret med indekslån, og 75 pct. af boligerne  

 er taget i brug af andelshaverne.
Ydelsesstøtten udbetales bagud i  

 tilknytning til de i pantebrevene fastsatte terminer.
Udbetalingen sker til  

 det långivende realkreditinstitut på grundlag af en specificeret opgørelse  

 fra instituttet.
Stk. 6.  Ydelsesstøtte kan kun gives, hvis kommunen  

 godtgør statens udgifter til ydelsesstøtten med et beløb på 10 pct. af  

 udgifterne til renter samt administrations- og reservefondsbidrag på  

 indekslånet.
Kommunens betaling kan dog aldrig være større end den samlede  

 ydelsesstøtte, jf. stk. 3.
 Stk. 7.  Halvdelen af kommunens andel af renter samt  

 administrations- og reservefondsbidraget på indekslånet fordeles i  

 hovedstadsområdet mellem kommunerne i dette område efter reglerne om  

 fordeling af boligstøtte i lov om individuel boligstøtte.
 Stk. 8.  Boligministeren kan helt eller delvis bringe  

 betaling af ydelsesstøtte til ophør, såfremt ejendommens økonomi forbedres  

 eller ændrede forhold for byggeriet taler derfor, herunder en stigning i det  

 almindelige lejeniveau.
§ 64.  Kommunalbestyrelsen kan yde garanti for  

 indekslån for den del af lånet, der på tidspunktet for lånets optagelse har  

 pantesikkerhed ud over 65 pct. af ejendommens værdi, jf. § 60. Garantien  

 omfatter til enhver tid så stor en del af lånets restgæld og eventuelt  

 forfaldne terminsydelser, som det oprindelige garantibeløb udgjorde af  

 hovedstolen.
Den del af restgælden, der ikke omfattes af garantien, har  

 panteret forud for den garanterede del af restgælden.
 Stk. 2.  Andelsboligforeningen skal på forlangende give  

 kommunalbestyrelsen alle nødvendige oplysninger til belysning af foreningens  

 økonomiske forhold, såfremt disse efter kommunalbestyrelsens skøn kan  

 indebære risiko for udløsning af garantien efter stk. 1.
 § 65.  Med hensyn til byggeriets udformning, kvalitet  

 og anskaffelsesudgifter m.v. gælder reglerne i § 55, § 56, § 58, stk. 1, 3 og  

 4 samt § 59. Bestemmelserne i § 62 a finder tilsvarende anvendelse.
Stk. 2.  Ydelsesstøtte kan kun bevilges, såfremt  

 byggearbejderne ikke er igangsat.
Boligministeren kan dog fastsætte nærmere  

 regler, hvorefter der kan bevilges ydelsesstøtte til en bebyggelse, hvori  

 indgår en bolig, som efter forudgående tilladelse fra boligministeren er  

 påbegyndt opført, inden kommunalbestyrelsen har meddelt tilsagn efter § 63  

 til den samlede bebyggelse.
Det er en betingelse for ydelse af ydelsesstøtte  

 efter 2. punktum, at byggearbejderne for bebyggelsens øvrige boliger  

 igangsættes senest 3 måneder efter kommunalbestyrelsens tilsagn.
§ 66.  Andelshavernes eget indskud på 20 pct. af  

 anskaffelsessummen skal indbetales på en særlig konto i et pengeinstitut,  

 senest når boligerne indflyttes.
Dette indskud kan først udbetales til  

 bygherren, når kommunalbestyrelsens endelige godkendelse af byggeregnskabet  

 foreligger, og når mindst 75 pct. af foreningens boliger er indflyttet af  

 andelshaverne.
Kommunalbestyrelsen påser inden frigivelsen, at betaling af  

 bidrag efter § 58, stk. 3, og § 62 g er sket.
Bliver betingelserne ikke  

 opfyldt, og må foreningen opløses, tilbagebetales andelsindskuddet.
 Stk. 2.  Inden overtagelse af en bolig i foreningen skal  

 andelshaveren have oplysning om størrelsen af andelsindskud og boligafgift  

 samt om sikkerheden for det indbetalte indskud i tilfælde af, at foreningen  

 må opløses som følge af manglende tilslutning, og om de muligheder, der i så  

 fald vil være for at blive boende som lejer.
 Stk. 3.  Opløses en andelsboligforening som nævnt i stk.  

 1, har de hidtidige andelshavere ret til at blive boende som lejere, og  

 udlejeren kan da forlange, at der af andelsindskuddet tilbageholdes et beløb  

 svarende til 6 måneders leje til dækning af forudbetalt leje og depositum.
§ 66 a.  Opløses en andelsboligforening, hvortil  

 staten har ydet rentesikring, rentebidrag eller ydelsesstøtte, kan den ydede  

 støtte kræves helt eller delvist tilbagebetalt efter boligministerens nærmere  

 bestemmelse.
Tilbagebetalingskravet påhviler de andelshavere, der er  

 medlemmer af andelsboligforeningen på tidspunktet for foreningens opløsning.
 Boliger for unge under uddannelse m.fl.
 § 67.  Statsstøttede boliger for unge under uddannelse  

 m.v. omfatter kollegier eller ungdomsboliger opført med statsstøtte efter:
 Stk. 2.  Kommunalbestyrelsen kan på statens vegne give  

 tilsagn om ydelsesstøtte og garanti til opførelse af boliger for unge under  

 uddannelse og andre unge med et særligt behov derfor, hvortil der ydes  

 indekslån, jf. realkreditloven.
Stk. 3.  Støtte kan gives til opførelse af indtil 2.500  

 værelsesenheder i finansåret 1991. Fordelingen af kvoten til kommunerne  

 foretages af boligministeren.
Udnyttes bevillingskvoten i finansårene 1986-88  

 eller finansåret 1990 ikke fuldt ud på grund af bortfald af tidligere  

 meddelte tilsagn, overføres et hertil svarende antal værelsesenheder til et  

 senere finansår.
 Stk. 4.  Meddeles der i et finansår ikke tilsagn om  

 støtte til det i stk. 3 anførte antal boliger, kan indtil 10 pct. af årets  

 kvote tillægges kvoten for det følgende finansår.
 Stk. 5.  Støtte kan ydes til almennyttige boligselskaber  

 samt til selvejende kollegier, ungdomsboliger eller fonde og lignende,  

 såfremt disses vedtægter kan godkendes af boligministeren eller af  

 kommunalbestyrelsen efter boligministerens bemyndigelse.
Stk. 6.  Boligministeren kan fastsætte retningslinier  

 for formen og indholdet af de i stk. 5 nævnte vedtægter.
Boligministeren kan  

 endvidere fastsætte almindeligt gældende regler til afløsning, supplering  

 eller ændring af allerede godkendte vedtægter.
 Stk. 7.  Boligministeren fordeler ungdomsboligkvoten  

 under hensyntagen til det forventede behov i det pågældende område  

 sammenholdt med udlejningssituationen i allerede opførte boliger.
 Stk. 8.  Boligministeren kan fastsætte nærmere regler om  

 de i stk. 1-7 nævnte forhold.
 Stk. 9.  Kommunalbestyrelsens afgørelser efter stk. 2  

 kan ikke indbringes for anden administrativ myndighed.
 § 68.  Boliger opført med støtte efter § 67 skal efter  

 boligministerens nærmere bestemmelse fortrinsvis stilles til rådighed for  

 unge uddannelsessøgende og andre unge med et særligt behov derfor.
 Stk. 2.  Såfremt boligerne udlejes til andre end unge,  

 der efter stk. 1 har fortrinsret dertil, kan boligministeren helt eller  

 delvis bringe betaling af rentesikring, rentebidrag, afdragsbidrag eller  

 ydelsesstøtte til ophør.
§ 69.  De i § 67 nævnte boliger kan tilvejebringes ved § 69 a.  (Ophævet) (* 2) § 70.  Kommunalbestyrelsen kan give tilsagn om lån op  

 til 4 pct. af ejendommens værdi, jf. § 60. Det kommunale lån skal have  

 oprykkende panteret efter indekslånet.
Summen af kommune- og indekslån kan  

 udgøre indtil 100 pct. af ejendommens værdi.
Stk. 2.  Lån efter stk. 1 er rentefri.
De afdrages, når  

 ejendommens økonomi efter långiverens skøn tillader det, jf. § 34, 2. pkt.  

 Tilbagebetaling skal dog påbegyndes senest 50 år efter lånets udbetaling.
Stk. 3.  Ved erhvervelse og ombygning af bebyggede  

 ejendomme efter § 69, nr.2 og 3, kan boligministeren i særlige tilfælde  

 godkende, at indestående pantegæld overtages af erhververen eller bliver  

 indestående i ejendommen.
Den samlede belåning, hvori sådan pantegæld  

 medregnes efter kursværdi, må dog ikke overstige 100 pct. af ejendommens  

 værdi, jf. § 60.
 § 71.  Kommunelån udbetales i forbindelse med  

 ejendoms- eller grundkøb samt med byggeriets projektering og udførelse efter  

 samme regler, som gælder for almennyttigt byggeri efter § 33.
 § 72.  Støtte efter § 67 kan kun ydes, hvis  

 kommunalbestyrelsen yder lån til byggeriet efter §§ 70 og 71 og låntager  

 betaler ydelser på indekslånet i overensstemmelse med reglerne i stk. 2.
Stk. 2.  Låntagers betaling af ydelser på indekslån sker  

 første gang ved lånets 2. termin og udgør et beløb, som svarer til 1,250 pct.  

 af den regulerede bogførte hovedstol.
Betalingen reguleres 2 gange årligt pr.  

 1. januar og 1. juli efter samme regler, som gælder for regulering af afdrag  

 på indekslån, type IS, ifølge realkreditloven.
Reguleringen sker, indtil  

 låntagers betaling svarer til de samlede ydelser på lånet.
 Stk. 3.  Ydelsesstøtte udgør et beløb, som svarer til  

 forskellen mellem de samlede ydelser på indekslånet og låntagers betaling.
Stk. 4.  Ydelsesstøtte kan kun gives, hvis kommunen  

 godtgør statens udgifter til ydelsesstøtte med et beløb på 8,33 pct. af  

 udgifterne til renter samt administrations- og reservefondsbidrag på  

 indekslånet.
Kommunens betaling kan dog aldrig være større end den samlede  

 ydelsesstøtte, jf. § 67.
 Stk. 5.  Halvdelen af kommunens betaling af renter samt  

 administrations- og reservefondsbidrag fordeles i hovedstadsområdet mellem  

 kommunerne i dette område efter reglerne om fordeling af boligstøtte i lov om  

 individuel boligstøtte.
§ 72 a.  (Ophævet) § 72 b.  Statsgaranti for indekslån kan ydes for den  

 del af lånet, der på tidspunktet for lånets optagelse har pantesikkerhed ud  

 over 65 pct. af ejendommens værdi, jf. § 60. Garantien omfatter til enhver  

 tid så stor en del af lånets restgæld og eventuelt forfaldne terminsydelser,  

 som det oprindelige garantibeløb udgjorde af hovedstolen.
Den del af  

 restgælden, der ikke omfattes af garantien, har panteret forud for den  

 garanterede del af restgælden.
 Stk. 2.  Kommunalbestyrelsen godtgør statskassen  

 halvdelen af statens eventuelle tab som følge af garantiforpligtelsen.
§ 72 c.  Ydelsesstøtte ydes med virkning fra  

 indekslånets optagelse og udbetales bagud i tilknytning til de i pantebrevene  

 fastsatte terminer.
Udbetalingen sker til det långivende realkreditinstitut  

 på grundlag af en specificeret opgørelse fra instituttet.
 Stk. 2.  Boligministeren kan helt eller delvis bringe  

 betaling af rentesikring, rentebidrag, afdragsbidrag eller ydelsesstøtte til  

 ophør, såfremt ejendommens økonomi forbedres eller ændrede forhold for  

 byggeriet taler derfor, herunder stigning i det almindelige lejeniveau.
 § 72 d.  Kommunalbestyrelsen kan i ganske særlige  

 tilfælde yde tilskud eller lån til etablering af ungdomsboliger, såfremt de  

 endelige udgifter ved byggeriets opførelse overstiger det beløb, som  

 kommunalbestyrelsen har godkendt ved byggeriets påbegyndelse.
 Stk. 2.  Lån efter stk. 1 ydes på de i § 70, stk. 2,  

 gældende vilkår.
 Stk. 3.  Boligministeren kan fastsætte nærmere regler om  

 de i stk. 1 nævnte forhold.
 § 73.  Bestemmelserne i § 13, stk. 2, § 56, § 58, stk.  

 2, og §§ 59-62 a gælder også for byggerier, der opføres med støtte efter  

 dette kapitel.
 § 73 a.  Boligministeren kan på statskassens vegne i  

 hvert af studieårene 1984/85-1992/93 yde tilskud til nedbringelse af lejen i  

 kollegier, der i perioden fra 1. april 1946 til 31. marts 1982 har fået  

 tilsagn om statsstøtte til opførelse efter byggestøtte-, kollegiestøtte-  

 eller boligbyggerilovgivningen.
 Stk. 2.  I hvert af studieårene 1984/85 - 1986/87 kan  

 der gives tilsagn om tilskud på indtil 20 mill. kr. og indtil 22 mill. kr. i  

 hvert af studieårene 1987/88-1992/93.
Stk. 3.  For hvert kollegium fastsættes et tilskud for  

 studieåret 1984-85. Tilskuddet fastsættes under hensyntagen til antallet af  

 boliger, disses størrelse og kvalitet samt de forventede driftsudgifters  

 størrelse og art.
Der ydes tilskud med samme beløb i studieårene 1985/86 og  

 1986/87. Herefter forhøjes det for kollegiet fastsatte tilskud for studieåret  

 1984/85 med 10 pct., og det forhøjede tilskud ydes med samme beløb i hvert af  

 studieårene 1987/88-1992/93. Boligministeren fastsætter nærmere regler for  

 tilskuddets beregning.
 Stk. 4.  Statstilskud efter stk. 1-3 kan endvidere ydes  

 til nedbringelse af lejen i enkeltværelser og lejligheder indtil på 11/2  

 værelse, der med kommunalbestyrelsens godkendelse forbeholdes unge under  

 uddannelse og andre unge med særligt behov derfor, såfremt bebyggelsen i  

 studieåret 1983-84 har fået statstilskud til nedbringelse af lejen.
 Stk. 5.  Tilbagebetaling af de særlige kriselån, der er  

 ydet med tilslutning fra folketingets finansudvalg i finansårene 1975-76 og  

 1976-77 til kollegier, udsættes indtil 1. august 1993.
 Stk. 6.  For kollegier, der med tilslutning fra  

 folketingets finansudvalg har fået bevilget henstand med betaling af renter  

 og afdrag på statslån, kan boligministeren forlænge henstandsperioden til 1.  

 august 1993.
 § 73 b.  Boligministeren kan på statens vegne meddele  

 tilsagn om ydelsesstøtte og garanti til udbedring af byggeskader og større  

 ekstraordinære renoveringsarbejder, herunder modernisering, samt til  

 energibesparende foranstaltninger i ungdomsboliger, der har modtaget tilsagn  

 om støtte før 1. juli 1986 i medfør af byggestøtte-, kollegiestøtte- eller  

 boligbyggerilovgivningen eller er godkendt efter § 67, stk. 1, nr. 8. Støtte  

 kan ydes, i det omfang udgifterne ikke dækkes ved erstatninger, gennem  

 forsikringer eller ved, at der ydes støtte efter lovens § 36, stk. 2-5.
Stk. 2.  Udgifter til arbejdet efter stk. 1 finansieres  

 ved optagelse af indekslån.
Låntagers betaling af ydelser på indekslån sker  

 første gang ved lånets 2. termin og udgør et beløb, som svarer til 1,20 pct.  

 af den regulerede bogførte hovedstol.
Betalingen reguleres 2 gange årligt pr.  

 1. januar og 1. juli efter samme retningslinier, som gælder for regulering af  

 afdrag på indekslån, type IS, ifølge realkreditloven.
Reguleringen sker,  

 indtil låntagers betaling svarer til de samlede ydelser på lånet.
 Stk. 3.  Ydelsesstøtte udgør et beløb, som svarer til  

 forskellen mellem de samlede ydelser på indekslånet og låntagers betaling.
Stk. 4.  Ydelsesstøtte kan kun gives, hvis kommunen  

 godtgør statens udgifter til ydelsesstøtte med et beløb på 8 pct. af  

 udgifterne til renter samt administrations- og reservefondsbidrag på  

 indekslånet.
Kommunens betaling kan dog aldrig være større end den samlede  

 ydelsesstøtte, jf. § 67.
 Stk. 5.  Halvdelen af kommunens betaling af renter samt  

 administrations- og reservefondsbidrag fordeles i hovedstadsområdet mellem  

 kommunerne i dette område efter reglerne om fordeling af boligstøtte i lov om  

 individuel boligstøtte.
 Stk. 6.  Ydelsesstøtte ydes efter bestemmelsen i § 72 c.  

 Ydelsesstøtte afholdes af bevillingen hertil efter § 67, stk. 2.
Stk. 7.  Statsgaranti kan ydes for den del af  

 indekslånet, som på tidspunktet for lånets optagelse har pantesikkerhed ud  

 over 80 pct. af ejendommens værdi.
Det er en forudsætning for statens  

 garanti, at kommunalbestyrelsen påtager sig forpligtelse til at godtgøre  

 staten halvdelen af dens eventuelle tab som følge af garantiforpligtelsen.  

 Garantien beregnes efter reglerne i § 72 b, stk. 1, 2. og 3. pkt.
Stk. 8.  Tilsagn om støtte efter stk. 1 kan kun gives på  

 betingelse af, at kommunalbestyrelsen indestår for eventuelt underskud på  

 ungdomsboligernes fremtidige drift.
Indeståelsen omfatter ikke underskud, som  

 uden risiko for udlejningsvanskeligheder kan afvikles over en kortere  

 årrække.
Eventuelle udgifter ved indeståelsen kan afholdes efter reglerne i  

 stk. 9.
 Stk. 9.  Kommunalbestyrelsen kan i ganske særlige, helt  

 ekstraordinære tilfælde give tilsagn om kommunalt lån til opretning af  

 økonomien i en ungdomsboliginstitution, der har fået tilsagn efter stk. 1.  

 Det kommunale lån skal have oprykkende panteret efter indekslånet.
 Stk. 10.  Bestemmelserne i § 70, stk. 2, gælder for  

 kommunale lån efter stk. 9 i denne bestemmelse.
 Stk. 11.  Boligministeren fastsætter nærmere regler for  

 tildeling af ydelsesstøtte til udbedring af byggeskader og større renovering  

 m.v. samt for kommunal støtte til genopretning af økonomien efter stk. 9.
§ 74.  (Ophævet) § 75.  Boligministeren fastsætter nærmere regler om  

 organisation og beboerindflydelse i ungdomsboliger som nævnt i § 67, stk. 1.
 Stk. 2.  I bestyrelserne skal så vidt muligt være  

 ligelig repræsentation af beboerne, af kommunalbestyrelsen og af  

 uddannelsesinstitutioners ledelse.
 § 76.  Kommunalbestyrelsen fører tilsyn med de i § 75  

 nævnte boliger efter regler, der fastsættes af boligministeren.
 Stk. 2.  Boligministeren kan fastsætte nærmere regler om  

 udarbejdelse af regnskaber og budgetter for de i stk. 1 nævnte boliger.
 § 76 a.  Til de i § 75 nævnte boliger kan kommunen  

 eller amtskommunen, hvori boligerne er beliggende, hvert år yde et tilskud,  

 der svarer til størrelsen af den kommunale og amtskommunale grundskyld, som  

 ungdomsboligerne/kollegiet betaler.
 Stk. 2.  Halvdelen af de tilskud, som  

 kommunalbestyrelserne i hovedstadsområdet yder efter stk. 1, fordeles efter  

 reglerne om fordeling af boligstøtte i lov om individuel boligstøtte.
§ 76 b.  Ungdomsboliginstitutionen skal efter  

 kommunalbestyrelsens bestemmelse stille indtil hver fjerde ledige  

 ungdomsbolig til rådighed for kommunalbestyrelsen til løsning af unges  

 boligsociale problemer i kommunen.
Kommunen betaler lejen (boligafgiften) fra  

 det tidspunkt, fra hvilket en ungdomsbolig er til rådighed for  

 kommunalbestyrelsen, og indtil udlejning sker.
Kommunen garanterer endvidere  

 for lejerens opfyldelse af kontraktmæssige forpligtelser over for  

 ungdomsboliginstitutionen til at istandsætte boligen ved fraflytning. Ændrer  

 kommunen en beslutning om at råde over en ungdomsbolig, som ikke er udlejet,  

 skal lejen (boligafgiften) dog ikke betales ud over det tidspunkt, hvorfra en  

 opsigelse ville have haft virkning.
 Stk. 2.  Ungdomsboliginstitutionen kan indgå aftale med  

 kommunalbestyrelsen om at stille ledige ungdomsboliger til rådighed for  

 kommunalbestyrelsen til løsning af unges boligsociale problemer i kommunen.  

 Reglerne i stk. 1 om kommunens betaling af leje og garanti for opfyldelse af  

 lejerens forpligtelse til at istandsætte boligen ved fraflytning finder  

 tilsvarende anvendelse ved anvisninger, der sker efter aftale i henhold til  

 1. punktum, samt ved anvisninger, som i øvrigt foretages af  

 kommunalbestyrelsen.
 Stk. 3.  Bestemmelsen i stk. 1-2 gælder kun  

 ungdomsboliger, der er opført med statsstøtte i medfør af den efter 31.  

 december 1977 gældende boligbyggerilovgivning.
 § 77.  Bestemmelserne i § 7 finder anvendelse ved  

 fastsættelsen af lejen m.v. for de boliger, der er nævnt i §§ 73 a og 75.
 Stk. 2.  Boliger for unge, der er indrettet i  

 almennyttigt boligbyggeri med tilsagn om støtte før 1. april 1982, er  

 omfattet af de for almennyttigt byggeri fastsatte bestemmelser, uanset at  

 boligerne er udlejet samlet ved en lejekontrakt til en institution med  

 sociale eller almennyttige formål.
Stk. 3.  Den årlige lejeregulering foretages med  

 virkning fra 1. august.
Regnskabsåret er fra 1. august til 31. juli.  

 Bestemmelserne i 1. og 2. punktum gælder ikke for boliger, der er beliggende  

 i ejendomme der tilhører et almennyttigt boligselskab, jf. § 2.
 Stk. 4.  Undlader beboerne i de i stk. 1 nævnte boliger  

 eller i andre boliger for unge under uddannelse, hvortil boligministeren har  

 ydet støtte i form af lån, tilskud eller garantier, som led i en fælles  

 optræden at betale forfalden leje og andre forfaldne ydelser efter  

 lejeaftalen, finder reglerne i § 8, stk. 1, tilsvarende anvendelse.
 Stk. 5.  Om manglende betaling af forfaldne ydelser  

 efter stk. 2 skal udlejeren foretage indberetning til boligministeren og  

 kommunalbestyrelsen med oplysninger som nævnt i § 8, stk. 2. Boligministeren  

 kan da lade staten overtage udlejerens fordringer mod de enkelte beboere og  

 indbetaler samtidig til udlejeren et beløb svarende til de af beboerne  

 skyldige ydelser.
Stk. 6.  Modtager en af de beboere, der er nævnt i stk.  

 2, støtte i form af stipendium, studielån eller statsgaranteret lån efter lov  

 om Statens Uddannelsesstøtte, kan boligministeren for støtte, hvorom der er  

 givet tilsagn efter 1. juli 1980, pålægge Styrelsen for Statens  

 Uddannelsesstøtte at overføre den fornødne del af forfaldne rater af tildelte  

 stipendiebeløb eller lån til en særskilt samlekonto i et pengeinstitut eller  

 til en postgirokonto, som boligministeren anviser.
Ved meddelelse af  

 statsgaranti for lån kan boligministeren på forhånd give statsgarantien  

 påtegning om, at det långivende pengeinstitut efter boligministerens  

 bestemmelse skal overføre det skyldige beløb til en af de konti, der er  

 nævnt.
Boligministeren råder over indeståendet på kontoen, som anvendes til  

 dækning af statskassens tilgodehavende efter § 8, stk. 4. Tiloversblevne  

 beløb overføres til den uddannelsessøgendes konto i dennes pengeinstitut. §  

 8, stk. 4 og 5, finder tilsvarende anvendelse.
 Stk. 7.  Reglerne i stk. 2-4 finder også anvendelse på  

 personer, der som led i en fælles optræden benytter boliger uden lejeaftale  

 og ikke efter påkrav fra udlejeren betaler for benyttelsen med et beløb, som  

 svarer til den gældende leje og andre ydelser.
Stk. 8.  Fremsætter den, hvis uddannelsesstøtte tilgår  

 boligministerens konto efter reglerne i stk. 2-4 eller 5, indsigelse mod  

 konteringen, afgøres spørgsmålet af fogedretten ved kendelse.
Konteringen  

 udsættes dog ikke ved sagens indbringelse for fogedretten.
Stk. 9.  Med henblik på udligning af lejeniveauet i  

 kollegiebyggeri og andet byggeri for unge under uddannelse kan vilkårene for  

 lån efter § 62 i lov nr. 83 af 19. marts 1975 om boligbyggeri eller efter  

 denne lov ændres med et halvt års varsel.
Boligministeren fastsætter nærmere  

 bestemmelser for huslejeudligningens gennemførelse.
 § 77 a.  Bestyrelsen for ungdomsboliginstitutionen  

 skal opsige lejeaftalen med 3 måneders varsel, når lejeren har fuldført eller  

 er ophørt med sin uddannelse eller de forudsætninger, hvorunder boligen blev  

 udlejet, ikke længere er opfyldt. § 87 i lov om leje finder tilsvarende  

 anvendelse.
Stk. 2.  Opsigelse efter ophørt uddannelse kan under  

 særlige omstændigheder udsættes i op til et år.
Opsigelse kan endvidere  

 udsættes, hvis boligen ikke umiddelbart kan genudlejes.
 Stk. 3.  Boligministeren fastsætter til sikring af, at  

 boligerne til stadighed bebos af den berettigede personkreds, herunder  

 studieaktive uddannelsessøgende, nærmere regler om, hvorledes opsigelse skal  

 ske.
§ 78.  Bestemmelserne i kap.
X A i lov om leje finder  

 ikke anvendelse på de i §§ 67 og 75 nævnte boliger.
§ 79.  Udlejning af de i § 75 nævnte boliger skal ske  

 efter retningslinjer, der tager hensyn til de boligsøgendes  

 uddannelsesmæssige, økonomiske og sociale forhold.
Kommunalbestyrelsen kan  

 fastsætte nærmere regler herom.
 Stk. 2.  Efter kommunalbestyrelsens bestemmelse kan der  

 ske fælles indstilling til de boliger i kommunen, der er nævnt i stk. 1.  

 Sådan indstillingsvirksomhed kan oprettes fælles for flere kommuner og kan  

 samordnes med anden virksomhed, der tager sigte på formidling af boliger for  

 unge.
§ 80.  Boligministeren nedsætter et ungdomsboligråd  

 med repræsentanter for ungdommen, kommunerne, de almennyttige boligselskaber  

 og uddannelsesinstitutionernes ledelse.
Ungdomsboligrådet er rådgivende for  

 boligministeren i spørgsmål om ungdommens boligforhold.
Boligministeren  

 fastsætter de nærmere bestemmelser om rådets sammensætning og arbejdsopgaver.
Boliger for ældre Sociale institutioner m.v.
§ 81.  (Ophævet) § 81 a.  (Ophævet) § 82.  (Ophævet) § 83.  (Ophævet) § 83 a.  (Ophævet) § 84.  De institutioner, som er omhandlet i kapitel 16  

 i lov om social bistand, kan efter kommunalbestyrelsens bestemmelse  

 tilvejebringes som kommunale institutioner eller ved overenskomst med  

 almennyttige selvejende institutioner.
Kommunalbestyrelsen kan i passende  

 omfang søge sådanne institutioner indrettet i forbindelse med opførelse af  

 almennyttigt boligbyggeri, eller de kan indrettes som bestanddele af en  

 boligbebyggelse efter overenskomst mellem kommunalbestyrelsen og det  

 almennyttige boligselskab.
 Stk. 2.  Reglerne i stk. 1 gælder for de institutioner  

 og boliger, der er omhandlet i kap. 17 i lov om social bistand, og som  

 amtsrådet efter aftale med et almennyttigt boligselskab søger tilvejebragt i  

 almennyttigt boligbyggeri.
§ 85.  Kommunalbestyrelsen kan yde lån eller garanti  

 for lån til tilvejebringelse af institutioner efter § 84. For indekslån kan  

 garanti ydes for den del af lånet, der på tidspunktet for lånets optagelse  

 har pantesikkerhed ud over 65 pct. af ejendommens værdi, dog højst inden for  

 90 pct. af ejendommens værdi, jf. § 60. Garantien omfatter til enhver tid så  

 stor en del af lånets restgæld og eventuelt forfaldne terminsydelser, som det  

 oprindelige garantibeløb udgjorde af hovedstolen.
Den del af restgælden, der  

 ikke omfattes af garantien, har panteret forud for den garanterede del af  

 restgælden.
 § 86.  Der kan ikke til institutioner og boliger som  

 nævnt i § 84 ydes statslån eller lån af midler fra Boligselskabernes  

 Landsbyggefond, jf. kap. 4 og 6, eller støtte, jf. kap. 7. Dette gælder,  

 uanset hvem der tilvejebringer institutionerne og boligerne.
 Stk. 2.  Såfremt institutioner eller boliger som nævnt i  

 § 84 ved køb eller leje tilvejebringes i ejendomme, der er opført med støtte  

 som anført i stk. 1, bortfalder støtten til de pågældende dele af ejendommen.
 Stk. 3.  Såfremt der ved lejemål, der indgås efter denne  

 lovs ikrafttræden, indrettes institutioner eller boliger som nævnt i § 84 i  

 ejendomme, der er opført med offentlig støtte i medfør af bekendtgørelse nr.  

 483 af 16. august 1973 af lov om boligbyggeri eller tidligere  

 boligbyggerilove, bortfalder den støtte, der er bevilget til nedsættelse af  

 lejen i boligerne.
 Stk. 4.  Reglerne i stk. 2-3 gælder tilsvarende, såfremt  

 der i ejendomme som nævnt tilvejebringes boliger efter lov om boliger for  

 ældre og personer med handicap.
 Stk. 5.  Boligministeren kan fastsætte nærmere regler om  

 bortfald af støtte efter stk. 2-4.
 Forvaltnings- og straffebestemmelser m.v.
 § 87.  Boligministeren kan fastsætte nærmere vilkår  

 for overtagelse af statslån eller ydelse af tilskud ved ejerskifte af  

 ejendomme, hvortil der er ydet lån eller tilskud i henhold til lov nr. 153 af  

 13. april 1938 med senere ændringer, midlertidig lov nr. 179 af 9. april  

 1941, lov nr. 235 af 30. april 1946 med senere ændringer, lov nr. 117 af 15.  

 marts 1947, lov nr. 107 af 14. april 1955 med senere ændringer samt lov nr.  

 356 af 27. december 1958 med senere ændringer.
Stk. 2.  Boligministeren kan fastsætte nærmere vilkår  

 for ejerskifte af parcel- og rækkehuse, hvortil der er ydet lån med  

 statsgaranti i henhold til bestemmelserne i kap.
III i lov nr. 356 af 27.  

 december 1958 med senere ændringer, herunder at der skal betales et  

 ekstraordinært afdrag på lånet.
 § 88.  Ejendomme, der omfattes af lejekontrol efter  

 den hidtidige lovgivning om offentlig støtte til boligbyggeri, jf. § 63 i  

 bekendtgørelse nr. 239 af 15. juni 1965 af lov om boligbyggeri og § 72 i  

 bekendtgørelse nr. 483 af 16. august 1973 af lov om boligbyggeri, kan af  

 boligministeren fritages for lejekontrol, og ministeren kan tillade en  

 tinglyst lejedeklaration aflyst.
Stk. 2.  Er statslån ydet, kan fritagelsen betinges af,  

 at renten forhøjes til 6,5 pct. p.a.
Den deraf følgende forøgelse af  

 statslånsydelsen udlignes på samtlige lejligheder og lokaler i ejendommen  

 gennem en lejeforhøjelse efter reglerne i § 51 i lov om leje, jf.  

 lovbekendtgørelse nr. 45 af 28. januar 1983.
§ 89.  Den kasse- og regnskabsmæssige forvaltning af  

 statsstøtten udføres af Kongeriget Danmarks Hypotekbank og Finansforvaltning.  

 Nærmere regler herom fastsættes af finansministeren efter indstilling af  

 bankens bestyrelse og efter forhandling med boligministeren.
Boligministeren  

 kan i øvrigt til Kongeriget Danmarks Hypotekbank og Finansforvaltning helt  

 eller delvis henlægge de beføjelser, som er tillagt ministeren i henhold til  

 denne lov.
 § 89 a.  Misligholdte statslån ydet i henhold til den  

 tidligere lovgivning om boligbyggeri kan med tillæg af renter og omkostninger  

 inddrives af Kongeriget Danmarks Hypotekbank og Finansforvaltning  

 (Hypotekbanken) ved indeholdelse i løn m.v. hos den pågældende efter reglerne  

 for inddrivelse af personlige skatter i kildeskatteloven.
 Stk. 2.  Boligministeren kan fastsætte nærmere regler om  

 fremgangsmåden i forbindelse med lønindeholdelsen.
 Stk. 3.  Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af skyldige beløb efter den tidligere  

 lovgivning om boligbyggeri, herunder oplysninger om indkomst- og  

 formueforhold.
 Stk. 4.  Hypotekbankens afgørelser efter stk. 1-3 kan  

 indbringes for finansministeren.
 § 90.  Boligministeren kan pålægge kommunalbestyrelsen  

 behandlingen af sager om ydelse af støtte efter denne lov.
 Stk. 2.  Kommunalbestyrelsen skal herudover føre tilsyn  

 med byggeriet under dets udførelse og føre tilsyn med, at låntagerne  

 overholder den vedligeholdelsespligt, der er foreskrevet i denne lov.  

 Kommunalbestyrelsen kan om fornødent meddele låntagerne pålæg om at foretage  

 vedligeholdelsesarbejder.
Stk. 3.  Boligministeren kan pålægge kommunalbestyrelsen  

 at meddele alle oplysninger, der er nødvendige for gennemførelse af lovens  

 formål.
Dette gælder dog ikke oplysninger, der er omfattet af  

 forvaltningslovens § 28, stk. 1 og 3.
 Stk. 4.  Med henblik på indsamling og formidling af  

 erfaringer samt udarbejdelse og ajourføring af statistik indsender  

 kommunalbestyrelsen efter boligministerens nærmere bestemmelse indberetninger  

 vedrørende byggeri, der tilvejebringes efter denne lov.
 Stk. 5.  Boligministeren kan pålægge  

 kommunalbestyrelserne at bistå ved gennemførelsen af bestemmelser udstedt  

 efter § 1 og fastsætte nærmere regler herfor.
 § 91.  Boligministeren kan bemyndige en styrelse under  

 ministeriet til at udøve de beføjelser, der i denne lov er tillagt  

 ministeren.
 Stk. 2.  Boligministeren kan fastsætte regler om  

 adgangen til at påklage afgørelser, der er truffet i henhold til bemyndigelse  

 efter stk. 1, herunder at afgørelserne ikke skal kunne indbringes for  

 ministeren.
 § 92.  Nærmere regler om gennemførelsen af denne lovs  

 bestemmelser fastsættes af boligministeren.
 § 93.  Boligministeren kan i forskrifter, der udstedes  

 i medfør af:
 fastsætte straf af bøde for overtrædelser af bestemmelserne i  

 forskrifterne.
 Stk. 2.  For overtrædelser, der begås af et  

 aktieselskab, anpartsselskab, andelsselskab eller lignende, kan der pålægges  

 selskabet som sådant bødeansvar.
 Ikrafttrædelses- og overgangsbestemmelser  

 m.v.
 § 94.  Loven træder i kraft den 1. januar 1984.
 Stk. 2.  Lov om boligbyggeri, jf. lovbekendtgørelse nr.  

 432 af 13. juli 1982, og lov nr. 82 af 17. marts 1982 om offentlig støtte til  

 indeksfinansieret boligbyggeri og om ændring af lov om boligbyggeri ophæves.  

 Lovene bevarer dog deres gyldighed for så vidt angår byggeri, hvortil der er  

 givet tilsagn om støtte før lovenes ophævelse.
Stk. 3.  Overtrædelse af bekendtgørelse nr. 551 af 11.  

 november 1981 om byggeri i vinterperioden straffes med bøde.
Ved  

 overtrædelser, der begås af aktieselskaber, andelsselskaber eller lignende,  

 kan der pålægges selskabet som sådant bødeansvar.
 § 95.  For løbende lejemål i lejligheder, der er  

 opført med finansieringstilskud fra det offentlige, gælder reglerne i  

 bekendtgørelse nr. 483 af 16. august 1973 af lov om boligbyggeri § 17.  

 Medfører ændring i husstandsindkomsten, jf. lov om individuel boligstøtte,  

 ændring af boligafgiften, får ændringen virkning fra den førstkommende 1.  

 januar, der følger efter indkomstændringen.
§ 96.  (Ophævet) § 97.  Loven gælder ikke for Færøerne og Grønland. § 7  

 i lov nr. 379 af 10. juni 1987 er sålydende:
§ 7 Stk. 1.  Loven træder i kraft den 1. juli 1987, dog  

 træder § 1, nr. 6 (* 3) og 9 (* 4), først i kraft den 1. januar 1988.
 Stk. 2.  Bestemmelserne i §§ 81-83 a i lov om  

 boligbyggeri bevarer deres gyldighed for så vidt angår byggeri, hvortil der  

 er givet tilsagn om støtte inden udgangen af 1987.
 Stk. 3.  Bestemmelsen i § 1, stk. 4, i lov om  

 indeksregulerede realkreditlån bevarer sin gyldighed for så vidt angår  

 byggeri, hvortil der i henhold til § 81 i lov om boligbyggeri er givet  

 tilsagn om rentebidrag inden udgangen af 1987. § 32 i lov nr. 192 af 29.  

 marts 1989 er sålydende:
§ 32 Loven træder i kraft den 1. januar 1990. § 10 træder dog i kraft ved  

 bekendtgørelsen i Lovtidende.
 §§ 5 og 6 i lov nr. 843 af 20. december 1989 er sålydende:
§ 5 Loven træder i kraft den 1. januar 1990, jf. dog §§ 6-9.
§ 6 De hidtil gældende regler i lov om boligbyggeri bevarer deres gyldighed  

 for byggeri, hvortil der er meddelt tilsagn om støtte efter kapitel 7, 8, 10,  

 11 og 12 inden den 1. januar 1990. § 2 i lov nr. 248 af 25. april 1990 er  

 sålydende:
§ 2 Stk. 1.  Loven træder i kraft dagen efter  

 bekendtgørelsen i Lovtidende. (* 5) Stk. 2.  § 1, nr. 8-10, nr. 12-14 og nr. 16-19, har  

 virkning for alle byggerier, hvortil der er meddelt tilsagn om støtte efter  

 gældende eller tidligere boligbyggeri-, kollegiestøtte- eller  

 byggestøttelovgivning.
Stk. 3.  Lov om midlertidig offentlig støtte til  

 almennyttigt boligbyggeri og statsstøttede kollegier, jf. lovbekendtgørelse  

 nr. 480 af 16. august 1982, ophæves.
Loven bevarer dog sin gyldighed for  

 byggeri, hvortil der er givet tilsagn om støtte før lovens ophævelse.
 § 4  i lov nr. 229 af 13. april 1991 er sålydende:
§ 4 Stk. 1.  Lovens § 1, nr. 1-18, 21, 23, 25, 27, 31, 33,  

 34, 37, 39, 46, 48-50, 52, 54, 59, 61 og 65 samt lovens § 2 træder i kraft  

 dagen efter bekendtgørelsen i Lovtidende. (* 6) Stk. 2.  Lovens § 3 træder i kraft den 15. april 1991.
Stk. 3.  Lovens § 1, nr. 19, 20, 22, 24, 26, 28-30, 32,  

 35, 36, 38, 40-45, 47, 51, 53, 55-58, 60 og 66, træder i kraft den 1. januar  

 1992. (* 7) Stk. 4.  Ansøgninger om støtte efter boligbyggerilovens  

 kapitel 8, der er indsendt til Bygge- og Boligstyrelsen inden lovens  

 ikrafttræden, jf. stk. 1, sendes til Boligselskabernes Landsbyggefond til  

 videre foranstaltning.
 § 33  i lov nr. 380 af 6. juni 1991 er sålydende:
§ 33 Loven træder i kraft ved bekendtgørelsen i Lovtidende og finder også  

 anvendelse på fordringer forfaldne før lovens ikrafttræden. (* 8) Boligministeriet, den 10. september 1991 Svend Erik Hovmand / Hanne Victor Hansen Bilag Uddrag af bekendtgørelse nr. 432 af 13. juli 1982 af lov om  

 boligbyggeri (* 9) Rentesikring og garanti til almennyttige  

 boligselskaber § 43.  Til almennyttige boligselskabers opførelse af  

 byggerier med indtil 10.000 lejlligheder årligt, jf. kap.
IV, kan  

 boligministeren på statskassens vegne give tilsagn om rentesikring og  

 garanti.
 § 44.  Rentesikring ydes af statskassen ved udbetaling  

 af beløb til dækning af den del af ejendommens renteudgifter, der svarer til  

 en gennemsnitlig effektiv forrentning på mere end en basisrente på 6 pct.  

 p.a. af de optagne realkreditlån.
 Stk. 2.  Lånene anses for optaget på tidspunktet for  

 obligationernes afhændelse.
§ 45.  Rentesikring ydes med virkning fra ejendommens  

 ibrugtagelse og udbetales kontant.
Udbetaling sker kvartalsvis bagud pr. 31.  

 marts, 30. juni, 30. september og 31. december, første gang dog, når det  

 fuldførte byggeri er godkendt og da for perioden fra ejendommens ibrugtagelse  

 til den af de nævnte datoer, der ligger nærmest forud for rentesikringens  

 berigtigelse.
 Stk. 2.  Når byggeriet helt eller delvis er taget i  

 brug, kan rentesikring ydes a'conto på grundlag af foreløbige oplysninger om  

 prioritetsforrentningen.
§ 46.  Der ydes fuld rentesikring i 4 år.
Derefter  

 sker en årlig aftrapning af rentesikringen ved at forhøje basisrenten, jf. §  

 44, stk. 1, med et reguleringstillæg, der fastsættes af boligministeren under  

 hensyn til den stedfundne pris- og lønudvikling, jf. stk. 2-4.
 Stk. 2.  Reguleringstillægget udgør 75 pct. af den  

 procentvise årlige stigning i priserne, udregnet på grundlag af  

 reguleringspristallet for juli, jf. lov om beregning af et  

 reguleringspristal.
 Stk. 3.  Overstiger den procentvise stigning i  

 reguleringspristallet stigningen i indkomsterne ifølge et officielt anerkendt  

 lønindeks, udgør reguleringstillæget 75 pct. af den procentvise stigning i  

 indkomsterne.
 Stk. 4.  Reguleringstillægget fastsættes inden udgangen  

 af september måned med virkning for den aftrapning af rentesikring, som  

 finder sted i det følgende kalenderår.
§ 46 a.  For byggerier, hvor aftrapning af  

 rentesikring er påbegyndt inden udgangen af 1976, udregnes for det enkelte  

 byggeri den basisrente, der svarer til rentesikringen, som er fastsat ved den  

 senest foretagne aftrapning.
Denne basisrente lægges til grund ved den  

 førstkommende ordinære aftrapning af rentesikring samt ved beregning af de  

 fremtidige rentesikringsydelser, jf. § 46.
§ 46 b.  For byggerier, hvortil der er meddelt tilsagn  

 om statsstøtte efter lov nr. 245 af 8. juni 1967 i perioden 1. april 1974-31.  

 marts 1975, nedsættes basisrenten for beregning af rentesikring pr. 1. januar  

 1980 til 53/4 pct. og pr. 1. januar 1981 til 51/2 pct.
Basisrenten på 51/2  

 pct. lægges til grund ved beregning af aftrapning af rentesikring efter § 46.
 Stk. 2.  For byggerier, hvortil der er meddelt tilsagn  

 om statsstøtte i perioden 1. april 1973-31. marts 1974, bemyndiges  

 boligministeren til i særlige tilfælde at nedsætte basisrenten, som anført i  

 stk. 1, når byggeriet indgår i en samlet bebyggelse og et senere byggeafsnit  

 er opført med støtte efter lov nr. 83 af 19. marts 1975.
 § 47.  Boligministeren kan helt eller delvis bringe  

 udbetalingen af rentesikringsbeløb til ophør, såfremt ejendommens økonomi  

 forbedres, eller ændrede forhold for byggeriet taler derfor, herunder at der  

 indtræder en stigning i det almindelige lejeniveau.
 § 48.  Statsgaranti for realkreditlån, jf. § 59, kan  

 ydes for den del af lånenes nettoprovenu, der får pantesikkerhed ud over 65  

 pct. af ejendommens værdi, og højst inden for en lånegrænse på 74 pct. af  

 værdien.
 Stk. 2.  Det er en betingelse for statens overtagelse af  

 garanti, at vedkommende kommune påtager sig forpligtelse til at godtgøre  

 statskassen halvdelen af det tab, der måtte fremkomme for staten som følge af  

 garantiforpligtelsen.
§ 49.  På samme vilkår som gældende for statsstøtte  

 kan kommuner yde garanti og hel eller delvis rentesikring til almennyttigt  

 nybyggeri.
Kommunens udlån til Boligselskabers Landsbyggefond kan i sådanne  

 tilfælde udgøre indtil 23 pct. af ejendommens værdi.
§ 50.  I almennyttigt boligbyggeri med lån efter kap.  

 IV garanterer staten for tilbagebetaling af beboerindskud, der ikke bliver  

 dækket ved likvidation.
Kommunen godtgør statskassen halvdelen af det tab,  

 der måtte fremkomme for staten som følge af garantiforpligtelsen.
 Stk. 2.  Kommunalbestyrelsen kan påtage sig garanti  

 efter reglen i stk. 1 ved almennyttigt boligbyggeri, til hvis opførelse  

 kommunen har ydet støtte i medfør af § 49.
 (* 9) I bemærkningerne til lov nr. 532 af 16. november 1983 (L7) er  

 henvist til bemærkningerne til L 216, hvor der er anført følgende:
Da de hidtidige bestemmelser vil have retsvirkning i en lang årrække  

 endnu, vil man af hensyn til boligselskaberne og de myndigheder, der  

 administrerer bestemmelserne, optage den nuværende lovs kap.
VII som bilag  

 til det særtryk, der til sin tid vil blive udsendt af lovforslaget i den  

 vedtagne form.
 (* 1) Den bekendtgjorte lovtekst gælder først fuldt ud fra den 1. januar  

 1992.
 (* 2) De hidtidige bestemmelser i kap. 8 a og § 69 a er nu afløst af  

 henholdsvis § 10, stk. 2, nr. 2 og § 10, stk. 1, nr. 7 i lov om  

 ejerlejligheder.
 (* 3) Vedrører §§ 81, 81 a, 82, 83 og 83 a.
 (* 4) Vedrører § 85, 1. pkt.
 De hidtidige bestemmelser i §§ 81-83 a samt i § 85, 1. pkt. fremgår af  

 Boligministeriets lovbekendtgørelse nr. 51 af 22. januar 1987.
 (* 5) Bekendtgørelsen i Lovtidende fandt sted den 26. april 1990.
 (* 6) Bekendtgørelsen i Lovtidende fandt sted den 15. april 1991.
 (* 7) Vedrører § 48, stk. 1-2, § 48, stk. 4-5, § 51, stk. 2, § 55, § 58,  

 stk. 2-4, § 61, § 63, stk. 1, § 63, stk. 2, 1. og 2. pkt.,§ 63, stk. 3-4, §  

 63, stk. 5, 1. og 2. pkt., § 63, stk. 6-8, § 65, stk. 1, 1. pkt., § 67, stk.  

 2-3, § 67, stk. 6, 1. pkt., § 67, stk. 7-9, § 73 b, stk. 1, 1. pkt. og § 90.
 (* 8) Bekendtgørelsen i Lovtidende fandt sted den 7. juni 1991.
