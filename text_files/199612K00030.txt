Nr LSF 30 Forslag til Lov om ændring af lov om valg af danske repræsentanter til  

 Europa-Parlamentet(* 1) (Ændring vedrørende meddelelser til de øvrige  

 medlemsstater) Fremsat af indenrigsministeren (Birte Weiss) den 9. oktober 1996 Vedtaget ved tredjebehandling den 20. december 1996 Lov nr. 17 af 13/01/1997 § 1 I lov om valg af danske repræsentanter til Europa-Parlamentet, jf.  

 lovbekendtgørelse nr. 157 af 4. marts 1994, som ændret ved § 22 i lov nr. 386  

 af 22. maj 1996, foretages følgende ændringer:
 1. I § 14 a, stk. 3, indsættes efter »stk. 1«:  

 »og 2«.
 2. I § 14 a indsættes som stk. 5:
»Stk. 5. Meddelelse efter stk. 3 kan gives på grundlag af  

 oplysningerne i Det Centrale Personregister (CPR).« § 2 Loven træder i kraft ved bekendtgørelsen i Lovtidende.
Oprindeligt fremsat forslag § 1 I lov om valg af danske repræsentanter til Europa-Parlamentet, jf.  

 lovbekendtgørelse nr. 157 af 4. marts 1994, som ændret ved § 22 i lov nr. 386  

 af 22. maj 1996, foretages følgende ændringer:
 1. I § 14 a, stk. 3, indsættes efter »stk. 1«:  

 »og stk. 2«.
 2. I § 14 a indsættes som stk. 5:
 » Stk. 5. Meddelelse efter stk. 3 kan gives på grundlag af  

 oplysningerne i Det Centrale Personregister (CPR).«.
§ 2 Loven træder i kraft ved bekendtgørelsen i Lovtidende.
Bemærkninger til lovforslaget Almindelige bemærkninger 1. Formålet med og baggrunden for lovforslaget Formålet med lovforslaget er at gennemføre en ordning, hvorefter  

 vedkommende hjemland forud for hvert valg til Europa-Parlamentet skal  

 underrettes om alle herboende ikke-danske EU-borgere, der optages på  

 valglisten i Danmark.
Efter de gældende regler skal underretningen alene  

 omfatte EU-borgere, der optages efter anmodning, og ikke dem der optages  

 automatisk som følge af en forud for et tidligere valg indgivet anmodning  

 herom.
 Baggrunden for lovforslaget er en henvendelse fra Europa-Kommissionen om  

 gennemførelse i dansk lovgivning af Rådets direktiv nr. 93/109/EF, EF-Tidende  

 1993 L 329, side 34, om fastsættelse af de nærmere regler for valgret og  

 valgbarhed ved valg til Europa-Parlamentet for unionsborgere, der er  

 bosiddende i en anden medlemsstat end den, hvor de er statsborgere.  

 Henvendelsen vedrører nærmere bestemt gennemførelsen af direktivets artikel  

 13, der lyder således:
»Medlemsstaterne udveksler de oplysninger, der er nødvendige for  

 gennemførelse af artikel 4. Med henblik herpå sender bopælslandet på grundlag  

 af den i artikel 9 og artikel 10 omhandlede formelle erklæring i passende tid  

 inden selve valget oplysninger om statsborgere, som er optaget på valglisten,  

 eller som har anmeldt deres kandidatur, til disses hjemland.
Hjemlandet  

 træffer i henhold til sin nationale lovgivning de nødvendige foranstaltninger  

 til at hindre, at dets statsborgere afgiver stemme to gange eller opstiller  

 to steder.« Artikel 4 indeholder bestemmelser om, at ingen må afgive stemme mere end  

 en gang ved hvert valg og ikke må lade sig opstille i mere end en medlemsstat  

 ved hvert valg.
Artikel 9 og 10 indeholder bestemmelser om, hvilke  

 erklæringer der skal fremlægges i forbindelse med anmodninger om optagelse på  

 valglisten henholdsvis ved anmeldelse som kandidat.
 Ved affattelsen af underretningsbestemmelsen i lovens § 14 a, stk. 3, har  

 Indenrigsministeriet lagt til grund, at direktivets artikel 13 skal forstås  

 således, at der alene skal gives meddelelse til hjemlandet om de optagelser  

 på valglisten, der umiddelbart finder sted efter anmodning.  

 Indenrigsministeriet har herved bl.a. lagt vægt på, at der i artikel 13  

 henvises til, at meddelelsen gives på grundlag af den formelle erklæring, der  

 er omhandlet i artikel 9, og som skal afgives i forbindelse med anmodning om  

 optagelse.
 I denne forbindelse kan oplyses, at registreringen af de i forbindelse med  

 Europa-Parlamentsvalget i 1994 modtagne meddelelser om, hvilke danske  

 statsborgere der er optaget på valglisten i de øvrige medlemsstater, er  

 tilrettelagt på en sådan måde, at det på grundlag af 1994-registreringen vil  

 være muligt ved fremtidige valg at kontrollere, at de pågældende danske  

 statsborgere ikke optages på valglisten både i Danmark og i det land, hvor de  

 ved 1994-valget var optaget på valglisten.
 Kommissionen har imidlertid den opfattelse, at den fornødne kontrol kun  

 kan gennemføres, såfremt der forud for hvert valg udveksles oplysninger om  

alle EU-borgere, der optages på valglisten i et andet EU-land end  

 hjemlandet.
 Det må erkendes, at ikke alle EU-lande har sådanne valgliste- og  

 CPR-systemer som de danske, der gør det praktisk overkommeligt at kontrollere  

 på grundlag af »historiske« oplysninger.
Hertil kommer, at det ikke vil give anledning til særlige administrative  

 problemer for Danmark, såfremt man forud for hvert valg skal give hjemlandet  

 besked ikke blot om de nyoptagne, men også om de genoptagne.
Lister over  

 disse personer fordelt på lande vil kunne udskrives på grundlag af  

 oplysningerne i CPR-registret.
 På denne baggrund har Indenrigsministeriet tilkendegivet over for  

 Kommissionen, at man på det nu foreliggende grundlag kan tilslutte sig  

 Kommissionens fortolkning af artikel 13.
Det kan i øvrigt oplyses, at Kommissionen ligeledes har rejst spørgsmål om  

 gennemførelse i dansk lovgivning af direktivets bestemmelser om, at  

 fortabelse af valgbarhed i hjemlandet også skal medføre fortabelse af  

 valgbarhed i bopælslandet.
Efterfølgende har Kommissionen imidlertid  

 accepteret den måde, hvorpå de nævnte bestemmelser er gennemført i dansk  

 lovgivning.
 2. Lovforslagets økonomiske og administrative konsekvenser m.v.
Lovforslaget vil medføre en mindre merudgift for staten til udskrivning af  

 lister m.v. over de pågældende EU-borgere.
Lovforslaget medfører ingen  

 erhvervsøkonomiske eller miljømæssige konsekvenser.
3. Forhandlinger om lovforslaget Lovforslaget har været forelagt for Justitsministeriet,  

 Udenrigsministeriet, Statsministeriet og Finansministeriet.
Bemærkninger til lovforslagets enkelte bestemmelser Til nr. 1.
 Ændringsforslaget indebærer, at meddelelsen til hjemlandet skal omfatte  

 alle EU-borgere fra det pågældende land, der optages på valglisten i Danmark,  

 dvs. såvel dem, der (ny)optages efter anmodning, som dem, der (gen)optages  

 automatisk på grundlag af en forud for et tidligere valg indgivet anmodning  

 om optagelse på valglisten.
 Til nr. 2.
Ved forslaget tilvejebringes udtrykkelig hjemmel til, at lister over  

 herboende ikke-danske EU-borgere, der er optaget på valglisten i Danmark, kan  

 udarbejdes på grundlag af oplysningerne i CPR-registret, uanset at listerne  

 udarbejdes med henblik på videregivelse til en myndighed i vedkommende  

 udland.
Det bemærkes, at alle herboende ikke-danske EU-borgere, der efter  

 anmodning er optaget på valglisten i Danmark, har fået besked om, at  

 vedkommendes hjemland underrettes herom.
Til § 2 Det foreslås, at lovforslaget træder i kraft ved bekendtgørelsen i  

 Lovtidende.
Lovforslaget vil første gang få virkning for det valg til  

 Europa-Parlamentet, der skal afholdes i (juni) 1999.
Skriftlig fremsættelse Indenrigsministeren (Birte Weiss):
 Jeg tillader mig herved for det høje Ting at fremsætte:
 Forslag til lov om ændring af lov om valg af danske repræsentanter til  

 Europa-Parlamentet. (Ændring vedrørende meddelelser til de øvrige  

 medlemsstater).
(Lovforslag nr.
L 30).
Formålet med lovforslaget er at gennemføre en ordning, hvorefter  

 vedkommende hjemland forud for hvert valg til Europa-Parlamentet skal have  

 meddelelse om alle herboende EU-borgere fra det pågældende land, der optages  

 på valglisten i Danmark.
Efter de gældende regler skal der kun gives  

 meddelelse om de EU-borgere, der optages efter anmodning, og ikke om dem, der  

 optages automatisk på grundlag af en forud for et tidligere valg indgivet  

 anmodning herom.
 Ved lovforslaget imødekommes en henvendelse fra Europa-Kommissionen om  

 fortolkningen af de bestemmelser om meddelelser fra bopælslandet til  

 hjemlandet, som indeholdes i Rådets direktiv nr. 93/109/EF om fastsættelse af  

 de nærmere regler for valgret og valgbarhed ved valg til Europa-Parlamentet  

 for unionsborgere, der er bosiddende i en anden medlemsstat end den, hvor de  

 er statsborgere.
 Regeringen har fundet det mest hensigtsmæssigt, at det tvivlsspørgsmål om  

 gennemførelsen af nævnte direktiv i dansk lovgivning, som henvendelsen fra  

 Kommissionen gav anledning til, bliver afklaret i god tid inden det næste  

 valg til Europa-Parlamentet i 1999.
 Idet jeg i øvrigt henviser til lovforslagets bemærkninger, skal jeg  

 indstille lovforslaget til Tingets velvillige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om valg af danske repræsentanter til Europa-Parlamentet, jf.  

 lovbekendtgørelse nr. 157 af 4. marts 1994, som ændret ved § 22 i lov nr. 386  

 af 22. maj 1996, foretages følgende ændringer:
 1. I § 14 a, stk. 3, indsættes efter »stk. 1«:  

 »og stk. 2«.
 2. I § 14 a indsættes som stk. 5 :
 » Stk. 5. Meddelelse efter stk. 3 kan gives på grundlag af  

 oplysningerne i Det Centrale Personregister (CPR).«.
§ 14 a.
Personer, der har valgret efter § 3, stk. 1, nr. 3,  

 optages efter anmodning, jf. dog stk. 2, på valglisten i den kommune, hvor de  

 er tilmeldt folkeregistret.
Stk. 2. Personer, der har valgret efter § 3, stk. 1, nr. 3,  

 optages på valglisten efter tilsvarende regler som dem, der gælder for  

 personer, der har valgret efter § 3, stk. 1, nr. 1, og som er tilmeldt  

 folkeregistret, såfremt de pågældende 1) var optaget på valglisten i Danmark til det sidst afholdte valg til  

 Europa-Parlamentet, 2) siden da uafbrudt har haft fast bopæl i Dammark og 3) ikke har anmodet om at blive slettet af valglisten.
 Stk. 3. Der gives meddelelse til vedkommende myndighed i  

 vedkommende hjemland om, hvilke personer der optages på valglisten efter stk.  

 1.
 Stk. 4. Indenrigsministeren fastsætter nærmere regler om optagelse  

 på valglisten af personer, der har valgret efter § 3, stk. 1, nr. 3, samt om  

 afgivelse af meddelelse efter stk. 3.
(* 1) Loven indeholder bestemmelser, der gennemfører Rådets direktiv nr. 93/109/EF, EF-Tidende 1993 L 329, side 34.
