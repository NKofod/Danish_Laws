 Bestemmelsen vedrørende optagelse af ansvarlig indskudskapital, som  

 indeholdes i de fleste sparekassers vedtægter, har givet anledning til nogle  

 fortolkningsproblemer.
 Problemerne har drejet sig om, dels hvorvidt bestyrelsens bemyndigelse i  

 henhold til bestemmelsen er revolverende, dels i hvilket omfang bemyndigelsen  

 er udnyttet i tilfælde af kurssvingninger på indskudskapitel optaget i  

 fremmed valuta.
 Tilsynet har derfor udarbejdet en ændret formulering af bestemmelsen, hvor  

 disse problemer er søgt løst.
Endvidere indeholder bestemmelsen en forlængelse af tidsgrænsen i stk. 2  

 fra 15 til 20 år.
Baggrunden herfor er, at pensionskasser som betingelse for  

 at yde lån til pengeinstitutter i form af ansvarlig indskudskapital i praksis  

 normalt kræver en så lang placering.
 Bestemmelsen lyder således:
Sparekassen kan efter bestyrelsens beslutning modtage ansvarlig  

 indskudskapital på indtil ......... mill. kr. eller modværdien heraf i  

 udenlandsk valuta opgjort til de på modtagelsestidspunktet gældende kurser.
I  

 det omfang, den ansvarlige indskudskapital indfries, kan bestyrelsen påny  

 udnytte bemyndigelsen.
 Ansvarlig indskudskapital skal enten være opsigelig af indskyderne med  

 mindst 5 års varsel og af sparekassen med 1 års varsel eller være gensidig  

 uopsigelig i mindst 5 år og højst 20 år, hvorefter kapitalen forfalder til  

 betaling uden varsel.
I tilfælde af sparekassens likvidation, fyldestgøres indskydere af  

 ansvarlig indskudskapital forud for sparekassens garanter, men efter  

 sparekassens øvrige kreditorer.' Det skal tilføjes, at der alene er tale om en standardbestemmelse, som kan  

 ændres i de konkrete tilfælde, hvor vilkårene for den ansvarlige  

 indskudskapital måtte være atypiske.
Det bemærkes dog, at en uopsigelighed på  

 20 år må anses for maximum til opfyldelse af kravet i bank- og  

 sparekasselovens § 22, stk. 1 om, at vedtægterne skal indeholde bestemmelse  

 om sparekassens adgang til at opsige den ansvarlige indskudskapital.
