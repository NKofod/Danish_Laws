Vedtaget af Folketinget ved 3. behandling den 31. marts 2011 Forslag til Lov om ændring af avu-loven, lov om arbejdsmarkedsuddannelser m.v. og lov om erhvervsrettet grunduddannelse og videregående uddannelse (videreuddannelsessystemet) for voksne (Ophævelse af revisionsbestemmelser vedrørende individuel kompetencevurdering) § 1 I lov nr. 311 af 30. april 2008 om almen voksenuddannelse og om anerkendelse af realkompetence i forhold til fag i almen voksenuddannelse, i hf-uddannelsen og i uddannelsen til studentereksamen (avu-loven), som ændret ved § 5 i lov nr. 140 af 9. februar 2010 og § 7 ved lov nr. 641 af 14. juni 2010, foretages følgende ændring:
 1. § 35 ophæves.
§ 2 I lov om arbejdsmarkedsuddannelser m.v., jf. lovbekendtgørelse nr. 381 af 26. marts 2010, som ændret ved § 22 i lov nr. 639 af 14. juni 2010, foretages følgende ændring:
 1. § 38 ophæves.
§ 3 I lov om erhvervsrettet grunduddannelse og videregående uddannelse (videreuddannelsessystemet) for voksne, jf. lovbekendtgørelse nr. 1049 af 9. november 2009, som ændret ved § 12 i lov nr. 140 af 9. februar 2010, foretages følgende ændring:
 1. § 34 a ophæves.
§ 4 Loven træder i kraft dagen efter bekendtgørelsen i Lovtidende.
