Bekendtgørelse om tilsætning af  

 jod til husholdningssalt og salt i brød og almindeligt bagværk  

 m.v.1) I medfør af § 13, § 15, stk. 2, § 22, § 24, stk. 1, nr. 7, § 26, §  

 52, stk. 2, § 62, § 63 og § 78, stk. 3 i lov nr. 471 af 1. juli 1998 om  

 fødevarer m.m. (fødevareloven) fastsættes:
Område og definitioner § 1. Denne bekendtgørelse vedrører  

 tilsætning af jod til husholdningssalt og anvendelse af salt tilsat jod  

 som ingrediens i brød og almindeligt bagværk.  

 Bekendtgørelsen omfatter desuden mærkning af husholdningssalt  

 tilsat jod og mærkning af brød og almindeligt bagværk,  

 hvori salt tilsat jod indgår som ingrediens.
 Stk. 2. Bekendtgørelsens regler finder anvendelse  

 på salt, som er bestemt til eller må antages at skulle  

 fortæres af mennesker.
 Stk. 3. Ved salt forstås natriumchlorid og  

 natriumreduceret salt.
 Stk. 4. Ved husholdningssalt forstås salt, der er  

 bestemt til salg til forbrugerne eller storkøkkener som  

 cateringvirksomheder, restauranter, kantiner og  

 institutionskøkkener.
 § 2. Husholdningssalt fremstillet i og bestemt til  

 salg i Danmark skal være tilsat jod i overensstemmelse med § 4, stk. 1,  

 og § 5.
 Stk. 2. Salt, som indgår i brød og  

 almindeligt bagværk, skal være tilsat jod i overensstemmelse med  

 § 4, stk. 2, og § 5, når det pågældende brød og  

 almindelige bagværk er fremstillet i og bestemt til salg i Danmark.
 Stk. 3. Husholdningssalt og salt, som indgår i  

 brød og almindeligt bagværk, der er fremstillet i Danmark men  

 bestemt til salg uden for Danmark, er ikke omfattet af  

 bekendtgørelsen.
 § 3. Husholdningssalt, som lovligt er fremstillet  

 og markedsført i et andet land inden for De Europæiske  

 Fællesskaber eller i et EØS-medlemsland, kan omsættes i  

 Danmark, uanset om husholdningssaltet er tilsat jod efter reglerne i denne  

 bekendtgørelse.
 Stk. 2. Brød og almindeligt bagværk, som  

 lovligt er fremstillet og markedsført i et andet land inden for De  

 Europæiske Fællesskaber eller i et EØS-medlemsland, kan  

 omsættes i Danmark, uanset om salt, der indgår som ingrediens i  

 fødevarerne, er tilsat jod efter reglerne i denne  

 bekendtgørelse.
 Stk. 3. Husholdningssalt, som lovligt er fremstillet og  

 markedsført uden for De Europæiske Fællesskaber og  

 EØS-medlemslande, kan alene omsættes i Danmark, hvis det er  

 tilsat jod i overensstemmelse med bestemmelserne i § 4, stk. 1, og § 5.
 Stk. 4. Brød og almindeligt bagværk, hvori  

 salt indgår som ingrediens, og som lovligt er fremstillet og  

 markedsført uden for De Europæiske Fællesskaber og  

 EØS-medlemslande, kan alene omsættes i Danmark, hvis saltet er  

 tilsat jod i overensstemmelse med bestemmelserne i § 4, stk. 2, og § 5, eller  

 hvis tilsætning af jod til saltet er lovpligtig i producentlandet.
Tilsætning af jod § 4. Husholdningssalt skal være tilsat jod i  

 en mængde, der svarer til 13 mg jod pr. kg salt.
 Stk. 2. Salt, som indgår i brød og  

 almindeligt bagværk, skal være tilsat jod i den i stk. 1  

 fastsatte mængde.
 Stk. 3. Tilsætning af jod til salt, der  

 indgår i andre fødevarer en de i stk. 2 nævnte, skal  

 anmeldes til Fødevaredirektoratet i henhold til de til enhver tid  

 gældende generelle regler om tilsætningsstoffer til  

 fødevarer.
 § 5. Ved tilsætning af jod må der kun  

 anvendes de i den til enhver tid gældende Positivliste anførte  

 næringsstofkilder for jod.
 Stk. 2. De anvendte jodkilder skal overholde de i den til  

 enhver tid gældende Positivliste anførte specifikationer for  

 identitet og renhed.
Mærkning § 6. Husholdningssalt skal mærkes med  

 oplysning om, at der er tilsat jod i en mængde, som svarer til 13 mg  

 jod pr. kg salt.
 Stk. 2. Oplysningen anføres i umiddelbar  

 forbindelse med den varebetegnelse, som færdigpakkede fødevarer  

 skal være forsynet med efter de til enhver tid gældende regler om  

 mærkning af fødevarer.
 Stk. 3. For ikke-færdigpakket husholdningssalt kan  

 oplysningen gives i handelsdokumenter eller ved mærkning af  

 engrosemballagen.
§ 7. Færdigpakket brød og almindeligt  

 bagværk, hvori salt tilsat jod indgår som ingrediens, skal  

 mærkes med oplysning om, at der er anvendt salt tilsat jod.
Oplysningen  

 gives i den ingrediensliste som færdigpakkede fødevarer skal  

 være forsynet med efter de til enhver tid gældende regler om  

 mærkning af fødevarer.
 Stk. 2. Ikke-færdigpakket brød og  

 almindeligt bagværk, hvori salt tilsat jod indgår som ingrediens,  

 skal i tidligere omsætningsled end ved salg til forbrugerne  

 mærkes med oplysning om, at der er anvendt salt tilsat jod.  

 Oplysningerne kan gives i handelsdokumenter eller ved mærkning af  

 engrosemballage.
§ 8. Mærkning i henhold til §§ 6-7 kan  

 suppleres med ordene "Salt er beriget med jod efter krav fra  

 Fødevaredirektoratet". Disse ord kan figurere på  

 produkternes mærkning eller i handelsdokumenterne.
Ordene må ikke  

 anbringes på en måde, hvorved disse ord fremhæves i forhold  

 til produkternes øvrige mærkning.
 § 9. Mærkning med hensyn til de  

 særlige mærkningskrav skal være i overensstemmelse med de  

 til enhver tid gældende generelle regler om mærkning af  

 fødevarer.
Kontrol af tilsætning af jod til salt § 10. Fødevareregionen udtager mindst  

 én gang årligt prøve af salt, herunder husholdningssalt,  

 der er fremstillet i Danmark eller uden for De Europæiske  

 Fællesskaber og EØS-medlemslande, og som er tilsat jod, til  

 analytisk kontrol af saltets indhold af jod.
Prøven skal analyseres  

 på et akkrediteret laboratorium.
Analyseudgifterne påhviler  

 producenten eller den for importen ansvarlige.
Ansvaret for, at  

 Fødevareregionen modtager analyseresultatet, påhviler  

 producenten eller den for importen ansvarlige.
 § 11. Det analyserede indhold af jod i salt,  

 herunder husholdningssalt, skal ligge inden for intervallet 80-150 %  

 af den anførte mængde.
 § 12. Fødevaredirektoratet kan  

 fastsætte nærmere retningslinier og træffe afgørelse  

 om gennemførelse af kontrollen med overholdelse af denne  

 bekendtgørelse.
Straffe- og ikrafttrædelsesbestemmelser § 13. Med bøde straffes den, der 1)	overtræder § 4, stk. 1 og 2, og §§ 5-11, 2)	tilsidesætter afgørelser truffet i henhold til  

 bekendtgørelsen eller 3)	undlader at efterkomme påbud eller forbud efter  

 bekendtgørelsen.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 14. Bekendtgørelsen træder i kraft  

 den 15. juli 2000.
 Stk. 2. Produkter, der er fremstillet og mærket  

 inden den 31. marts 2001 efter de hidtil gældende regler, kan dog  

 afsættes, indtil lagrene er opbrugt.
Fødevaredirektoratet, den 29. juni  

 2000 Henrik G.
Jensen /Michael Strube 1)   

  Bekendtgørelsen er notificeret i overensstemmelse med bestemmelserne  

 i Europa-Parlamentets og Rådets direktiv nr. 98/34/EF, EF-Tidende 1998  

 L 204 s. 37, om en informationsprocedure med hensyn til tekniske standarder  

 og forskrifter.
