Skriftlig fremsættelse (27. oktober 2004) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov  

 om ændring af lov om translatører og tolke samt lov om  

 dispachører (ophævelse af krav om indfødsret, bopæl og alder samt indførelse  

 af  

 mulighed for elektronisk ansøgning om beskikkelse og elektronisk  

 beskikkelse).
(Lovforslag nr.
L 66).
 Lovforslaget består af en regelforenkling, hvor  

 utidssvarende og overflødige bestemmelser ophæves.
 Det drejer sig om bestemmelser, som stiller krav om dansk  

 indfødsret, om bopæl her i landet samt om, at ansøgeren skal være fyldt 25  

 år.
Anvendelsen af informationsteknologien bliver mere og mere  

 udbredt såvel mellem parter i erhvervslivet som mellem erhvervslivet og den  

 offentlige sektor.
Som led i regeringens planer om udvidet adgang til at  

 benytte elektronisk kommunikation og digitalisering, foreslås det at give  

 Erhvervs- og Selskabsstyrelsen mulighed for at fastsætte regler om, at  

 ansøgning om beskikkelse skal ske elektronisk og at beskikkelsen sker  

 elektronisk.
 Kravet om uddannelse for at blive beskikket som translatør  

 og tolk, med eneret til at bruge betegnelsen translatør,  

 forbliver uændrede.  

 Tilsvarende gælder for dispachørerne.
 Med disse bemærkninger, og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 Høje Tings velvillige behandling.
