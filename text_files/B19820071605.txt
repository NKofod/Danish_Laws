 I henhold til § 7, stk. 3, i lov om beskatning af fortjeneste ved  

 afståelse af fast ejendom, jfr. lov nr. 247 af 9. juni 1982, samt § 2, stk.  

 4, i lov om frigørelsesafgift, jfr. lovbekendtgørelse nr. 450 af 6. august  

 1982, bestemmes følgende:
 § 1.  Hvis afløsningssummen i overensstemmelse med §  

 20, stk. 1, i bekendtgørelse nr. 547 af 15. oktober 1973 om statshusmandsbrug  

 m.m. og jordrente er fastsat som grundværdien efter fradrag for forbedringer  

 på tidspunktet for afløsningsbegæringens indgivelse og reguleret for  

 prisudviklingen siden vurderingen, beregnes bygningsværdien efter stk. 2.
Stk. 2.  Er afløsningsbegæringen indgivet i et  

 kalenderår, hvor almindelig vurdering er foretaget, er bygningsværdien den  

 kontante forskelsværdi ved denne almindelige vurdering.
Er  

 afløsningsbegæringen indgivet i kalenderår, hvor der ikke er foretaget  

 almindelig vurdering, kan den kontante forskelsværdi ved den pr. 1. april i  

 det pågældende kalenderår foretagne regulering af kontantansættelserne, jfr.  

 vurderingslovens § 2 A, anses som bygningsværdi.
§ 2.  Hvis statens jordlovsudvalg i medfør af § 21 i  

 den i § 1, stk. 1, nævnte bekendtgørelse om statshusmandsbrug m.m. og  

 jordrente har forlangt afløsningssummen fastsat til grundværdien under  

 hensyntagen til muligheden for en økonomisk bedre anvendelse af jorden end  

 landbrug, gartneri eller lignende, ansætter ligningsmyndigheden  

 bygningsværdien.
Bygningsværdien ansættes efter de kontante prisforhold pr.  

 1. april i det kalenderår, hvor afløsningsbegæringen er indgivet og efter  

 bygningernes tilstand på tidspunktet for den seneste vurdering.
Er begæring  

 om afløsning indgivet i kalenderår, hvor almindelig vurdering er foretaget,  

 anvendes den kontante forskelsværdi ved den almindelige vurdering som  

 udgangspunkt for ansættelsen.
Er afløsningsbegæringen indgivet i kalenderår,  

 hvor der ikke er foretaget almindelig vurdering, anvendes den kontante  

 forskelsværdi ved den pr. 1. april i det pågældende kalenderår foretagne  

 regulering af kontantansættelsen, jfr. vurderingslovens § 2 A, som  

 udgangspunkt for ansættelsen.
Ved ansættelsen af bygningsværdien tages hensyn  

 til størrelsen af det værditab, der skønnes at ville indtræde i tilfælde af  

 ejendommens overgang til anden anvendelse end anvendelsen forud for  

 afløsningsbegæringens indgivelse.
 § 3.  Såfremt ejeren i medfør af § 22 i den nævnte  

 bekendtgørelse har anmodet vurderingsrådet om at foretage en vurdering til  

 brug ved afløsningssummens fastsættelse, ansætter ligningsmyndigheden  

 bygningsværdien efter reglerne i § 2.
 § 4.  For ejendomme, der har fået afløst  

 jordrentepligt før 1981, ansættes bygningsværdien med udgangspunkt i den  

 prioriterede forskelsværdi og omregnes til kontantværdi ved multiplikation  

 med følgende procentsatser:
 § 5.  Når bygningsværdien er ansat af  

 ligningsmyndigheden, kan den påklages i forbindelse med klage over  

 ansættelsen af særlig indkomst eller påligningen af frigørelsesafgift efter  

 de herom gældende regler.
§ 6.  Bekendtgørelsen har virkning for afståelser, der  

 sker den 1. juli 1982 eller senere.
Samtidig ophæves bekendtgørelse nr. 588  

 af 21. november 1975 om beregning af bygningsværdien for tidligere  

 jordrentebrug ved opgørelsen af særlig indkomst og frigørelsesværdi.
 Stk. 2.  For ejendomme, der har fået afløst  

 jordrentepligt den 1. januar 1981 eller senere, og som er afstået inden 1.  

 juli 1982, opgøres bygningsværdien efter §§ 1-3. I disse tilfælde træder  

 forskelsværdien ansat efter princippet om normal prioritering i stedet for  

 den kontante forskelsværdi. § 5 finder tilsvarende anvendelse.
 Stk. 3.  For så vidt angår beregning af  

 frigørelsesafgift har bekendtgørelsen virkning, hvor pligten til at svare  

 frigørelsesafgift er indtrådt 1. april 1981 eller senere, jfr. § 1 i  

 bekendtgørelse nr. 389 af 24. august 1970 som ændret ved bekendtgørelse nr.  

 171 af 28. april 1977.
