Skrivelse med orientering om ny bekendtgørelse om retssikkerhed og administration på det sociale område og forretningsorden for ankestyrelsen Til samtlige kommuner m.fl.
 Social- og integrationsministeren har underskrevet vedlagte bekendtgørelse om retssikkerhed og administration på det sociale område og bekendtgørelse om forretningsorden for Ankestyrelsen.
 Bekendtgørelserne træder i kraft den 1. september 2012.
 Bekendtgørelserne indeholder i forhold til den gældende bekendtgørelse følgende ændringer:
Børnesagkyndige i Ankestyrelsen Der er foretaget en ændring af retssikkerhedsbekendtgørelsens § 33 om deltagelse af en konsulent uden stemmeret i Ankestyrelsens møder i sager afgjort af børn og unge-udvalget, hvor Ankestyrelsens afgørelse kan indbringes for domstolene efter reglerne i retsplejelovens kapitel 43a. regler om en vejledende Af den gældende bestemmelse fremgår, at der på møderne i Ankestyrelsen i disse sager skal deltage en konsulent uden stemmeret, der er kyndig i børne- eller ungdomspsykiatri.
 Ændringen indebærer, at der ikke længere stilles krav om, at Ankestyrelsen som børnesagkyndige konsulenter ved de nævnte ankemøder alene kan anvende kyndige i børne- eller ungdomspsykiatri, men at styrelsen også kan anvende børnesagkyndige med anden relevant faglig ekspertise.
 I den ændrede § 33 er fastsat, at den børnesagkyndige konsulent skal være kyndig i børne- eller ungdomspsykiatri, psykologi eller pædagogik eller have en lignede relevant faglig uddannelse.
Med ændringen får Ankestyrelsen mulighed for at ansætte konsulenter med en mere varieret baggrund og ekspertise og sikre ansættelse af det tilstrækkelige antal.
Det er fortsat hensigten, at Ankestyrelsen ansætter lægekonsulenter, der er kyndige i børne- eller ungdomspsykiatri.
Derudover er det hensigten at ansætte psykologer og efter behov andre børnesagkyndige, herunder pædagogisk sagkyndige.
Hvor der er behov for børnepsykiatrisk indsigt, vil Ankestyrelsen således fortsat inddrage konsulenter, der er kyndige på dette område.
 I konsekvens af den foretagne ændring er foretaget ændringer i §§ 34-36 og i forretningsordenen for Ankestyrelsen.
Antal juridisk sagkyndige i de sociale nævn I retssikkerhedsbekendtgørelsens § 23 er fastsat at det samlede antal juridisk sagkyndige medlemmer i de sociale nævn er 19.
 Ved lov nr. 596 af 18. juni 2012 er fastsat i § 45 i lov om retssikkerhed og administration på det sociale område, at de sociale nævn fra 1. september 2012 udvides med et juridisk sagkyndigt medlem udpeget blandt Ankestyrelsens ansatte.
I retssikkerhedslovens § 45, stk. 6, er fastsat, at social- og integrationsministeren efter indstilling fra styrelseschefen for Ankestyrelsen fastsætter antallet af juridisk sagkyndige medlemmer, der er nødvendigt for varetagelsen af nævnenes opgaver.
Af bemærkningerne til lovforslaget fremgår, at det er hensigten som udgangspunkt at udpege 19 juridisk sagkyndige medlemmer svarende til antallet af lægmænd indstillet af hver indstillende organisation Ankestyrelsen har indstillet, at antallet af juridiske sagkyndige fastsættes til 19.
Øvrige ændringer I retssikkerhedsbekendtgørelsens § 46 er foretaget en konsekvensændring af, at de sociale nævn efter Barnets Reform, lov nr. 629 af 11. juni 2012, ikke længere kan tage sager op af egen drift efter servicelovens § 65 I bekendtgørelsens § 3 er foretaget en redaktionel ændring af en henvisning til bestemmelsen om beskæftigelsesankenævn, som er § 22.
