(Til samtlige ministerier m.v.) I forbindelse med almindelige overvejelser om de fremtidige  

 ansættelsesformer i staten har der for perioden indtil 31. marts 1973 været  

 fastsat retningslinier for ansættelse i visse stillinger, der forudsætter  

 akademisk uddannelse.
 Da de nævnte almindelige overvejelser ikke forventes tilendebragt inden  

 for den nærmeste fremtid, forlænges de hidtil gældende retningslinier uændret  

 indtil videre.
 Retningslinierne er følgende:
 Ved ansættelse i statens tjeneste af arkitekter, dyrlæger,  

 forstkandidater, jurister uden for domstolene, politiet og  

 anklagemyndigheden, licentiater fra landbohøjskolen, læger, magistre,  

 gymnasiemagistre, psykologer, teologer ved universiteter og videnskabelige  

 biblioteker og universitetsuddannede økonomer gælder:
 Stillinger nder lønramme 35 vil ikke blive besat på tjenestemandsvilkår,  

 medmindre de pågældende allerede er tjenestemænd.
 Stillinger i lønramme 35 besættes på tjenestemandsvilkår, hvis vedkommende  

 allerede er tjenestemand, medens ansættelse sker pa overenskomstvilkår,  

 såfremt de pågældende allerede er overenskomstansatte.
 Udefra kommende ansøgere vil i chefstillinger i denne lønramme blive ansat  

 på tjenestemandsvilkår, og i andre stillinger i denne lønramme, f.eks. ved  

 universiteterne og de højere læreanstalter, på overenskomstvilkår.
 Stillinger over lønramme 35 besættes principielt på tjenestemandsvilkår.
