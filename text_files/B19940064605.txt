§ 1 I Direktoratet for Arbejdsløshedsforsikringens bekendtgørelse nr. 822 af  

 12. oktober 1993 om udøvelse af selvstændig virksomhed som bibeskæftigelse,  

 som ændret ved bekendtgørelse nr. 1162 af 23. december 1993, foretages efter  

 forhandling med Landsarbejdsrådet følgende ændringer:
 1. § 3 affattes således:
 »§ 3.  For et medlem, som udøver selvstændig  

 virksomhed som bibeskæftigelse, og som opfylder betingelserne i § 2, er  

 retten til dagpenge efter lovens § 55 begrænset til en periode på 78 uger,  

 jf. dog §§ 4 og 5.
Stk. 2.  Perioden på 78 uger, jf. stk. 1, regnes fra  

 første ledighedsdag, hvor medlemmet modtager ydelser eller deltager i tilbud,  

 der er omfattet af lovens § 55, stk. 1-4, 6 eller 7, og hvor medlemmet  

 samtidig udøver selvstændig virksomhed som bibeskæftigelse.
Lovens § 55, stk.  

 8, finder tilsvarende anvendelse.
 Stk. 3.  Såfremt der i en periode inden for de seneste  

 78 uger før virksomhedens påbegyndelse eller genetablering er udøvet  

 selvstændig virksomhed som bibeskæftigelse, afkortes perioden på 78 uger  

 efter stk. 1 med en tilsvarende periode.
Stk. 4.  Et medlem har ret til en ny dagpengeperiode på  

 78 uger efter stk. 1, hvis medlemmet opfylder beskæftigelseskravet i lovens §  

 53, stk. 5, jf. direktoratets bekendtgørelse om beskæftigelseskravet og  

 delperioderne.
Beskæftigelse, der een gang er medgået til erhvervelse af en  

 ny dagpengeperiode efter 1. pkt., kan ikke indgå i en senere opgørelse.
Stk. 5.  Et medlem, der får ret til en ny  

 dagpengeperiode på 78 uger, jf. stk. 4, får samtidig ret til en ny delperiode  

 1, jf. bekendtgørelse om beskæftigelseskravet og delperioderne.
Retten til en  

 ny delperiode 1 gælder, selvom medlemmet ikke har haft sammenlagt 26/17 ugers  

 beskæftigelse efter den seneste optjening af ny delperiode 1.« 2. § 11 affattes således:
»§ 11.  For et medlem, der medregnes ledighed forud for bekendtgørelsens ikrafttræden ved opgørelsen  

 af dagpengeret efter § 3, stk. 1, såfremt der under ledigheden er udøvet  

 selvstændig virksomhed som bibeskæftigelse.
Ledighed forud for den 1. januar  

 1994 kan dog højst medregnes med 35 uger.
 Stk. 2.  Ved opgørelsen af ledighed forud for  

 bekendtgørelsens ikrafttræden finder §§ 3-5 i Arbejdsministeriets  

 bekendtgørelse om overgangsordninger for medlemmer af anerkendte  

 arbejdsløshedskasser ved ikrafttræden af lov om en aktiv  

 arbejdsmarkedspolitik og lov om arbejdsløshedsforsikring m.v. tilsvarende  

 anvendelse.
 Stk. 3.  For et medlem, hvis dagpengeret inden den 1.  

 januar 1994 er ophørt i medfør af § 3 i bekendtgørelse nr. 260 af 28. april  

 1988 om retten til arbejdsløshedsdagpenge for medlemmer, som under ledighed  

 har bibeskæftigelse ved selvstændig virksomhed, som ændret ved bekendtgørelse  

 nr. 462 af 15. juni 1992, og som fortsat udøver virksomheden, er retten til  

 dagpenge efter denne bekendtgørelse betinget af, at medlemmet opfylder  

 arbejdskravet i lovens § 53, stk. 5, jf. direktoratets bekendtgørelse om  

 beskæftigelseskravet og delperioderne.
Stk. 4.  Et medlem, der forud for bekendtgørelsens  

 ikrafttræden er indplaceret efter § 11 i bekendtgørelse nr. 822 af 12.  

 oktober 1993 om udøvelse af selvstændig virksomhed som bibeskæftigelse, som  

 ændret ved bekendtgørelse nr. 1162 af 23. december 1993, bevarer  

 dagpengeretten til udløbet af den periode på 78 uger, der blev beregnet ved  

 indplaceringen.
Har et medlem, der er indplaceret efter § 11 i bekendtgørelse  

 nr. 822 af 12. oktober 1993, som ændret ved bekendtgørelse nr. 1162 af 23.  

 december 1993, mistet dagpengeretten forud for bekendtgørelsens ikrafttræden  

 som følge af dagpengebegrænsningen i § 3, jf. § 11, i bekendtgørelse nr. 822  

 af 12. oktober 1993, som ændret ved bekendtgørelse nr. 1162 af 23. december  

 1993, vil medlemmet være berettiget til dagpenge efter denne bekendtgørelse  

 fra bekendtgørelsens ikrafttræden til udløbet af perioden på 78 uger.« § 2 Bekendtgørelsen træder i kraft den 18. juli 1994 og har virkning til den  

 31. december 1995.
