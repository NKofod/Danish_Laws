Betænkning afgivet af  

 Arbejdsmarkedsudvalget den 6. december 2000 Betænkning over Forslag til lov om ændring af lov om  

 servicejob (Udvidelse af anvendelsesområdet, forlængelse  

 af forsøgsperioden, genoptjening af ret til dagpenge m.v.) [af arbejdsministeren (Ove Hygum)] 1. Udvalgsarbejdet Lovforslaget blev fremsat den 10. november 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Arbejdsmarkedsudvalget.
Møder Udvalget har behandlet lovforslaget i 4 møder.
Spørgsmål Udvalget har stillet 5 spørgsmål til  

 arbejdsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, SF, CD, RV og EL)  

 indstiller lovforslaget til vedtagelse uændret.
Enhedslisten finder, at lovforslaget indeholder en  

 række forbedringer af lov om servicejob, som Enhedslisten allerede  

 fremførte i forbindelse med lovens indførelse.
Ikke mindst det  

 forhold, at ordningen nu indebærer, at servicejob giver  

 genoptjeningsret i dagpengesystemet, vil medvirke til, at den bliver  

 attraktiv for såvel servicejobberne som for de potentielle  

 arbejdsgivere.
Enhedslisten lægger også vægt på, at  

 servicejob skal betragtes som et ligeværdigt mål i forhold til  

 ustøttede job i arbejdsformidlingens formidling og udarbejdelse af  

 handlingsplaner.
I forlængelse heraf er der i lovforslaget afsat en  

 særlig pulje til oplæring og uddannelse ved servicejob i  

 ældresektoren.
Endelig vil også udvidelsen af ordningen til at  

 gælde selvejende institutioner og  humanitære organisationer  

 medvirke til en større udnyttelse af ordningen.
Enhedslisten vil i den forbindelse understrege det dobbelt  

 positive ved ordningen.
Der er tale om, at langt flere arbejdsløse vil  

 kunne få ordinære job på ordinære,  

 overenskomstmæssige vilkår.
Hertil kommer, at ordningen giver  

 mulighed for forbedring af den offentlige service på en lang  

 række områder.
 Enhedslisten vil på et senere tidspunkt følge  

 lovændringerne op med flere forslag til forbedringer af ordningen.  

 Enhedslisten vil arbejde for, at ordningen også kommer til at omfatte  

 personer i kontanthjælpssystemet, og at det supplerende tilskud til  

 oplæring og uddannelse kommer til at omfatte andre områder, ud  

 over ældresektoren.
 Et mindretal i udvalget (V, KF, DF og KRF)  

 indstiller lovforslaget til forkastelse ved 3. behandling.
Venstres og Det Konservative Folkepartis medlemmer af  

 udvalget finder, at regeringen med lovforslaget forsøger at give  

 kunstigt åndedræt til en ordning, som der stort set ikke har  

 været interesse for at anvende.
Mens man med én kreds af partier  

 gennemfører arbejdsmarkedsreformens 3. fase, der indeholder en  

 målrettet arbejdsmarkedspolitik med en fast ydelsesperiode på 4  

 år uden mulighed for genoptjening af dagpengeret ved støttet  

 beskæftigelse, gennemfører man med dette lovforslag en ordning  

 uden en fast periode for ydelse af støtte og med mulighed for  

 genoptjening af dagpengeret.
Der er således hverken sammenhæng  

 eller konsekvens i regeringens politik.
Servicejobordningen har nu været gældende i  

 næsten et helt år.
Ved vedtagelsen for et år siden gik man  

 ud fra, at ordningen ville blive brugt af 6500 helårspersoner, men den  

 sidste opgørelse viser, at der for øjeblikket kun er ca. 800  

 ansat i servicejob, og regnet på helårsbasis vil tallet selvsagt  

 være langt lavere.
Nu forlænger regeringen så en ordning, som der  

 næsten ingen interesse er for.
Ud over det årlige  

 støttebeløb på 100.000 kr. vil man give en yderligere  

 støtte i startfasen på 50.000 kr.
Man udvider  

 anvendelsesområdet og forsyner tilmed ordningen med en  

 dagpengegenerator, så kommunerne kan genoptage tidligere tiders  

 kassetænkningsmanøvrer for at sikre, at en potentiel kommende  

 kommunal udgift kan gøres til en statslig udgift.
 Derfor afviser Venstre og Det Konservative Folkeparti  

 lovforslaget.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Poul Erik Dyrlund (S)  

  Ole Vagn Christensen (S)  Carsten Hansen (S)  

  Bjarne Laustsen (S) fmd.  

  Anne-Marie Meldgaard (S)  Ole Sohn (SF) nfmd.  

 Lone Yalcinkaya (CD)  Anders Samuelsen (RV)  

  Jette Gottlieb (EL)  Charlotte Antonsen (V)  

  Eva Kjer Hansen (V)  Ulla Tørnæs (V)  

  Jens Vibjerg (V) Knud Erik Kirkegaard (KF)  

  Pia Christmas-Møller (KF)  

  Annette Jørgensen (DF)  

  Ole M.
Nielsen (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 102 Bilagsnr.
