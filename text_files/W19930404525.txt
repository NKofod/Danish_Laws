Ved udføring af nyt hammerhoved var det i tilbudet forudsat, at en  

 bestemt mængde beton skulle borthugges.
Afgjort, at yderligere nødvendig  

 borthugning skulle betales efter regning.
Anvendelse af ekstra beton anset  

 for omfattet af tilbudet og manglende forbehold Efter at der mellem klageren K, og indklagede, A kommune, er opstået tvist  

 om klagerens tilgodehavende i forbindelse med udførelsen af et nyt  

 hammerhoved på den nordre kaj på X havn, har klageren ved klageskrift af 17.  

 september 1992 indbragt sagen for en i medfør af § 31 i Almindelige  

 Betingelser for Arbejder og Leverancer i Bygge- og Anlægsvirksomhed nedsat  

 voldgiftsret, bestående af direktør, ingeniør m.a.i.
Knud Christensen,  

 direktør, ingeniør m.a.i.
Søren Steen Møller og landsdommer Fritse Hove med  

 sidstnævnte som retsformand.
 Mundtlig forhandling i sagen har fundet sted den 22. november 1993.
 Klageren har påstået indklagede tilpligtet at betale 83.345,02 kr. med  

 sædvanlig procesrente fra den 18. september 1992, til betaling sker.
 Indklagede har påstået frifindelse, subsidiært frifindelse mod betaling af  

 et mindre beløb.
 Sagens omstændigheder er følgende:
Som led i renovering af X havneområde ønskede indklagede i begyndelsen af  

 1992 af foretage en renovering af havnens nordre kaj.
Den 10. februar 1992  

 fremsendte klageren pr. telefax til indklagede et tilbud om at udføre et nyt  

 hammerhoved af beton for 161.545 kr.
Det fremgår af specifikationen af  

 tilbudet, at højden på hammerhovedet var beregnet til 62 cm, og at den  

 betonmængde, der skulle anvendes, var beregnet ud fra en forudsat længde på  

 90 m, en bredde på 60 cm og en højde/dybde på 62 cm.
 Efter en drøftelse mellem parterne accepterede indklagede klagerens tilbud  

 ved brev af 8. marts 1992.
 Det hedder heri:
 »Udvalget skal hermed acceptere Deres tilbud på følgende grundlag:
 - Tilbud af 10. februar 1992.
 - Arbejdet udføres billigst i regning med tilbudet kr. 161.545,00 som max.  

 pris.
Kort efter at klageren havde påbegyndt arbejdet viste det sig, at den  

 eksisterende beton var dårligere, end klageren havde regnet med.
Klagerens  

 ingeniør, B kontaktede herefter indklagedes stadsingeniør, C, og parterne  

 blev enige om kvaliteten af den beton, som klageren skulle hugge ned til.
Efter at arbejdet var færdigt, fremsendte klageren en opgørelse over  

 arbejdet til indklagede.
Da indklagede ikke kunne godkende opgørelsen,  

 fremsendte klageren herefter den 9. juli 1992 følgende regning til  

 indklagede:
 »Etablering bolværk ved Nordkaj.
 Den 15. juli 1992 skrev indklagede således til klageren:
 »Efter mødet den 25/6-1992 med udvalget blev situationen efter  

 færdiggørelsen af hammerhovedet drøftet.
Det er udvalgets opfattelse, at der er tale om et kontraktforhold med en  

 max. pris på arbejdet.
Derfor fastholdes prisen på arbejdet at være den  

 aftalte max. pris kr. 161.545,00 excl. moms, hvilket beløb allerede er  

 betalt.
 Udvalget finder, at der skal betales for det ekstraarbejde, som blev  

 bestilt ved afleveringen, nemlig sandblæsning af den gamle betonoverflade med  

 efterfølgende svumning.
 Af den fremsendte regning af 9/7-1992 fakt.nr. 50635 og 50636 fremgår  

 udgiften til disse ydelser således:
De øvrige poster på fakt.nr. 50635 og 50636 afvises således som værende  

 arbejder omfattet af max.prisaftalen. .....« Den 14. august 1992 fremsendte klageren herefter følgende  

 »rentenota« til indklagede:
 hvilket beløb indklagede har afslået at betale.
Ingeniør B har forklaret, at hans firma tidligere har udført forskellige  

 entreprenøropgaver for indklagede.
Han blev spurgt, om firmaet kunne lave et  

 nyt hammerhoved på kajen.
Han besigtigede kajen sammen med C.
De talte om,  

 hvor meget af den gamle beton, det var nødvendigt at fjerne.
Han sendte sin  

 udregning til C.
Der blev herefter afholdt et møde mellem vidnet og den  

 daværende havneudvalgsformand D og C.
D sagde at det var vanskeligt at give  

 klageren arbejdet, når der kun var eet tilbud.
Vidnet tilbød så at udføre  

 arbejdet billigst muligt med en maksumumspris svarende til tilbudet.
Han  

 tilføjede dog, at det var en forudsætning, at det ikke var nødvendigt at  

 fjerne mere beton, end forudsat i tilbudet.
Han modtog herefter indklagedes  

 accept af 8. marts 1992, som han mente var i overensstemmelse med det  

 aftalte.
Da betonen viste sig at være dårligere, end han havde regnet med,  

 tilkaldte han C, der kom ned på kajen for at se på forholdene.
De blev enige  

 om, hvor meget beton, der skulle borthugges.
Vidnet sagde ikke, at projektet  

 så ville blive dyrere.
Efter at arbejdet var færdigt, sendte han en  

 almindelig regning med en forklaring på, hvorfor arbejdet var blevet dyrere  

 end anført i tilbudet af 10. februar 1992. C sagde, at han ikke kunne betale  

 regningen, da havneudvalget ikke ville acceptere den.
Under et møde med  

 havneudvalget den 25. juni 1992 tilkendegav vidnet, at han i stedet ville  

 fremsende en regning svarende til tilbudet med et tillæg for ekstraarbejder  

 opgjort efter enhedspriser.
Han fremsendte herefter fakturaen af 9. juli.
De  

 13,6 m3 merbeton fremkommer som forskellen mellem den beton, der er leveret  

 på pladsen og den beton, der er regnet med i tilbudet.
Der er anvendt mere  

 beton, end der er borthugget.
Det skyldes bl.a., at der er anvendt ekstra  

 beton til at oprette hammerhoved med.
Han kunne først se, at hammerhoved var  

 krumt, da de gamle sten var blevet fjernet.
Der er også gået en del beton til  

 fortøjningspullerterne.
Det var tidligere aftalt, at klageren skulle lave  

 disse efter regning.
Stadsingeniør C har forklaret, at formanden for havneudvalget foreslog,  

 at man skulle spørge klageren, om firmaet kunne udføre renovering af  

 kajanlægget.
Vidnet viste klagerens tilbud til D.
Denne sagde, at der skulle  

 være en maksimumpris, når indklagede kun havde rettet henvendelse til een  

 entreprenør.
Under et efterfølgende møde med B sagde denne, at han  

 selvfølgelig ikke ville indgå max.prisaftale »hvis kajen falder  

 sammen«.
Vidnet har konciperet brev af 8. marts 1992. Han har været på  

 kajen flere gange under arbejdets udførelse.
Han blev tilkaldt af B med  

 henblik på vurderingen af den dårlige beton.
De mødtes på kajen, og de  

 aftalte, at klageren skulle gå ned til beton af en kvalitet, som man på  

 stedet blev enige om.
Indklagedes teknikere har beregnet, at der  

 gennemsnitligt er fjernet 9 cm mere beton end de 62 cm, der er nævnt i  

 tilbudet.
Dette har været nødvendigt af hensyn til kajens sikkerhed.
Klageren har til støtte for sin påstand anført, at det arbejde, der er  

 krævet betaling for, er ekstraarbejde rekvireret af indklagede.  

 Forudsætningen for det afgivne tilbud med en maksimumpris har udtrykkelig  

 været, at det ikke var nødvendigt at borthugge mere end den beton, der var  

 angivet i tilbudet.
Da dette viste sig nødvendigt, er forudsætningen for  

 maksimering af prisen faldet væk.
Da indklagede ikke har anfægtet klagerens  

 pris, må indklagede betale det krævede beløb.
Indklagede har til støtte for sin påstand anført, at der ikke er tale om  

 rekvirerede ekstraarbejder.
En fravigelse af max-pris aftalen må forudsætte,  

 at klageren i forbindelse med arbejdets udførelse har gjort opmærksom på, at  

 der ville blive krævet ekstra betaling.
 Voldgiftsretten udtaler:
Det fremgår af indklagedes brev af 8. marts 1992 til klageren, at det  

 omhandlede arbejde skulle udføres billigst muligt med den i tilbudet af 10.  

 februar 1992 angivne pris som maksimum.
Det er herefter tilføjet, at  

 forudsætningen herfor er, at det ikke viste sig nødvendigt at borthugge mere  

 beton end forudsat.
Da det efter de afgivne forklaringer kan lægges til  

 grund, at klageren flere steder har måttet borthugge mere beton end forudsat  

 i tilbudet, og da indklagede har godkendt dette som nødvendigt af hensyn til  

 kajens sikkerhed, findes klageren at have krav på ekstra betaling for dette  

 arbejde.
Det må imidlertid antages, at en del af den forbrugte beton er  

 anvendt til opretning af kajen.
Da klageren ikke har taget forbehold for  

 betaling af dette arbejde ud over maksimumprisen, findes det klageren  

 tilkommende beløb at burde reduceres skønsmæssigt til 70.000 kr.
 Voldgiftsretten tager for så vidt kalgerens påstand til følge.
 T H I B E S T E M M E S:
 Inden 14 dage fra modtagelsen af denne kendelse betaler indklagede, A  

 Kommune, til klageren K, 70.000 kr. med sædvanlig procesrente fra den 18.  

 september 1992, til betaling sker samt sagens omkostninger med 9.000 kr.
 Omkostningerne ved voldgiftsrettens behandling af sagen betales af  

 indklagede.
København, den 6. december 1993 Knud Christensen/Fritse Hove/Søren Steen Møller p.v.c.
