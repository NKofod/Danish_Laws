 Hermed udsendes vejregler for signalanlæg, Vejdirektoratet,  

 vejregeludvalget, april 1985.
 Vejreglerne er udarbejdet i medfør af § 6 i lov om offentlige veje  

 (lovbekendtgørelse nr. 585 af 20. november 1975) og § 24, stk. 3, i lov om  

 private fællesveje (lovbekendtgørelse nr. 587 af 20. november 1975) og i  

 samarbejde med justitsministeriet i medfør af færdselslovens § 95, stk. 4.
Vejreglerne, der er udarbejdet af vejregeludvalget, indeholder regler af  

 teknisk karakter om kriterier for etablering samt udformning og placering af  

 signalanlæg.
Reglerne supplerer således bestemmelserne i justitsministeriets  

 bekendtgørelse om vejafmærkning af 22. april 1977 og justitsministeriets  

 cirkulære af 14. oktober 1977 om vejafmærkning for så vidt angår disses  

 bestemmelser om gadesignaler.
 Hovedvægten er lagt på regler for signalregulering af vejkryds.  

 Signalregulering af fritliggende stikrydsninger og vekselvis ensrettede  

 vejstrækninger er kun omtalt i det omfang, hvor der er tale om ændrede eller  

 supplerende regler i forhold til signalregulering i vejkryds.
 Endelig er visse andre signaler, herunder vognbanesignaler og  

 blinksignaler, behandlet kort i vejreglen.
Vejreglerne omfatter ikke regler for, hvorledes signalanlæg skal udføres,  

 når der indgår dobbeltrettede cykelstier i reguleringen.
Dette er omtalt i  

 ministeriet for offentlige arbejders cirkulære af 6. juli 1984 om  

 dobbeltrettede cykelstier.
 Det understreges i vejreglerne, at gadesignalanlæg i almindelighed kun bør  

 etableres, hvor mere fleksible reguleringsformer, f.eks, rundkørsel,  

 kanalisering, prioritering, skolepatruljeordning, tunnelanlæg eller  

 fodgængerbro, vil være utilstrækkelige.
 Der er ved reglernes udarbejdelse lagt vægt på, at reglerne skal kunne  

 danne grundlag for et så ensartet og trafiksikkert signalreguleringssystem  

 som muligt.
Vejreglerne indeholder derfor bestemmelser, der er bindende for  

 vejbestyrelserne.
De bindende regler kan kun fraviges efter forud  

 indhentet tilladelse fra ministeren for offentlige arbejder.  Ansøgning  

 herom bør ledsages af udtalelse fra politiet.
Vejreglerne indeholder endvidere retningslinier og vejledninger.
Disse  

 bestemmelser kan fraviges af vejbestyrelserne.
 Yderligere eksemplarer af vejreglerne kan fås ved henvendelse til  

 vejdirektorat, Havnegade 27, postboks 2169, 1016 København K., tlf. (01) 11  

 33 38.
 Følgende bestemmelser er bindende for vejbestyrelserne:
2. Generelle bestemmelser for etablering af  

 signalanlæg 2.1. Et signalanlæg skal i det mindste regulere konflikterne mellem  

 ligeudkørende motorkøretøjer og krydsende trafikstrømme, hvis sådanne  

 konflikter forekommer.
2.2. Al indkørsel af motorkøretøjer til et signalreguleret område skal  

 signalreguleres.
Undtaget herfra er kun indkørsel af helt ubetydelig trafik  

 ad en overkørsel.
 2.3. På veje med tilladt hastighed på over 80 km/t må gadesignalanlæg kun  

 opstilles, såfremt der samtidig etableres hastighedsbegrænsning på højst 70  

 km/t i tilfarterne.
 2.4. Signalanlæg, som ligger så tæt på hinanden, at misforståelse og  

 forveksling af de enkelte anlægs signalbilleder kan forekomme, skal af  

 sikkerhedsmæssige grunde samordnes.
 2.5. På tværs af alle tilfarter, deltilfarter og cykelstier, som er  

 omfattet af signalreguleringen, skal etableres stoplinie, medmindre dette ved  

 vejarbejder er umuligt på grund af belægningens art.
3. Signalers antal og placering 3.1. Hovedsignaler 3.1.1. For hver tilfart eller deltilfart i et signalreguleret område skal  

 opsættes mindst 2 hovedsignaler tilhørende samme signalgruppe. 3-lys  

 pilsignaler eller cyklistsignaler kan dog erstatte hovedsignalerne, når  

 betingelserne herfor er opfyldt, jfr. afsnit 3.2. og 3.3.
3.1.2. Hvor der fra en tilfart forekommer venstresving, og hvor modkørende  

 færdsel afvikles ved eftergrønt, skal der i krydsets fjerne venstre hjørne  

 anbringes et hovedsignal uden grønt lys.
Dette signal skal ved skift til gult  

 og rødt lys skifte i takt med eller senere end signalerne for den modkørende  

 trafik.
Det må påses, at venstresvingende trafikanter, der er kørt frem i  

 krydsets midte, ikke umiddelbart kan se andre signaler end det nævnte.
 3.1.3. Hovedsignaler hørende til forskellige deltilfarter skal, når de  

 anbringes ved siden af hinanden, være lige store.
3.2. Pilsignaler 3.2.1. 3-lys pilsignaler må kun anvendes som erstatning for hovedsignaler  

 for trafikanterne i et tilfartsspor, der er afmærket som ren ligeudbane eller  

 ren svingbane, og de skal da være de eneste gadesignaler, der gælder for de  

 pågældende trafikanter.
 3.2.2. 3-lys pilsignaler skal anbringes ved den tilfart eller deltilfart,  

 de skal regulere, efter reglerne for hovedsignaler og på en sådan måde, at de  

 tilsammen ses tydeligt adskilt fra eventuelle hovedsignaler eller andre 3-lys  

 pilsignaler.
3.3. Cyklistsignaler 3.3.1. Cyklistsignaler må kun anvendes, hvis der er cykelsti, og kun, hvis  

 der skal signalgives anderledes for cyklister end for de motorkørende.
3.4. Fodgængersignaler 3.4.1. Ved fodgængerfelter af en sådan længde, at køretøjsrømningstiden  

 ikke er tilstrækkelig som fodgængerrømningstid, skal der opsættes  

 fodgængersignaler.
 3.4.2. Anvendes fodgængersignaler ved eet fodgængerfelt i et kryds, skal  

 der anvendes fodgængersignaler i eventuelle andre fodgængerfelter i krydset.  

 Fodgængersignaler skal ligeledes anvendes, såfremt et fodgængerfelt passeres  

 af en trafikstrøm, som kører frem for grøn pil.
 3.4.3. Fodgængersignal skal placeres ved den fjerneste ende af det  

 fodgængerfelt, som signalet gælder for, på en sådan måde, at det er synligt  

 under hele passagen.
4. Geometriske forhold 4.1. For enhver svingende trafikstrøm skal antallet af kørespor i og efter  

 krydset mindst være lig antallet af kørespor før krydset.
 4.2. Ved forsatte fodgængerfelter eller stikrydsninger skal  

 stitrafikanterne dirigeres ved opsætning af rækværker eller lignende på  

 midterhellen.
 4.3. Hvor der etableres helle mellem spor for venstresvingende og  

 ligeudkørende fra samme side, skal der tillige findes helle mellem spor før  

 venstresvingende og modkørende trafik.
5. Fritliggende stikrydsning 5.1. Gadesignalanlæg i en fritliggende stikrydsning må ikke etableres på  

 vejstrækninger med tilladt kørselshastighed større end 70 km/t.
 5.2. Antallet af højtsiddende signaler i fritliggende stikrydsning skal  

 være to for hver køreretning.
6. Vekselvis ensrettede strækninger 6.1. For hver tilfart til vekselvis ensrettede strækninger skal der  

 anbringes et signal ved stoplinien.
Dette kan dog udelades i midlertidige  

 anlæg.
 6.2. Signalerne skal i alle tilfælde placeres før den enkeltsporede  

 stræknings begyndelse og højst 10 m efter stoplinie eller standsningssted.
7. Krav til materiel 7.1. Styreapparater for gadesignalanlæg skal være forsynet med en af  

 tidsmålingen uafhængig kontrol for, at der ikke som følge af fejl ved  

 anlægget vises samtidigt grønt i fjendtlige signalgrupper.
Aktivering af  

 kontrollen skal slukke samtlige signaler i anlægget.
 7.2. Lyset fra gadesignallanterner skal have farver, der ligger inden for  

 de farvegrænser, som er defineret i D.I.N. 6163, del 5, september 1978.
7.3. Forglasset i pilsignaler skal have samme mål som lysåbninger i  

 hovedsignaler.
Pilsignal anbragt ved et hovedsignal skal have samme  

 lysåbningsdiameter som dette.
 7.4. Lysåbninger i cyklistsignaler skal have en diameter på 10 cm.
 7.5. Den over cyklistsignal krævede tavle skal være 8 x 13 cm, være  

 indefra belyst og vise en hvid cykel på blå bund.
 7.6. Forglasset i fodgængersignaler skal have en diameter på 20 cm.
 7.7 Som signalgiver for det gule blink ved fodgængerfelter skal anvendes  

 1-lys lanterner med 30 cm diameter.
7.8. Fodgængertryk og andre stykknapdetektorer skal være blå og være  

 forsynet med kontrollampe.
Dette gælder ikke tryk, som alene er beregnet for  

 blinde, jfr. vejregler for ikke visuelle signaler for blinde og svagsynede,  

 udsendt med ministeriet for offentlige arbejders cirkulære af 13. marts 1984.
 7.9. Lyset i fodgængerdetektorens kontrollampe skal være hvidt, synligt  

 forfra og fra siderne og angive, at fodgængersignalerne ved det pågældende  

 fodgængerfelt vil skifte til grønt uden yderligere påvirkning af trykknappen.
8. Lanternernes placering i højde 8.1. Højtsiddende signal over kørebane skal placeres sådan, at der under  

 alle forhold er mindst 5,0 m fri højde under signallanternen med tilhørende  

 beslag.
 8.2. Lavtsiddende signal over cykelsti skal placeres sådan, at der under  

 alle forhold er mindst 2,5 m fri højde under signallanternen med tilhørende  

 beslag.
8.3. Lavtsiddende signal over fortov, rabat eller helle bør placeres i 2,2  

 m højde, regnet til underkanten af signallanternen.
Vejbestyrelsen kan, hvor  

 forholdene taler for det, placere dette signal i en anden højde, dog ikke  

 lavere end 1,5 m.
9. Ikrafttræden Cirkulæret træder i kraft den 1. maj 1985.
 Eksisterende signalanlæg skal bringes i overensstemmelse med nærværende  

 cirkulære senest den 1. maj 1990.
