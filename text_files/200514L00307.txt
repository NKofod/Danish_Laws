Betænkning afgivet af Socialudvalget den 2. marts 2006 Betænkning over Forslag til lov om ændring af lov om almene  

 boliger m.v. og lov om social service (Garanti for tilbud om almen plejebolig eller plads på  

 plejehjem for ældre, aflastning samt vurdering af tidligere frihedskæmpere  

 m.fl.s behov for plads på plejehjem) [af  

 socialministeren (Eva Kjer Hansen)] 1. Udvalgsarbejdet Lovforslaget blev fremsat den 14. december 2005 og var til 1.  

 behandling den 11. januar 2006. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 7 møder.
Høring Et udkast til lovforslaget har inden fremsættelsen været sendt i  

 høring, og socialministeren sendte den 22. november 2005 dette udkast til  

 udvalget, jf. alm. del  bilag 80. Den 20. december 2005 sendte  

 socialministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra KL (Kommunernes Landsforening). Socialministeren  

 har over  

 for udvalget kommenteret den skriftlige henvendelse.
Spørgsmål Udvalget har stillet 6 spørgsmål til socialministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og SF) indstiller lovforslaget til  

  

 vedtagelse uændret.
Dansk  

 Folkepartis medlemmer af udvalget kan varmt støtte dette  

 lovforslag,  

 som sikrer, at der indføres en plejeboliggaranti for svage ældre.
De  

 fleste ældre bliver boende i eget hjem længst muligt og er derfor meget  

 svage,  

 når behovet for en plejebolig opstår.
Så på den baggrund er det nødvendigt,  

 at  

 den ældre inden for en kort tidshorisont kan tilbydes en plejebolig, hvor der  

 er trygge rammer og døgnomsorg.
Det er positivt, at det nu  

 bliver fastslået i almenboligloven og serviceloven, at ældre, der har et  

 særligt behov for en almen plejebolig eller plads på et plejehjem, anvises en  

 sådan bolig senest 2 måneder efter optagelse på venteliste.
DF kan ligeledes  

 støtte, at der sker en præcisering af, at personer uden nære pårørende kan  

 tilbydes  

 et midlertidigt ophold i en plejebolig eller et plejehjem.
Personer, der  

 modtager erstatning efter lov om besættelsestidens ofre, bliver også  

 tilgodeset  

 i dette lovforslag.
Det er positivt, at de fremover får mulighed for at blive  

 behovsvurderet til en plads på et plejehjem direkte fra udlandet.
 Et  

  

 mindretal  

  

 i  

 udvalget (S) vil stemme hverken for eller imod lovforslaget ved 3.  

 behandling.
 Et  

  

 andet mindretal  

  

 i  

 udvalget (RV og EL) indstiller lovforslaget til  

  

 forkastelse  

  

 ved 3. behandling.
Det Radikale Venstres  

 medlemmer af udvalget kan støtte to af elementerne i lovforslaget.
Det ene  

 gælder ny adgang for  

 tidligere frihedskæmpere m.fl. til at kunne blive  

 behovsvurderet og visiteret til en plads på et plejehjem direkte fra  

 udlandet.  

 Det andet er en  

 præcisering af,  

 at kommunalbestyrelsen kan tilbyde personer et midlertidigt ophold på en  

 plejehjemsplads eller i en plejebolig,  

 hvis de har behov for det.
Begge dele er fornuftige ændringer, som RV kan  

 støtte.
Derimod kan RV af  

 principielle grunde ikke støtte den del af l  

 ovforslaget, der forpligter  

 kommunerne til at tilbyde ældre, der har behov for en almen plejebolig eller  

 en  

 plads på et plejehjem, en sådan bolig eller plads  


  

 senest 2 måneder efter optagelse på en venteliste.
RV mener, at der er  

 brug for at sikre, at der er nok af den rigtige slags boliger og tilbud til  

 de  

 ældre med et plejebehov.
Derfor vil RV gerne være med til at finde penge til  

 en  

 styrket indsats på området.
Men metoden er gal.
Der er flere problemer forbundet med at  

 indføre en sådan plejehjemsgaranti.
For det første frygter RV, at en 2-måneders ventetidsgaranti kan  

 blive en boomerang og føre til serviceforringelser i form af en strammere  

 visitation til plejeboligerne.
RV må i hvert fald konstatere, at RV under  

 udvalgsbehandlingen ingen sikkerhed har fået for, at det kan undgås.  

 Tværtimod  

 er kendsgerningen, at der er en betydelig afstand mellem KLs og  

 Socialministeriets vurdering af de udgifter, lovforslaget pålægger  

 kommunerne.  

 Det øger i sig selv risikoen for en stramning af visitationen.
Hverken ministeren eller Folketinget har på det foreliggende  

 grundlag nogen mulighed for at holde øje med, hvorvidt plejehjemsgarantien i  

 sig selv medfører strammere visitation.
Det fremgår af socialministerens  

 svar,  

 at ministeriet ikke i dag har oplysninger om kommunernes praksis for  

 visitation  

 til plejeboliger og plejehjem.
Derfor vil det være umuligt at afgøre, om  

 lovforslaget i sig selv tvinger kommuner, der mangler finansiering, til at  

 ændre praksis og stramme visitationskravene.
RV mener for det andet, at beslutningen bør være kommunernes.  

 Folketinget bør i RVs øjne så vidt muligt afholde sig fra at udstikke  

 servicegarantier på kommunernes vegne.
Det er netop meningen med det stærke  

 danske kommunestyre, at sådanne prioriteringer træffes lokalt i  

 overensstemmelse  

 med borgernes ønsker.
Det bør derfor være op til den enkelte kommune at  

 afgøre,  

 hvilket serviceniveau, inkl. ventetider, man ønsker at tilbyde borgerne.
Det  

 kunne også være, at nogle kommuner snarere så et behov for at bruge de ekstra  

 midler til at styrke plejen af ældre i eget hjem.
RV mener, at den slags bør  

 være en lokal prioritering.
For det tredje kan en central plejehjemsgaranti give et problem  

 med overkapacitet.
Kommunerne vil skulle bygge 1.330 nye boliger frem til  

 2009  

 for at leve op til garantien.
Samtidig har de ældre frit valg, så de kan  

 afvise  

 kommunens tilbud og i stedet selv vælge en venteliste til et andet plejehjem  

 m.v.
Dermed risikerer kommunerne ledige pladser på plejehjem m.v., som ikke  

 er  

 efterspurgte, alt imens der er lange ventelister til andre boliger.
Flere  

 borgmestre har udtrykt bekymring for dette scenario, netop fordi deres  

 oplevelse er, at flere og flere ældre hellere vil vente på det rigtige tilbud  

 end komme hurtigt til.
Også det taler for, at beslutningen om at indrette  

 tilbuddene  

 til de ældre bedst ligger lokalt.
 Endelig konstaterer RV, at alle ældre i dag i kraft af lov om  

 social service har krav på den nødvendige pleje og hjælp,  

  

 uanset om den foregår i den hidtidige bolig eller i en  

 ældre-/plejebolig. Ældre modtager derfor pleje og hjælp, hvis de har behovet  

   

 også selv om de bor i eget hjem.
 På den baggrund kan RV  

 ikke støtte lovforslaget i sin samlede udformning.
Enhedslistens medlem af  

 udvalget ønsker flere og bedre boliger til de ældre, men Enhedslisten ønsker  

 ikke, at der skal stjæles fra boliglejerne, som i forvejen er dem, der  

 relativt betaler alt for meget set i forhold til boligejerne.
Pengene  

 til  

 at bygge de boliger, som beskrives i lovforslaget, tages fra Landsbyggefonden  

 og satspuljemidlerne.
Dette er en helt uacceptabel måde at finansiere  

 lovforslaget på.
Finansiering via satspuljemidlerne er en ekstremt  

 usolidarisk måde, hvor man lader mennesker på overførselsindkomster  

 betale  

 for almene velfærdsgoder.
Disse velfærdsgoder bør betales af mennesker med  

 højere indkomster via en skattepolitik med en solidarisk omfordeling.
Enhedslisten konstaterer  

 samtidig, at der er en betydelig afstand mellem regeringens og KLs skøn  

 over  

 de økonomiske konsekvenser af lovforslaget.
Enhedslisten kan ikke støtte et  

 lovforslag, hvor det ikke er afklaret, om der medfølger en realistisk  

 økonomisk kompensation til kommunerne.
 Af disse grunde stemmer  

 Enhedslisten imod forslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)   

 Anne‑Mette Winther Christiansen (V)   

 Inge‑Lene Ebdrup (V)  

  

  nfmd.  

  

 Inger Støjberg (V)   

 Pia Kristensen (DF)  

  

  fmd.  

  

 Mia Falkenberg (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Lotte Bundsgaard (S)   

 Hüseyin Arac (S)   

 Karen Hækkerup (S)   

 Lise von Seelen (S)   

 Martin Lidegaard (RV)   

 Bente Dahl (RV)   

 Villy Søvndal (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 107 Bilagsnr.
Titel 1 Høringssvar og høringsnotat, fra socialministeren 2 Tidsplan for udvalgets behandling af lovforslaget 3 1. udkast til betænkning 4 Henvendelse af 20/2-06 fra KL 5 2. udkast til betænkning Oversigt over spørgsmål og svar vedrørende L 107 Spm.nr.
