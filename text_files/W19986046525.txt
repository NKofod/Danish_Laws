 Ankenævnet udtalte bl.a.:
" . Ankenævnet er enig med Patentdirektoratet i, at  

 forvekslingsrisikoen skal bedømmes med udgangspunkt i de  

 pågældende varemærker, hvorfor det af klageren  

 påberåbte særlige markedsføringskoncept ikke kan  

 have betydning for sagens afgørelse." Varemærkerne SPACE MASTER og SPEEDMASTER  

 ikke forvekslelige År 1998, den 6. april afsagde  

 Patentankenævnet (Michael Dorn,  Steffen Gulmann,  J.C.
Warnich-Hansen) følgende KENDELSE i sagen j.nr.
V 3/96:
Klage fra Omega SA, Schweiz, v/Patentbureauet Budde, Schou  

 & Co.
A/S over Patentdirektoratets afgørelse af 10. november 1995  

 vedrørende gyldigheden af varemærkeregistrering VR 0237 1995 for  

 Citizen Tokei Kabushiki Kaisha (Citizen Watch Co., Ltd.,) Japan, v/Ostenfeld  

 Patentbureau A/S.
Den 15. februar 1994 indleverede Citizen Watch Co., Ltd.,  

 Japan v/Th.
Ostenfeld Patentbureau A/S en ansøgning om registrering af  

 varemærket SPACE MASTER for klasse 14: Ure.
 Varemærket blev registreret den 13. januar 1995.
 Den 8. februar 1995 blev registreringen offentliggjort i  

 Dansk Varemærketidende.
Ved skrivelse af 7. april 1995 nedlagde klageren, OMEGA  

 SA, Schweiz, v/Budde, Schou & Co.
A/S indsigelse imod registreringens  

 gyldighed.
Som begrundelse for indsigelsen anførtes:
 "Indsigelsen støttes på vor klients danske  

 varemærkeregistrering VR 0101/92 SPEEDMASTER, der dækker  

 følgende varer:
Klasse 9: apparater og instrumenter, der måler og  

 registrerer tidsintervaller og/eller trykker, opbevarer og synligt angiver  

 tidsintervaller og tidsmålinger med hensyn til industrielle processer  

 og sportsbegivenheder, tællere og stopure til sportsbrug Klasse 14: ure og kronometre og kronografure, herunder  

 sådanne der også måler og registrerer tidsintervaller og/  

 eller trykker, opbevarer og synligt angiver tidsintervaller og  

 tidsmålinger, tællere og stopure til sportsbrug.
 Fuld varekollision foreligger således mellem de to  

 mærker, og da disse samtidig ligger tæt op ad hinanden  

 såvel visuelt som auditivt, vil fare for forveksling være meget  

 overhængende.
Ved vurderingen af  

 forvekslelighedsspørgsmålet mellem de to mærker SPACE  

 MASTER/SPEEDMASTER, bør indgå, at vor klients SPEEDMASTER-ur var  

 det første ur, som blev båret på månen.
Vor klient  

 henviser stadig i dag til dette faktum i sin markedsføring, herunder  

 reklamer og brochurer, således som det vises på vedlagte kopier.  

 Associationer fra SPACE til SPEED til verdensrummet er således  

 nærliggende.
Da sidste element i de to mærker MASTER samtidig er  

 identisk, vil en uvildig forbruger være yderst tilbøjelig til at  

 forveksle de to mærker.
På baggrund af ovenstående henstiller vi, at  

 det ansøgte mærke må blive afvist fra registrering." I skrivelse af 11. august 1995 bestred  

 mærkeindehaveren, at de to mærker er forvekslelige og  

 udtalte:
 "Det bestrides naturligvis ikke, at der foreligger fuld  

 varekollision mellem de to mærker, for så vidt som disse begge  

 dækker ure.
 Derimod gøres det gældende, at der ikke  

 foreligger en sådan grad af mærkelighed, at der skulle kunne  

 statueres forvekslelighed, idet mærkerne både visuelt, fonetisk  

 og associationsmæssigt er klart adskilt fra hinanden.
Visuelt må det således tillægges stor  

 betydning, at det registrerede mærke består af ét ord,  

 mens det ansøgte mærke består af to adskilte ord.
Hertil  

 kommer, at forstavelsen SPEED med de to vokaler "EE" anbragt ved siden af  

 hinanden giver et billedmæssigt indtryk, der er helt forskelligt fra  

 billedet af de to vokaler "A" og "E" adskilt af bogstavet "C", "ACE", i det  

 første ord af det ansøgte mærke.
I lydmæssig henseende er der også stor forskel  

 på udtalen af de to engelske ord SPEED og SPACE, og endelig er der i  

 begrebsmæssig henseende ingen lighedspunkter mellem på den ene  

 side ordet SPEED og på den anden side ordet SPACE.
Det skal  

 tilføjes her, at begge ord, selv om de stammer fra det engelske sprog,  

 må antages at være kendt af langt størstedelen af Danmarks  

 befolkning.
 Den kendsgerning, at begge mærker som sidste led  

 indeholder ordet MASTER, kan næppe i sig selv tillægges stor  

 betydning, når henses til det uhyre store antal varemærker, der  

 optræder i registeret, indeholdende dette ord.
 Vi skal i øvrigt også i denne forbindelse  

 tillade os at henvise til Rigmor Carlsen, Varemærker  

 Registreringspraksis 1880-1980, hvor det på side 58 om  

 étordsmærker over for mærker, der består af flere  

 ord, anføres "Mærker, der består af flere ord, anses  

 ligeledes kun for forvekslelige med mærker, der består af et af  

 ordene, hvis det er identisk med dette ord ...".
 Blandt afgørelser i indsigelsessager truffet af  

 Patentdirektoratet skal vi især henvise til nedenstående to  

 afgørelser og Patentdirektoratets begrundelse for ikke at finde disse  

 mærker forvekslelige:
Side 184, BABYLAND # HAPPY LAND Visuelle og især begrebsmæssige forskelle.
Side 201, SUNLINE # SOFT LINE Ligheden i den væsentlige støttet på den ikke  

 ualmindeligt forekommende endelse  LINE, mens forstavelsen SUN og ordet SOFT  

 giver forskellige associationer.
 Da indsiger i sin begrundelse af 7. april 1995 ikke blot  

 henviser til indsigers varemærkeregistrering VR 00.101 1992  

 SPEEDMASTER, men udtaler, at indsigers markedsføring af ure ligeledes  

 bør indgå ved vurderingen af  

 forvekslelighedsspørgsmålet, skal vi tillade os at kommentere  

 indsigers brug og det fremsendte dokumentationsmateriale.
Det første bilag, som indsiger har fremsendt, er en  

 kopi af en særudgave af en publikation "Tradepost Basel-94",  

 tilsyneladende for at festligholde 25-året for menneskets første  

 vandring på månen.
Ifølge indsiger var SPEEDMASTER-uret  

 det første ur, som blev båret på månen.
Det  

 fremgår imidlertid af publikationen "Tradepost Basel-94", at det  

 pågældende ur bar et af følgende varemærker Speedmaster Professional Omega Speedmaster Omega Speedmaster Professional.
Af den tysksprogede publikation "FI" fra oktober 1994  

 fremgår det, at indsigers varemærke er SPEEDMASTER PROFESSIONAL og af urskiven, som er vist i venstre spalte, kan det  

 netop anes, at selve produktet bærer varemarket W OMEGA Speedmaster PROFESSIONAL Af publikationen "OMEGA" (udateret) fremgår det af  

 teksten, at indsigers varemærke er et af følgende Omega Speedmaster Professional Speedmaster Professional, mens det af den viste urskive fremgår, at  

 varemærket består af de samme fire varemærkeelementer  

 nævnt ovenfor under den tyske publikation, og som iøvrigt hver  

 for sig har særpræg.
Ved det af indsiger fremsendte materiale er der  

 således på ingen måde dokumenteret, at indsiger bruger et  

 varemærke SPEEDMASTER, men derimod at indsiger bruger fire forskellige  

 varemærker, hvori ordet "speedmaster" indgår.
Under alle  

 omstændigheder bestrides det, at brug af et varemærke på  

månen i 1969 og i rummet i 1975 af varemærker,  

 hvori ordet "speedmaster" indgår, skulle kunne bidrage til at  

 øge forvekslingsrisikoen i Danmark i 1995.
Vi fastholder derfor, at de to varemærker ikke kan  

 betragtes som forvekslelige i Varemærkelovens forstand og anmoder  

 Direktoratet om at afvise indsigelsen." Patentdirektoratet traf afgørelse i sagen den 10.  

 november 1995 og afviste indsigelsen med følgende begrundelse:
 "To varemærker er forvekslelige i henhold til  

 varemærkelovens § 15, stk. 1, nr. 2, jf. § 4, stk. 1, når  

 mærkerne ligner hinanden så meget, at der er risiko for  

 forveksling, herunder at det kan antages, at der er en forbindelse mellem  

 mærkerne, og mærkerne vedrører varer eller tjenesteydelser  

 af samme eller lignende art.
Der foreligger sammenfald af varer i klasse 14 i relation  

 til ure, der både er omfattet af indsigers registrering VR 101 1992  

 samt nærværende registrering.
Det er derimod direktoratets  

 opfattelse, at mærkelighed ikke er til stede.
Betydningen af de engelske ord "SPEED" og "SPACE" må  

 anses for almindelig kendt i Danmark, og mærkerne adskiller sig  

 således begrebsmæssigt fra hinanden.
Det skal i denne forbindelse  

 bemærkes, at ordet MASTER er almindeligt anvendt i varemærker, og  

 derfor i sammensætning med andre ord må betragtes som et mindre  

 dominerende mærkeelement.
 De har anført, at indsigers markedsføring i  

 forbindelse med mærket SPEEDMASTER indgår som et element, der  

 forøger forvekslingsrisikoen.
Varemærkelovens § 15, stk. 1, nr. 2 bestemmer at et  

 varemærke er udelukket fra registrering hvis, "der er risiko for  

 forveksling, herunder at det antages, at der er en forbindelse med det  

 ældre varemærke, fordi det yngre mærke er identisk med  

 eller ligner det ældre varemærke ..." Det er direktoratets opfattelse, at forveklingsrisikoen i  

 relation til denne bestemmelse skal udspringe af mærkerne alene og ikke  

 af ansøgers eller indsigers markedsføringskoncept.
Direktoratet  

 har således ikke taget stilling til betydningen af det beskrevne  

 markedsføringskoncept i relation til bedømmelsen af  

 mærkerne efter varemærkelovens § 15, stk. 1, nr. 2." Denne afgørelse har klageren ved skrivelse af 9.  

 januar 1996 indbragt for Patentankenævnet med påstand om, at  

 direktoratets afgørelse omstødes.
 Klageren har i ankebegrundelsen anført  

 følgende:
 "ANKEBEGRUNDELSE:
 Det bekendtgjorte varemærke VR 237/95 SPACE  

 MASTER (ordmærke) bør anses for forveksleligt med vor klients  

 bestående danske varemærkeregistrering VR 101/92 SPEEDMASTER  

 (ordmærke), hvilket mærke er benyttet intensivt gennem en  

 årrække, også i Danmark, og som sådant må anses  

 for indarbejdet, først og fremmest i forbindelse med armbåndsure  

 svarende til det, der blev brugt ved den første  

 månefærd.
 Vi vedlægger kopi af diverse franske, tyske og  

 engelsksprogede fagbladsartikler, der beskriver sammenhængen mellem vor  

 klients markedsføring af SPEEDMASTER-ure og dettes anvendelse på  

 Apollo 13 rumfærden (bilag 1-10).
 I bilag 11 vises vor klients direkte forbindelse med  

 rumfartøjet Apollo 13.
 Til dokumentation for den i Danmark stedfundne brug af  

 mærket vedlægges kopi af diverse annoncer og reklamer fra  

 årene 1992, 1993, 1994 og 1995, jfr. bilag 12-29.
 Ifølge dansk varemærkeregistreringspraksis  

 vil der som udgangspunkt ikke blive taget hensyn til  

 markedsføringsmæssige synspunkter.
 I den foreliggende sammenhæng må det  

 imidlertid tages i betragtning, at den nedlagte indsigelse ikke blot  

 støtter sig på dansk varemærkeregistrering nr. 101/92  

 SPEEDMASTER, men også - og absolut ikke mindst - på den  

 sideløbende brug af varemærket SPEEDMASTER i konkret  

 sammenhæng med rejser i rummet ("in space").
 Når denne i øvrigt ret omfattende brug og  

 indarbejdelse af mærket også i Danmark er sket i den nævnte  

 sammenhæng med  "space", må dette element indgå også  

 i den formelle vurdering af forvekslelighedsspørgsmålet i  

 forhold til den bekendtgjorte registrering nr. 237/95.
 I øvrigt henvises til de i indsigelsesskrivelse af  

 7. april 1995 anførte argumenter (bilag 31).
På baggrund af ovenstående henstiller vi, at  

 det bekendtgjorte må blive afvist fra registrering." Mærkeindehaveren har ved skrivelse af 29. marts 1996  

 nedlagt påstand om stadfæstelse og har anført:
 "Med hensyn til forveksleligheden af de to registrerede  

 varemærker medgiver vi at der er fuldt varesammenfald for så vidt  

 som begge registrerede mærker dækker ure i klasse 14. Derimod  

 mangler det andet led i forvekslelighedsbedømmelsen, nemlig  

 mærkelighed.
I imødegåelsen af indsigelsen af 11. august  

 1995 har vi i detaljer påpeget hvorledes mærkeindehavers  

 registrerede varemærke SPACE MASTER adskiller sig fra klagers  

 registrerede varemærke både i visuel, fonetisk og  

 begrebsmæssig henseende, hvorfor vi indledningsvis skal tillade os at  

 henvise dertil.
Vi skal dog tilføje at når der, som i det  

 foreliggende tilfælde, er tale om to rene ordmærker med klare  

 betydninger, får det tredje element i  

 mærkelighedsbedømmelsen, det begrebsmæssige indhold, en  

 særlig vægt, og vi skal her pege på, dels at de to engelske  

 ord "SPEED" og "SPACE" begge er yderst velkendte i Danmark, dels at de i  

 deres betydning adskiller sig klart fra hinanden.
Den fælles  

 mærkebestanddel "MASTER" er selvfølgelig også et kendt  

 ord, men dette ord er almindeligt forekommende i danske varemærker, og  

 udgør dermed et svagt varemærkeelement, således at en  

 påstand om mærkelighed ikke kan baseres derpå.
Vi skal i denne forbindelse også henvise til at  

 Patentdirektoratet under ansøgningens behandling havde fremdraget  

 klagers registrerede varemærke, men efterfølgende frafaldt denne  

 indvending efter vor indgivne argumentation af 26. september 1994, og  

 derefter registrerede varemærket SPACE MASTER.
Denne beslutning  

 fastholdt patentdirektoratet altså i indsigelsesafgørelsen af  

 10. november 1995, og vi skal derfor tillade os at henvise til  

 Patentdirektoratets begrundelse og den trufne afgørelse i  

 indsigelsessagen.
 Denne afgørelse, at der ikke er mærkelighed  

 til stede mellem de to varemærker, og dermed ikke forvekslelighed, er i  

 fuld overensstemmelse med såvel Patentdirektoratets praksis som  

 domspraksis på området, jf. de afgørelser som vi har  

 henvist til såvel i vor skrivelse af 26. september 1994 som i  

 imødegåelsen af indsigelsen af 11. august 1995.
 Sammenfattende er det således vor opfattelse, som  

 deles af Patentdirektoratet, at når de to registrerede ordmærker  

 betragtes, er de ikke forvekslelige.
Klager har imidlertid også såvel i indsigelsen  

 som nu i klagen henvist til klagers markedsføring og har gjort  

 gældende at denne skal tages i betragtning ved vurdering af  

 forvekslelighedsspørgsmålet.
Klager har dokumenteret den  

 stedfundne markedsføring ved fremsendelse af bilag 1-29.
Bilagene 1-10 udgøres af kopier af fransk-, tysk-  

 og engelsksprogede fagbladsartikler.
I ingen af disse artikler er  

 varemærket "SPEEDMASTER" anvendt.
Derimod anvendes varemærkerne  

 "Speedmaster Professional", i bilag 1 ovenikøbet anført i  

 citationstegn, dvs. som varemærkeangivelse.
I disse bilag nævnes  

 herudover en række andre varemærker såsom "Omega  

 Speedmaster", "Omega", "Omega Speedmaster Professional", men som sagt ikke  

 varemærket "SPEEDMASTER".
I bilag 11, som er en reklame for, og omtale af, filmen  

 "Apollo 13", nævnes det at astronauterne på Apollo 13 var  

 afhængige af deres ure, nemlig ure med varemærket "Omega  

 Speedmaster Professional", jf. specielt sidste side i dette bilag.
Dette  

 bilag omtaler således heller ikke varemærket  

 "SPEEDMASTER".
 Bilagene 12 til 29 vedrører dansksprogede annoncer  

 og reklamer, og her gør præcis det samme forhold sig  

 gældende, nemlig at det ikke er varemærket "SPEEDMASTER"  

 der omtales, men derimod ure med varemærkerne "Omega Speedmaster" og  

 "Omega Speedmaster Professional". Med hensyn til sidstnævnte henviser  

 vi specielt til bilagene 19-27, der alle viser annoncer med teksten "vind det  

 originale astronaut-ur", hvorefter annoncen gengiver varemærket for  

 dette ur, nemlig: "Omega Speedmaster Professional". Det fremgår  

 endvidere af bilag 28 og 29 at "det første og det eneste ur der har  

 været på månen" er et ur med varemærket "Omega  

 Speedmaster Professional".
De varemærker som klager bruger og har indarbejdet  

 blandt andet i Danmark er således en række forskellige  

 varemærker, nemlig Omega Speedmaster Speedmaster Professional Omega Speedmaster Professional og ingen af disse varemærker er efter vor vurdering  

 forvekslelige med mærkeindehaverens registrerede varemærke SPACE MASTER Klager kan ikke ved at sende sit ur til månen og  

 senere i reklamer og artikler henvise til denne færd, begære  

 eneret til ordet "SPACE", hvilket tilsyneladende er det der gøres et  

 forsøg på i nærværende sag.
 Konkluderende skal vi med hensyn til  

 spørgsmålet om forvekslelighed af de to registrerede  

 ordmærker henholde os til tidligere betragtninger samt til  

 Patentdirektoratets afgørelse og begrundelse herfor i  

 indsigelsessagen.
 Med hensyn til spørgsmålet om klagers  

markedsførte varemærke, som påstået, har  

 øget forvekslingsrisikoen, skal vi henvise til at dette efter vor  

 opfattelse ikke er tilfældet, allerede fordi klager i sin  

 markedsføring ikke bruger sit registrerede varemærke, men  

 derimod andre varemærker.
Vi henstiller derfor at Patentdirektoratets  

 afgørelse stadfæstes." Ankenævnet har behandlet sagen på sit  

 møde den 11. februar 1998.
For klageren (indsiger) mødte cand.jur.
Inge Lise  

 Persson, der procederede sagen overvejende med henvisning til de fremlagte  

 processkrifter.
 Der blev ikke givet møde for indklagede  

 (mærkeindehaveren).
 Ankenævnet skal udtale:
Af de af Patentdirektoratet anførte grunde, og da  

 det overfor ankenævnet oplyste ikke kan føre til noget andet  

 resultat, stadfæster ankenævnet den påklagede  

 afgørelse.
Det bemærkes i den forbindelse, at ankenævnet  

 er enig med Patentdirektoratet i, at forvekslingsrisikoen skal  

 bedømmes med udgangspunkt i de pågældende  

 varemærker, hvorfor det af klageren påberåbte særlige  

 markedsføringskoncept ikke kan have betydning for sagens  

 afgørelse.
 Herefter bestemmes:
 Den påklagede afgørelse stadfæstes.
