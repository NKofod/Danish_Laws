 Pressenævnet udtalte, at selvom Revisornævnets  

 kendelse efter det oplyste alene vedrørte revisionen af regnskaberne  

 for nogle skoler omfattet af Skolesamfundet Tvind, fandt nævnet ikke  

 grundlag for at kritisere, at indklagede i det korte telegram om  

 revisorlovgivning   altså et andet emne end Tvind-koncernens  

 regnskabsforhold   havde benyttet den mindre præcise betegnelse Tvind.
Henset til at udtrykket Tvind måtte anses for ganske  

 indarbejdet i den offentlige debat som betegnelse for organisationen som  

 sådan og om de skoler, fonde eller selskaber, der havde tilknytning til  

 organisationen, var det nævnets opfattelse, at det lå inden for  

 rammerne for den redaktionelle formuleringsfrihed at anvende betegnelsen som  

 sket i telegrammet.
Nævnet fandt følgelig ikke, at indklagede  

 havde handlet i strid med god presseskik.
Kendelse fra Pressenævnet i sag nr.  

 8/2002 Poul  Jørgensen   har som bestyrelsesformand for  

 de erhvervsdrivende fonde Fælleseje, Estate og  Thomas  Brocklebank    

 klaget til Pressenævnet over et telegram udsendt af Ritzaus Bureau den  

 10. januar 2002, idet han mener, at god presseskik er tilsidesat.
 I telegrammet, der havde overskriften "Ny lov skal  

 sikre uafhængige revisorer" hed det blandt andet.
----- "De danske revisorer skal være rene som  

 nyfalden sne, når de sætter deres godkendende underskrift  

 på et regnskab.
Men sneen har over de senere år fået en del  

 pletter, efter revisorer har godkendt regnskaber i for eksempel Nordisk Fjer  

 og Tvind, som viste sig at være misvisende." ----- Klageren har oplyst, at han er formand for tre  

 erhvervsdrivende fonde, der i medieindustrien ofte under ét omtales  

 som Tvind, og han har derfor - ligesom alle andre læsere - kun grund  

 til at antage, at indklagede med denne effektive udbredelse af en sigtelse  

 for urigtig regnskabsaflæggelse og urigtige revisionspåtegninger  

 sigter til disse erhvervsdrivende fonde, der alle er registrerede i Erhvervs-  

 og Selskabsstyrelsen efter lovreglerne om registrering af erhvervsdrivende  

 fonde.
Den af indklagede udbredte sigtelse er efter klagers opfattelse egnet  

 til væsentligt at skade de tre fonde, der ejer ejendomme og skibe for  

 mere end 196 mio. kr. ifølge de årsregnskaber, der er afsluttet  

 den 31. december 2000.
Klageren har oplyst, at fondene årligt anskaffer  

 fast ejendom og skibe og optager kreditforeningslån og andre lån  

 til finansiering af anskaffelserne.
Således fremgår det af  

 fondenes årsregnskaber, at de tilsammen ved udgangen af år 2000  

 skyldte godt 128 mio. kr. til kreditforeninger, banker og andre panthavere.  

 Hvis långiverne anser den indklagede nyhedsmeddelelse for rigtig   hvad  

 de tre fonde ikke har nogen mulighed for at vurdere   kan denne meddelelse  

 påvirke långivningen til fondene i et omfang, der måske kan  

 opgøres i mange millioner kroner.
 Klageren har til indklagedes anførsel om, at alle  

 virksomheder og skoler, der kan sættes i forbindelse med navnet Tvind,  

 også med rette kan omtales og behandles som én virksomhed,  

 anført, at eventuelle fejl hos de skoler eller ved revisionen af samme  

 skoler, der lejer ejendomme og skibe tilhørende de tre fonde, ikke  

 uden videre kan lægges udlejerne til last.
 Klageren har videre anført, at Højesteret i  

 den skelsættende dom af 19. februar 1999, som indklagede er bekendt  

 med, anvender udtrykket Tvind-skolerne om skolerne, og at ingen af de tre  

 fonde har betegnet sig selv som Tvind, hverken hver for sig eller samlet,  

 hvorfor de må have ret til at blive betegnet ved det af dem valgte og  

 brugte navn.
 Klageren har yderligere anført, at  

 Undervisningsministeriet i forarbejderne til den grundlovsstridige Tvind-lov  

 anvender udtrykkene Tvind-skolerne og Tvind-samvirket om skolerne, men ikke  

 om de tre selvejende fonde, der derimod omtales som Tvind-koncernen.  

 Ligeledes anvender Revisornævnet ikke ordet Tvind i forhold til de tre  

 fonde.
 Afslutningsvis har klager bemærket, at han ikke  

 forud for nyhedsmeddelelsen blev gjort bekendt med, at man agtede at beklikke  

 fondenes revision som sket, uanset indklagede kender klagers telefonnummer,  

 som man tidligere har benyttet sig af.
Indklagede har oplyst, at baggrunden for, at man valgte at  

 nævne Tvind som eksempel på revisorer, der har påtegnet  

 misvisende regnskaber, er, at statsautoriseret revisor X den 11. april 2001  

 endeligt blev ikendt en bøde på 100.000 kr. af  

 Revisornævnet.
Bøden begrundedes med, at han "havde  

 tilsidesat sine pligter som statsautoriseret revisor", da han reviderede  

 og påtegnede regnskaberne for de statsstøttede grund- og  

 kostskoler, der indgik i Skolesamfundet Tvind.
Det er indklagedes opfattelse, at det store net af  

 institutioner både i den offentlige opfattelse og i realiteten er  

 tæt sammenknyttede under den fælles betegnelse Tvind.
Dette er  

 baggrunden for brugen af den generelle betegnelse Tvind i artiklen.
Efter  

 klagers opfattelse finder den generelle betegnelse også dækning i  

 dels, at skolernes økonomi var meget tæt knyttet til andre dele  

 af Tvind-koncernen, dels at skolerne modtog hjælp til bogføring  

 og regnskabsassistance fra Skolesamfundet Tvind Forvaltningen, som var en  

 privat forening, der kunne optage skolerne i Skolesamfundet Tvind som  

 medlemmer.
Indklagede har vedrørende klagers  

 bemærkninger om fondenes forringede lånemuligheder anført,  

 at det er uforståeligt, at klager mener, at brugen af  

 fællesbetegnelsen Tvind kan skade de nævnte fondes  

 lånemuligheder, al den stund de tre fondes navne ikke omfatter ordet  

 Tvind.
Den generelle og korte betegnelse Tvind for selskaber, der  

 fører ordet Tvind i sit navn, er almindeligt udbredt i den offentlige  

 debat og bruges   foruden medierne   af Tvind-koncernens egne medarbejdere.  

 Et par af de seneste eksempler er et læserbrev forfattet af et medlem  

 af Tvinds lærergruppe bragt i Politiken den 12. december 2001 og et  

 interview med et andet medlem af lærergruppen bragt i samme dagblad den  

 5. december 2001. Begge personer bruger den generelle betegnelse Tvind om  

 hele Tvind-nettet.
Endelig er det indklagedes opfattelse, at man har  

 dækning for at bruge udtrykket misvisende om visse regnskaber fra  

 Tvind-organisationen.
En række oplysninger i regnskaberne er egnede til  

 at skabe en forkert opfattelse af skolernes økonomi og dermed  

 også af økonomien i de virksomheder, som ifølge  

 Rigsrevisionen havde urealistisk store indtægter på de  

 nævnte skoler.
 I sagens behandling har følgende  

 nævnsmedlemmer deltaget:
Jørgen Nørgaard, Finn Rowold, Kaare R.
Skou  

 og Kirsten Dyregaard.
 Pressenævnet udtaler:
 Selvom Revisornævnets kendelse efter det oplyste  

 alene vedrører revisionen af regnskaberne for nogle skoler omfattet af  

 Skolesamfundet Tvind, finder Pressenævnet ikke grundlag for at  

 kritisere, at indklagede i det korte telegram om revisorlovgivning  

 altså et andet emne end Tvind-koncernens regnskabsforhold   har  

 benyttet den mindre præcise betegnelse Tvind.
Henset til at udtrykket Tvind må anses for ganske  

 indarbejdet i den offentlige debat som betegnelse for organisationen som  

 sådan og om de skoler, fonde eller selskaber, der har tilknytning til  

 organisationen, er det nævnets opfattelse, at det ligger inden for  

 rammerne for den redaktionelle formuleringsfrihed at anvende betegnelsen som  

 sket i telegrammet.
Nævnet finder følgelig ikke, at indklagede  

 har handlet i strid med god presseskik.
 Kendelse afsagt den 20. marts 2002.
