 Gennemgangen af børsmæglerselskabernes egenkapitaldækningsopgørelser for  

 august-september 1988 giver tilsynet anledning til at fremhæve følgende:
 Udfyldelse af beregningsskemaerne 2 og 4 er nærmere beskrevet i de  

 vedlagte taleksempler.
 Ved opgørelsen af procenterne på BM1, BM11, BM12 og BM13 skal  

 egenkapitalen på BM9/BM14 anvendes (På BM1 med tillæg af evt. ansvarlig  

 indskudskapital).
 Børsmæglerselskabet skal dog være opmærksom på, at  

 egenkapitalbestemmelserne også skal være opfyldt, når der tages hensyn til et  

 evt. tab i årets løb, jf. tilsynets skrivelse af 29. juli 1988 til Foreningen  

 af Danske Børsmæglerselskaber.
 Tilsynet skal anmode børsmæglerselskabet om i udfyldt stand at indsende  

 vedlagte skema med angivelse af kontaktpersoner vedr.  

 egenkapitaldækningsopgørelsen, kvartals- og årsregnskaber.
FINANSTILSYNET Eksempel 1:
 § 15: Beregning af rente- og afviklingsrisikoposition vedr. fast  

 forrentede stats-, kommune- og realkreditobligationer m.v. i danske kroner.
-------------------------------------------------------------------- Følgende taleksempel skal illustrere udfyldelsen af  

 regnskabsbekendtgørelsens beregningsskema 2 på BM3-4 samt det supplerende  

 beregningsskema på BM10.
I tabel 1 er angivet et børsmæglerselskabs bogførte beholdning af fast  

 forrentede obligationer udstedt i danske kroner af den danske stat, en dansk  

 kommune, danske realkreditinstitutter eller lignende institutter.
Endvidere  

 er anført børsmæglerselskabets indgåede uafviklede spot- og  

 terminsforretninger med de pågældende obligationer samt løbende futures- og  

 optionskontrakter, hvor de nævnte obligationer er det underliggende aktiv.
Der er tale om en bruttoopgørelse.
Dette indebærer blandt andet, at når  

 der med samme kunde er indgået en købs- og en salgsterminsforretning, eller  

 når den samme kunde har erhvervet og skrevet en option etc, er såvel købs-  

 som salgsposition medtaget i tabel 1. Også forretninger med  

 børsmæglerselskabets moderselskab er medtaget.
 Opgørelsen er foretaget pr. 28. juli 1988. Der er set bort fra, at  

 Garantifonden for Danske Optioner og Futures ikke havde påbegyndt sin  

 virksomhed på dette tidspunkt.
Forretningerne 4-5 er købsoptioner handlet i forbindelse med Garantifonden  

 for Danske Optioner og Futures.
Kurs og varighed på det underliggende aktiv  

 er fastsat som simple gennemsnit af henholdsvis kurs og varighed på 9% BRF  

 2006, 9% KD 2006 og 9% Nykredit 2006 (4 kreditorterminer).
 Forretningerne 6 og 7 har samme underliggende aktiv, men er ikke handlet i  

 forbindelse med Garantifonden.
 I tabel 2 beregnes de beløb, der skal fremgå af posterne 1-13 i  

 beregningsskema 2.
 Post 1 i beregningsskema 2 omfatter bogført beholdning + spotkøb  

 -spotsalg.
 Først findes de uvægtede og vægtede beløb i henholdsvis venstre og højre  

 kolonne for hvert papir i den bogførte beholdning samt hvert papir købt/solgt  

 spot.
 9% BRF 2017 har kursværdien 1740, hvilket er denne obligations bidrag til  

 det uvægtede beløb.
 Obligationens varighed var den pågældende dag 7,96 og den gennemsnitlige  

 obligationsrente på Københavns Fondsbørs udgjorde 10,38%. Obligationen skal  

 derfor vægtes med 7,96 x (0,10 + 0,01 x 10,38) = 7,96 x 0,204 = 1,624. Det  

 vægtede beløb bliver 1740 x 1,624 = 2826.
 Tilsvarende findes, at for obligationer solgt spot er det uvægtede og det  

 vægtede beløb henholdsvis 537 og 485.
 Da spotsalg modregnes i bogført beholdning, bliver beløbene i post 1's  

 venstre og højre kolonne hhv 1740 - 537 = 1203 og 2826 - 485 = 2341.
 Børsmæglerselskabet har ikke futures eller terminsforretninger, der er  

 omfattet af beregningsskemaets post 2-4.
 Post 5 udfyldes efter samme retningslinier som post 1, idet der tages  

 udgangspunkt i den underliggende obligations nominelle værdi, kurs og  

 varighed.
 Også posterne 6-13, der vedrører optioner, udfyldes som angivet ovenfor  

 med udgangspunkt i den underliggende obligation (det underliggende  

 obligationsindeks).
Er renterisikoen på en option, der er handlet i forbindelse med  

 Garantifonden, afdækket af en identisk option, der ligeledes er handlet i  

 forbindelse med Garantifonden, skal optionen ikke medtages i beregningsskema  

 2. Forretningerne 4-5 er hhv. en erhvervet og en skrevet købsoption, der  

 begge er handlet i forbindelse med Garantifonden.
Det gælder endvidere, at de  

 to optioner er identiske m.h.t. underliggende papir, restløbetid og  

 aftalekurs.
 Den eneste forskel er optionernes »størrelse«, idet kursværdien  

 af det underliggende aktiv er hhv. 908 og 2723.
 Dette betyder, at den erhvervede købsoption ikke skal fremgå af  

 beregningsskema 2, mens den skrevne købsoption skal medtages med den del, der  

 ikke modsvares af den erhvervede købsoption.
 For optionerne gælder, at vægten indeholder optionens deltaværdi, D.  

 Værdien af D kan findes ved hjælp af regnskabsbekendtgørelsens bilag 5.
Som eksempel tages de ovennævnte købsoptioner, der indgår med et  

 nettobeløb.
Hjælpestørrelsen B beregnes, og da der er tale om købsoptioner,  

 gælder at B = (K-A)/A.
 I dette tilfælde får man, at B = (90,75 - 93,00)/93,33 = - 0,024.
Med en optionsrestløbetid på mere end 2 måneder og en værdi af B mellem  

 -0,05 og 0,05, fås deltaværdien D = 0,50. Herefter kan optionens vægt  

 bestemmes.
De øvrige optioners vægt findes tilsvarende.
 Tabel 3 viser opgørelsen af posterne 14-18 i beregningsskema 2 ud fra de  

 vægtede beløb i posterne 1-13.
 Post 14, renterisikopositionen findes som angivet på BM4 som den numeriske  

 værdi af (1+2+3-4-5+6+7-8-9-10-11+12+13). I dette tilfælde er  

 renterisikopositionen 2882.
 Ved opgørelsen af optionstillægget før fradrag i post 15 adderes de  

 vægtede beløb i posterne 6-13, og denne sum multipliceres med 0,25. Dette  

 giver 1453.
Optionstillægget efter fradrag i post 16 opgøres på samme måde som  

 optionstillægget før fradrag, dog således at dækkede optionspositioner ikke  

 medregnes.
Ved dækkede positioner forstås her positioner, hvor en erhvervet  

 option modsvares af en skrevet, der er identisk med hensyn til type  

 (købsoption/salgsoption, europæisk/amerikansk), underliggende papir,  

 restløbetid og aftalekurs.
I eksemplet er der ingen af optionerne, medtaget i posterne 6-13, der  

 opfylder denne betingelse.
Optionstillægget efter fradrag er derfor lig med  

 optionstillægget før fradrag.
Post 17 angiver afviklingsrisikoen.
Først beregnes summen af posterne 1,  

 3, 7 og 13 (vægtede beløb) multipliceret med 0,10 og dernæst summen af  

 posterne 5, 9 og 11 (vægtede beløb) multipliceret med 0,10. Det giver  

 henholdsvis 327 og 499. Det mindste af disse tal, 327, er afviklingsrisikoen.  

 Man skal være opmærksom på, at hvis en af de to summer havde været 0, da er  

 afviklingsrisikoen 0.
 Endelig opgøres post 18 som summen af posterne 14, 16 og 17, hvilket giver  

 4662.
 Figur 1 viser børsmæglerselskabets udfyldte beregningsskema 2.
 Det supplerende beregningsskema på BM10 udfyldes efter samme principper  

 som beregningsskema 2, idet vægten V x (0,10 + 0,01 x i) erstattes med 0,16 v  

 V2 x (0,10 + 0,01 x i).
 I tabel 4 findes den vægtede værdi for hver af forretningerne, og fig. 2  

 viser det udfyldte supplerende beregningsskema.
 Eksempel 2.
 § 15: Beregning af risikoposition vedrørende aktier m.v. i danske kroner.
-------------------------------------------------------------------- Følgende taleksempel skal illustrere udfyldelsen af posterne 1-4 i  

 beregningsskema 4. De samme principper anvendes ved udfyldelsen af den  

 resterende del af beregningsskema 4 samt beregningsskema 3.
 I tabel 5 er angivet et børsmæglerselskabs bogførte beholdning af aktier  

 m.v. i danske kroner, børsmæglerselskabets indgåede uafviklede spot- og  

 terminsforretninger med de pågældende aktier samt de løbende futures- og  

 optionskontrakter, hvor aktier m.v. i danske kroner er det underliggende  

 aktiv.
Der er tale om en bruttoopgørelse.
Dette indebærer blandt andet, at når  

 der med samme kunde er indgået en købs- og en salgsterminsforretning, eller  

 når den samme kunde har erhvervet og skrevet en option etc, medtages såvel  

 købs- som salgsposition.
 Opgørelsen er foretaget pr. 30. september 1988.
Børsmæglerselskabet ses at have indgået forretninger i to forskellige  

 aktier, ØK Holding Co. og Hafnia Invest B.
Udfyldelsen af posterne 1-4 i  

 beregningsskema 4 sker lettest ved først at finde den ene akties bidrag til  

 de fire poster og dernæst den anden akties bidrag.
 Først betragtes ØK Holding.
 Post 1, »Beholdning og købspositioner« omfatter bogført  

 beholdning med tillæg af uafviklede spotkøbsforretninger og fradrag af  

 uafviklede spotsalgsforretninger samt købspositioner i futures og  

 terminsforretninger, erhvervede købsoptioner og skrevne salgsoptioner.
 Den uvægtede sum udgøres af:
Vægten for aktier udstedt i danske kroner er 1. Dog skal erhvervede  

 købsoptioner og skrevne salgoptioner vægtes med deltaværdien, D.
Da  

 børsmæglerselskabet ikke har sådanne optioner, er den vægtede lig med den  

 uvægtede værdi, dvs. 15.473.
Post 2, »Salgspositioner« omfatter salgspositioner i futures og  

 terminsforretninger, skrevne købsoptioner og erhvervede salgsoptioner.
Den  

 uvægtede sum kan opgøres til:
De ØK Holding-aktier, der er solgt på termin, vægtes med 1. For  

 optionskontrakten er vægten afhængig af deltaværdien, D.
Ved bestemmelsen af  

 denne anvendes regnskabsbekendtgørelsens bilag 5: Da der er tale om en  

 købsoption, bestemmes B som : B = (K-A)/A = (221,05 - 230)/230 = 0,039.
 Optionens restløbetid er større end 2 måneder, og - 0,05 mindre eller lig  

 B mindre end 0,05.
 Det gælder derfor, at D = 0,50.
 Den vægtede sum bliver hermed : 4.421 + 0,5 x 2.211 = 5.527.
Post 3, »Nettoposition« er lig med »Nettoposition før  

 optionstillæg« plus optionstillægget.
Nettoposition før optionstillæg  

 opgøres som den numeriske værdi af det vægtede beløb under post 1 fratrukket  

 det vægtede beløb under post 2, eller numerisk værdi af (15.473 - 5.527) =  

 9.946.
 Optionstillægget er lig med den skrevne købsoptions vægtede værdi  

 multipliceret med 0,25 eller 0,5 x 2.211 x 0,25 = 276.
 Post 3, »Nettoposition« bliver der med 9.946 + 276 = 10.222.
 Post 4 »Afviklingsposition« er lig med 0,10 multipliceret med  

 det mindste af de to vægtede beløb under post 1 og post 2.
De vægtede beløb er hhv. 15.473 og 5.527. Afviklingspositionen bliver da  

 0,10 x 5.527 = 553. (Hvis et af de to vægtede beløb er nul, da er  

 afviklingspositionen nul, jf. nedenfor) De ovenstående resultater fremgår af tabel 6.
 En tilsvarende opgørelse skal foretages for Hafnia Invest B-aktierne:
 Først bestemmes indholdet af post 1:
Det vægtede beløb er pga. et stort spotsalg negativt.
Det uvægtede og  

 vægtede beløb skal derfor ikke medtages under post 1, men medtages med modsat  

 fortegn under post 2.
 Post 2 kan dermed opgøres til:
 »Nettoposition før optionstillæg« opgøres som den numeriske  

 værdi af det vægtede beløb under post 1 fratrukket det vægtede beløb under  

 post 2, eller numerisk værdi af (0 - 10.462) = 10.462.
 Da børsmæglerselskabet ikke har erhvervet eller skrevet optioner, hvor det  

 underliggende aktiv er Hafnia Invest B-aktier, er post 3  

 »Nettoposition« lig med »Nettoposition før  

 optionstillæg«.
 Endelig er post 4 »Afviklingsposition« lig med 0,10  

 multipliceret med det mindste af de to vægtede beløb under post 1 og post 2.
 De vægtede beløb er hhv. 0 og 10.462. Dermed bliver afviklingspositionen  

 0,10 x 0 = 0.
 De ovenstående resultater fremgår af tabel 6.
 Gennemgangen har ført til en bestemmelse af ØK Holding Co's og Hafnia  

 Invest B's bidrag til posterne 1-4 i beregningsskema 4. Børsmæglerselskabet  

 har ikke forretninger med aktier i danske kroner ud over dem, der fremgår af  

 tabel 5. De uvægtede og vægtede beløb i hver af posterne 1-4 kan derfor  

 bestemmes som summen af ØK Holding Co's og Hafnia Invest B's bidrag, jf.  

 tabel 6.
 Det skal understreges, at ved opgørelse af nettopositionen i post 3 er der  

 ikke mulighed for modregning mellem det positive vægtede beløb under post 1  

 vedrørende ØK Holding Co. og det positive vægtede beløb under post 2  

 vedrørende Hafnia Invest B.
 Det udfyldte beregningsskema 4 er medtaget som fig. 3.
 Ved ovenstående gennemgang beregnedes først den ene akties bidrag til hver  

 af posterne 1-4 på beregningskema 4 og dernæst den anden akties bidrag til  

 posterne.
 I regnskabsbekendtgørelsens vejledning til post 3  

 »Nettoposition« og post 4, »Afviklingsposition« er det  

 forudsat, at beløbene for post 1, »Beholdning og købspositioner«  

 samt post 2 »Salgspositioner« allerede er opgjort for alle  

 aktieforretninger.
 Det fremgår da af regnskabsbekendtgørelsen, at nettopositionen beregnes  

 således :
 »Indgår det samme papir i post 1 og post 2, kan der ved opgørelsen af  

 nettopositionen i de to tal ske fradrag for mindsteværdien af papirets  

 vægtede beløb i post 1 og post 2. Restbeløbene, der begge er ikke-negative,  

 lægges sammen og giver nettopositionen før optionstillæg«.
 Det fremgår af tabel 6, at ØK Holding Co.-aktier indgår i post 1 med et  

 vægtet beløb på 15.473 og indgår i post 2 med et vægtet beløb på 5.527. Der  

 kan da ved opgørelsen af nettopositionen ske fradrag for 5.527 i post 1 og  

 post 2. Hafnia Invest B indgår med 0 i post 1 og med 10.462 i post 2. Der er  

 hermed ikke mulighed for fradrag for denne aktie ved opgørelsen af  

 nettopositionen.
Efter fradrag bliver beløbene i post 1 og post 2 hhv. 15.473 - 5.527 =  

 9.946 og 15.989 -5.527 = 10.462. Lægges disse beløb sammen fås 9.946 + 10.462  

 = 20.408, hvilket er nettopositionen før optionstillæg.
Med et optionstillæg  

 på 276, jf. ovenfor, bliver post 3 lig med 20,648.
 Afviklingspositionen opgøres som ovennævnte fradrag multipliceret med 0,10  

 eller 5.527 x 0,10 = 553.
 Det ses, at man er nået frem til samme resultater for nettoposition og  

 afviklingsposition som tidligere angivet.
 Tabel 1:
 Børsmæglerselskabets fast forrentede stats-, kommune- og  

 realkreditobligationer m.v. i danske kroner.
 Opgørelse pr. 28. juli 1988.
 Tabel 2.
 § 15: Beregningsskema 2.
 Fast forrentede stats-, kommune- og realkreditobligationer m.v. i danske  

 kroner, bestemmelse af vægtede beløb.
 Tabel 3.
 § 15: Beregningsskema 2.
 Fast forrentede stats-, kommune- og realkreditobligationer m.v. i danske  

 kroner, bestemmelse af posterne 14-18.
14. Renterisikoposition: numerisk værdi af (2341 -  

 1268 - 1163 - 3721 + 929) = 2882 15. Optionstillæg før fradrag: 0,25 x (1163 + 3721 +  

 929) = 1453 16. Optionstillæg efter fradrag: 0,25 x (1163 + 3721 +  

 929) = 1453 17. Afviklingsrisiko: min (0,10 x (2341 + 929), 0,10 x  

 (1268 + 3721)) = min (327, 499) = 327 18. I alt rente- og afviklingsrisikoposition  

 vedrørende fast forrentede stats- kommune- og realkreditobligationer m.v. i  

 danske kroner: 2882 + 1453 + 327 = 4662 Tabel 4.
 § 15: Supplerende beregningsskema.
 Fast forrentede stats-, kommune og realkreditobligationer m.v. i danske  

 kroner, bestemmelse af vægtede beløb.
 Tabel 5:
Børsmæglerselskabets aktier m.v. i danske kroner, opgørelse pr. 30.  

 september 1988 Tabel 6:
 Aktier m.v. i danske kroner, udfyldelse af posterne 1-4 i beregningsskema  

 4.
