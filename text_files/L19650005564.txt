 I henhold til kgl. resolution af 16. december 1964 har Danmark, efter at  

 Folketinget den 25. november 1964 havde meddelt sit samtykke dertil,  

 ratificeret de af De Forenede Nationers 18. generalforsamling vedtagne  

 ændringer af artikel 23, stk. 1 og stk. 2, artikel 27, stk. 2 og stk. 3 samt  

 artikel 61 i De Forenede Nationers Pagt af 26. juni 1945.
 Ændringsaktens ordlys er som følger:
Oversættelse SPØRGSMÅL VEDRØRENDE RETFÆRDIG REPRÆSENTATION I SIKKERHEDSRÅDET OG I DET  

 ØKONOMISKE OG SOCIALE RÅD A Generalforsamlingen, som  tager i betragtning, at  

 Sikkerhedsrådets nuværende sammensætning er uretfærdig og ulige, erkender, at stigningen i antallet af medlemmer af De Forenede  

 Nationer gør det nødvendigt at forøge antallet af medlemmer af  

 Sikkerhedsrådet for derved at tilvejebringe en mere ligelig geografisk  

 repræsentation af ikke faste medlemmer og gøre rådet til et mere effektivt  

 organ til udførelse af dets funktioner i henhold til De Forenede Nationers  

 Pagt, har for øje konklusionerne og henstillingerne fra udvalget  

 vedrørende foranstaltninger til afholdelse af en konference med henblik på en  

 gennemgang af pagten, (* 1) 1. beslutter, i overensstemmelse med artikel 108 i De Forenede  

 Nationers Pagt, at vedtage følgende ændringer i pagten og forelægge den til  

 ratifikation af De Forenede Nationers medlemsstater:
»Ved det første valg af ikke faste medlemmer efter forøgelsen af  

 Sikkerhedsrådets medlemsantal fra elleve til femten, skal to af de fire  

 yderligere medlemmer vælges for en periode af eet år; 2. opfordrer samtlige medlemsstater til at ratificere ovennævnte  

 ændringer i overensstemmelse med deres respektive forfatningsmæssige  

 fremgangsmåder, senest de 1. september 1965; 3. bestemmer yderligere, at Sikkerhedsrådets ti ikke faste  

 medlemmer skal vælges i overensstemmelse med nedenstående:
B Generalforsamlingen, som erkender, at stigningen i antallet af medlemmer af De Forenede  

 Nationer gør det nødvendigt at udvide antallet af medlemmer af Det økonomiske  

 og sociale Råd med henblik på at tilvejebringe en mere ligelig geografisk  

 repræsentation inden for dette og gøre det til et mere effektivt organ til  

 udførelse af dets funktioner i henhold til kapitel IX og X i De Forenede  

 Nationers Pagt, erindrer sig Det økonomiske og sociale Råds resolutioner 974 B og  

 C (XXXVI) af 22. juli 1963, har for øje konklusionerne og henstillingerne fra udvalget  

 vedrørende foranstaltninger til afholdelse af en konference med henblik på en  

 gennemgang af pagten, (* 1) 1. beslutter i overensstemmelse med artikel 108 i De Forenede  

 Nationers Pagt at vedtage følgende ændring i pagten og forelægge den til  

 ratifikation af De Forenede Nationers medlemsstater:
Artikel 61 1. Det økonomiske og sociale Råd består af syvogtyve  

 medlemmer af De Forenede Nationer, valgt af generalforsamlingen.
 2. Med forbehold af bestemmelserne i stk. 3 vælges ni  

 medlemmer af Det økonomiske og sociale Råd hvert år for en periode af tre år.  

 Et afgående medlem kan straks genvælges.
 3. Ved det første valg efter forøgelsen af Det  

 økonomiske og sociale Råds medlemsantal fra atten til syvogtyve medlemmer  

 vælges, udover de medlemmer, der er valgt i stedet for de seks medlemmer,  

 hvis mandatperiode udløber ved årets slutning, yderligere ni medlemmer.  

 Mandatperioden for tre af disse således valgte yderligere medlemmer udløber  

 efter eet år og for tre andre medlemmers vedkommende efter to års forløb i  

 overensstemmelse med generalforsamlingens bestemmelse.
4. Hvert medlem af Det økonomiske og sociale Råd har  

 een repræsentant.' 2. opfordrer samtlige medlemsstater til at ratificere ovennævnte  

 ændring i overensstemmelse med deres respektive forfatningsmæssige  

 fremgangsmåde, senest den 1. september 1965; 3. beslutter endvidere, at de ni yderligere medlemmer, uden at den  

 nuværende fordeling af mandater i Det økonomiske og sociale Råd præjudiceres,  

 vælges i overensstemmelse med nedenstående:
 Akten træder i henhold til artikel 108 i De forenede Nationers Pagt i  

 kraft, når 2/3 af medlemmerne i De Forenede Nationer har ratificeret den.
 Danmarks ratifikationsinstrument deponeredes den 12. januar 1965 hos De  

 Forenede Nationers generalsekretær.
 Foruden Danmark har følgende lande ratificeret ændringsakten:
 Afghanistan, Albanien, Algeriet, Den forenede Arabiske Republik,  

 Brasilien, Bulgarien, Cameroun, Canada, Den Centralafrikanske Republik,  

 Ceylon, Chad, Costa Rica, Cuba, Elfenbenskysten, El Salvador, Finland, Gabon,  

 Ghana, Guinea, Indien, Irak, Iran, Irland, Island, Jamaica, Jordan,  

 Jugoslavien, Kenya, Kuwait, Liberia, Libyen, Madagascar, Mali, Marokko,  

 Mauritanien, Mongoliet, Nederlandene, Nepal, Nigeria, New Zealand, Niger,  

 Norge, Pakistan, Philippinerne, Polen, Ruanda, Rumænien, Sierra Leone, De  

 Socialistiske Sovjetrepublikkers Union, Sverige; Syrien, Thailand,  

 Tjekkoslovakiet, Togo, Trinidad og Tobago, Tunesien, Den forenede Republik  

 Tanzania, Uganda, Ungarn, Æthiopien, Øvre Volta og Østrig.
 Udenrigsministeriet, den 7. maj 1965.
 Per Hækkerup.
 (* 1) A/5487, stk. 9.
