 Til dyrlægerne ved fjerkræslagterierne.
 Undersøgelse for lymfoide infiltrationer i muskulaturen.
 Under henvisning til cirkulæreskrivelse herfra af 16. august d.å.  

 vedrørende bedømmelsesregler for hønselammelse og leukose meddeles, at nogle  

 fjerkræslagterier gennem inspektør Bugge har rettet henvendelse om en ændring  

 af undersøgelsesmetodikken.
Der ønskes ved undersøgelsen for lymfoide infiltrationer i muskulaturen en  

 ændring af teknikken, således at snittene lægges som et dybt, lodret snit på  

 begge sider af brystbenskammen så tæt som muligt op ad denne og i hele  

 brystbenskammens længde.
Derefter krænges skindet over brystmuskulaturen og  

 derpå det overfladiske muskellag for at få et overblik over muskelfladerne.
 Man er herfra indforstået med, at denne metodik anvendes, såfremt dette  

 måtte ønskes fra slagteriets side.
 P.V.V.
