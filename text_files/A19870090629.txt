Hermed bekendtgøres lov nr. 156 af 14. april 1920 om  

 smitsomme sygdomme hos husdyrene med de ændringer, der følger af lov nr. 326  

 af 23. december 1925, lov nr. 139 af 1. juli 1927, lov nr. 346 af 29. juli  

 1942, lov nr. 197 af 7. maj 1948, lov nr. 131 af 13. april 1954, lov nr. 175  

 af 5. juni 1959, lov nr. 431 af 17. december 1965, lov nr. 58 af 4. marts  

 1964 og lov nr. 191 af 9. maj 1984 § 1.  (stk. 1-7 ophævet).
Stk. 8.  Ved Veterinærpolitiet forstås politimesteren i  

 forbindelse med den i det givne tilfælde fungerende dyrlæge.
Ved kreaturer  

 forstås i denne lov såvel heste som klovbærende dyr.
 § 2.  De sygdomme hos husdyr, som skal være undergivne  

 det offentliges særlige forsorg (ondartede smitsomme sygdomme), er:
 Miltbrand hos alle husdyr.
 Mund- og klovesyge hos samtlige klovbærende husdyr.
hos får: Fårekopper Ondartet klovesyge Skab (Dermatocoptes) hos heste, æsler og muldyr: Rygmarvstyfus Ondartet lungesyge Snive Skab (Sarcoptes og  

 Dermatocoptes) Ondartet lungesyge hos oksen.
 Kvægpest.
 Smitsom svælglamhed hos kvæget.
 Svinedifteritis (Svinepest og smitsom, difteritisk tarmbetændelse hos  

 svin).
Stk. 2.  Skulle nogen anden smitsom sygdom blandt  

 husdyrene vinde større udbredelse og antage en mere ondartet karakter, er  

 landbrugsministeren bemyndiget til at bestemme, at den fremtidig skal  

 henregnes til de ondartede smitsomme sygdomme, hvorom offentlig kundgørelse  

 bliver at udfærdige.
Ligeledes er han bemyndiget til igen at ophæve sådanne  

 af ham trufne bestemmelser.
 Stk. 3.  Skulle nogen af de under §§ 2, 9 og 10  

 omhandlede sygdomme angribe andre dyr end husdyr under sådanne  

 omstændigheder, at der kan være fare for smittes udbredelse til mennesker  

 eller husdyr, er landbrugsministeren bemyndiget til i sådanne tilfælde at  

 bringe de i nærværende lov indeholdte bestemmelser til anvendelse med de  

 efter forholdets beskaffenhed nødvendige ændringer.
§ 3.  Er noget husdyr blevet angrebet af en af de  

 fornævnte sygdomme, eller er der sandsynlighed for, at dette er tilfældet,  

 skal dets ejer eller den, der på ejerens vegne fører tilsyn med dyrene, sørge  

 for, at intet til besætningen hørende dyr, der kan angribes af sygdommen,  

 føres bort, forinden dyrlægen kommer til stede, og hurtigst muligt og senest  

 inden 24 timer, efter at sygdommens virkelige eller formodede tilstedeværelse  

 er kommet til hans kundskab, enten tilkalde en dyrlæge eller derom gøre  

 anmeldelse til vedkommende politimester eller sognefoged.
Denne sidste skal  

 også, når han på anden måde får sådan kundskab, være pligtig til uopholdelig  

 derom at underrette politimesteren.
I tilfælde af mund- og klovesyge skal  

 mælken holdes tilbage på ejendommen, medmindre der midlertidig måtte være  

 givet anden bestemmelse af Landbrugsministeriet.
 Stk. 2.  Når kvægpest er udbrudt, skal enhver ejer af  

 drøvtyggende dyr, der bor indenfor en af landbrugsministeren nærmere bestemt  

 afstand fra det smittede sted, eller den, der på ejerens vegne fører tilsyn  

 med dyrene, være pligtig til uden ophold for vedkommende politimester,  

 sognefoged eller dyrlæge at anmelde ethvert tilfælde af indvortes sygdom, der  

 måtte forefalde i hans besætning blandt de ommeldte arter af dyr.
§ 4.  Finder dyrlægen, at noget af ham undersøgt dyr  

 er angrebet af en af de i § 2 ommeldte sygdomme, eller at der er overvejende  

 sandsynlighed derfor, skal han, hvad enten han er tilkaldt af ejeren eller  

 udsendt af politimesteren, eller han på anden måde er blevet opmærksom på  

 dyrets tilstand, hurtigst muligt foranledige, at det afsondres fra sunde dyr  

 så fuldstændig, som sygdommens natur udkræver og forholdene tilsteder,  

 medmindre ejeren giver sit samtykke til, at dyret straks dræbes uden  

 erstatning.
Dyrlægen skal derhos være berettiget til at forbyde, at noget dyr  

 af besætningen, som kan angribes af den pågældende sygdom, selv om det ikke  

 er eller mistænkes for at være sygt, bortbringes fra stedet, til at  

 foreskrive og om fornødent påse, at de steder, hvor de syge dyr har stået, og  

 de genstande, hvormed de har været i berøring, behørig renses og  

 desinficeres, samt overhovedet til at træffe de foreløbige forholdsregler,  

 der er fornødne til forebyggelse af smittes udbredelse, alt i  

 overensstemmelse med de instrukser, der i så henseende er eller måtte blive  

 dyrlægerne meddelt.
Stk. 2.  Efter at dyrlægen i sin protokol har gjort den  

 i § 1 foreskrevne tilførsel, der skal indeholde forklaring om undersøgelsens  

 dato, ejerens navn og bopæl, dyrets art og kendemærker, den antagne sygdoms  

 beskaffenhed og de påbudte forholdsregler, oplæses den for ejeren eller den,  

 hvem det påhviler på hans vegne at have tilsyn med dyrets behandling.
Ved sin  

 underskrift i protokollen påtager den pågældende sig forpligtelse til at  

 efterkomme de ham givne forskrifter og pålæg, selv om han måtte finde sig  

 foranlediget til derover at føre besværing for højere myndighed.
Nægtes  

 underskriften, henvender dyrlægen sig i købstæderne til politimesteren (i  

 København politidirektøren) og på landet til vedkommende sognefoged, der da  

 uden ophold har at træffe de af dyrlægen påbudte foreløbige foranstaltninger.
Stk. 3.  Dyrlægen kan undlade at indføre de påbudte  

 forholdsregler i protokollen, hvis han udleverer ejeren et autoriseret skema,  

 som indeholder disse forholdsregler.
Det påhviler ham da at lade ejeren  

 underskrive et andet ligelydende skema, der vedlægges protokollen som  

 nummeret bilag.
 Stk. 4.  Når foranstaltning i overensstemmelse med  

 foranstående er truffet af dyrlægen, gør denne snarest muligt indberetning om  

 det passerede til politimesteren, ledsaget af indstilling om de yderligere  

 forholdsregler, han måtte finde fornødne, hvilken indberetning tilligemed  

 forklaring om, hvad der efter samme er foretaget, gennem amtet uden ophold  

 tilstilles landbrugsministeren.
Stk. 5.  Landbrugsministeren kan dog påbyde, at der skal  

 foretages en bakteriologisk, serologisk eller anden særlig undersøgelse til  

 sikring af diagnosen, inden der gøres indstilling om, at besætningen sættes  

 under offentligt tilsyn.
En sådan undersøgelse vil altid være at foretage,  

 når der formodes at foreligge et tilfælde af miltbrand. - I tilfælde af  

 kvægpest eller oksens ondartede lungesyge og ved de første udbrud af mund- og  

 klovesyge og af snive i en egn skal dyrlægen straks telegrafere eller  

 telefonere til Veterinærfysikus og hurtigst muligt underrette politimesteren  

 om det foretagne.
§ 5.  Når dyrlægen i sin indberetning til  

 politimesteren fastholder sin formening om, at sygdommen henhører til nogen  

 af de i § 2 nævnte arter, eller at der dog er overvejende sandsynlighed  

 herfor, skal politimesteren ved et politiprotokollen tilført dekret sætte den  

 pågældende besætning under offentligt tilsyn i sådant omfang, som for de  

 enkelte sygdomme fastsættes ved instruks for Veterinærpolitiet.
Ligeledes  

 bliver de besætninger, til hvilke der er formodning om, at smitten fra hin  

 kan være overført, at sætte under offentligt tilsyn i det omfang, som for de  

 enkelte sygdomme fastsættes af Landbrugsministeriet.
Det offentlige tilsyn  

 bør i almindelighed overdrages til den dyrlæge, der har afgivet indberetning  

 og indstilling.
 Stk. 2.  Rejses der grundet tvivl om rigtigheden af  

 dyrlægens diagnose, skal Veterinærfysikatets erklæring indhentes, men de  

 trufne foreløbige foranstaltninger bliver at opretholde, indtil endelig  

 afgørelse af spørgsmålet foreligger.
 Stk. 3.  Kommer politimesteren ad anden vej end gennem  

 dyrlægens indberetning til kundskab om den virkelige eller sandsynlige  

 tilstedeværelse på noget sted af nogen af de i § 2 ommeldte sygdomme, er han  

 pligtig til uden ophold at lade sagen undersøge af en dyrlæge og træffe de  

 herefter fornødne foranstaltninger.
 Stk. 4.  Når særdeles omstændigheder taler derfor, og  

 navnlig, når sygdommen er udbredt over flere jurisdiktioner i et amt, kan  

 amtmanden i forbindelse med Veterinærfysikus eller dennes stedfortræder  

 overtage den administrative ledelse af sygdommens bekæmpelse.
 § 6.  Når en eller flere besætninger således er satte  

 under offentligt tilsyn, kan politimesteren efter forhandling med dyrlægen  

 ikke blot påbyde de yderligere foranstaltninger, som menes at være fornødne  

 til en strengere gennemførelse af de angrebne dyrs afsondring og rensning -  

 navnlig deres indespærring i en passende afstand fra andre dyr og under  

 betryggende omgivelser, deres forbliven på stald, bortfjernelse af deres  

 affald, benyttelse af egne staldrekvisitter, rensning eller tilintetgørelse  

 af de genstande, som har været udsatte for deres påvirkning, ansættelse af  

 egne oppassere, alle uvedkommendes bortvisning og tilintetgørelse af smitstof  

 hos de personer, som har været i berøring med dem, samt nedgravning af de  

 døde dyr enten i deres helhed eller af de dele, der ikke kan benyttes uden  

 fare for smittens udbredelse -, men han er tillige berettiget til at forbyde,  

 at dyriske produkter eller andre smittefarlige genstande fjernes fra  

 ejendommen, og at noget til besætningen eller besætningerne hørende dyr, om  

 det end ikke selv er angrebet eller kan angribes af sygdommen, føres bort  

 eller kommer på anden mands grund eller på alfar vej, idet der dog så vidt  

 muligt, under fornøden kontrol, gives ejerens sunde husdyr adgang til hans  

 egne i nærheden liggende jorder.
Stk. 2.  Er en ejendom under offentligt tilsyn på grund  

 af mund- og klovesyge, kan det ikke forbydes at færdes med de til ejendommen  

 hørende heste på alfar vej.
Derimod kan det forbydes at stalde hestene ind  

 andre steder, og der kan, om det anses for nødvendigt, påbydes desinfektion  

 inden bortkørselen fra den smittede ejendom.
Stk. 3.  Når sygdommen er kvægpest, oksens ondartede  

 lungesyge, mund- og klovesyge eller svinedifteritis, må dyr, der kan angribes  

 af sygdommen, andetsteds fra ikke indbringes i den pågældende besætning.
I  

 tilfælde af mund- og klovesyge kan sådan indførsel dog undtagelsesvis  

 tillades af politimesteren efter forhandling med Veterinærfysikus.
Er  

 sygdommen svinedifteritis, kan landbrugsministeren forbyde, at  

 svinebesætningen forøges ved tillæg.
Politimesteren kan lade de til  

 besætningen hørende dyr forsyne med et passende, dog ikke blivende mærke på  

 huden, hvilket da ikke uden hans tilladelse atter må fjernes eller gøres  

 ukendeligt, så længe dyret står under offentligt tilsyn.
Forsætlig  

 overtrædelse af de anførte forskrifter medfører foruden strafansvar efter §  

 18 tillige fortabelse af den ret til erstatning af det offentlige, som i  

 tilfælde af dyrets nedslagning ellers ville tilkomme ejeren (§ 8).
Stk. 4.  Opnår sygdommen større udbredelse, eller  

 antager den en særdeles ondartet karakter, skal amtet, medmindre  

 Landbrugsministeriet måtte træffe anden bestemmelse, ved en bekendtgørelse,  

 der indrykkes i de i egnen mere udbredte blade, udstede forbud imod, at der  

 på den egn, som nærmere angives i bekendtgørelsen, så længe denne ikke er  

 blevet tilbagekaldt, afholdes markeder, dyrskuer, auktioner over sammenbragte  

 dyr, eller at der anbringes dyr på fælles græsgang, eller overhovedet  

 foranstaltes samlinger til salg eller i andet øjemed af dyr, som kan angribes  

 af den pågældende sygdom. - Når Sygdommen er kvægpest, skal sådant forbud  

 altid udstedes.
Ved mund- og klovesyge kan det kun undlades efter forhandling  

 med Veterinærfysikus.
Stk. 5.  Når kvægpest er udbrudt, skal  

 landbrugsministeren kunne påbyde afspærring af det af sygdommen angrebne  

 distrikt, således at samkvem imellem beboerne af samme og de udenfor boende  

 afskæres, dog kun i et sådant omfang, som menes fornødent for at hindre  

 smittens videre udbredelse.
Vedkommende politimester kan dog i særdeles  

 påtrængende tilfælde tilstede undtagelser fra denne afspærring, og han  

 påbyder da de forsigtighedsregler, der bliver at iagttage, bl.a. i retning af  

 behørig desinfektion.
 Stk. 6.  Når der hos kvæget er udbrudt en ondartet  

 smitsom sygdom, der kan befrygtes at ville vinde udbredelse, kan  

 landbrugsministeren udstede forbud imod, at der fra mejerier eller  

 mælkehandler udleveres mælk, kærnemælk eller valle til kreaturføde, medmindre  

 det udleverede har været underkastet opvarmning til 90 grader Celsius (72  

 grader Reamur).
Stk. 7.  I tilfælde af mund- og klovesyge skal  

 landbrugsministeren til forebyggelse af sygdommens videre udbredelse være  

 bemyndiget til for større eller mindre dele af landet at påbyde, at alle  

 hunde skal holdes bundne eller føres i bånd, således at der med hensyn til  

 optagelse og nedslagning af hunde, der uanset det udstedte påbud findes  

 løsgående, forholdes efter bestemmelserne i § 9, 3. stykke.
Han skal  

 endvidere kunne påbyde, at katte og fjerkræ ikke blot på de smittede  

 ejendomme, men også på andre ejendomme inden for det spærrede distrikt,  

 indespærres eller dræbes.
Stk. 8.  Landbrugsministeren skal være bemyndiget til  

 over for de i denne lov omhandlede sygdomme efter indstilling fra  

 Veterinærfysikus at påbyde anvendelsen af forebyggende indpodninger eller  

 lignende til hindring af smittes videre udbredelse.
Omkostningerne herved  

 påhviler det offentlige efter reglerne i § 8, ligesom der ydes erstatning i  

 tilfælde af dødsfald, der af fysikatet skønnes at være en følge af  

 indpodningen.
Dyrene må derfor inden indpodningen takseres.
 Stk. 9.  Landbrugsministeren skal ligeledes være  

 bemyndiget til at påbyde, at heste, angrebne af skab, bliver omhyggelig  

 behandlet med midedræbende midler, samt i tilfælde af fåreskab at påbyde, at  

 hele flokken, i hvilken sygdommen har vist sig, bliver underkastet en  

 tilsvarende behandling.
§ 7.  I hvilken udstrækning de foranstaltninger,  

 hvortil politiet ifølge bestemmelserne i § 6 er berettiget, skal bringes til  

 anvendelse, og når dermed kan standses, bestemmer politimesteren efter  

 dyrlægens indstilling og de i øvrigt tilvejebragte oplysninger.
Så vidt  

 muligt skal han selv eller ved en politifunktionær undersøge forholdene på  

 stedet, og det påhviler politiet at påse de givne tilholds efterlevelse.  

 Oversiddes disse af ejeren, kan politimesteren lade det fornødne udføre (jf.  

 § 19). Tror ejeren sig forurettet ved de påbudte foranstaltninger, kan han  

 æske amtets afgørelse.
Stk. 2.  Er der formodning om, at smitten er indført  

 andetsteds fra, eller at den kan have forplantet sig til andre besætninger,  

 skal nøjagtig oplysning herom søges tilvejebragt, og de derefter fornødne  

 foranstaltninger uden ophold træffes.
Forsåvidt spor af smitten kan forfølges  

 ind i andre jurisdiktioner, bliver disses politimestre derom at underrette.
 § 8.  Opstår der formodning om, at den i en besætning  

 udbrudte sygdom er oksens ondartede lungesyge, kvægpest eller  

 svinedifteritis, kan politimesteren, efter forud at have indhentet  

 Veterinærfysici billigelse, lade nogle stykker slagte og obducere for derved  

 at komme til vished i sagen.
Stk. 2.  De dyr, om hvilke det efter dyrlægens erklæring  

 må anses for afgjort, at de er angrebne af nogen sygdom, som efter § 2 er  

 undergivet eller kan blive inddraget under det offentliges særlige forsorg,  

 kan af landbrugsministeren påbydes dræbt.
Ligeledes kan den nævnte minister,  

 når sådant skønnes fornødent til sygdommens undertrykkelse, påbyde, at hele  

 besætninger, hvori sygdommen er udbrudt, eller dele af samme skal nedslås.
 Stk. 3.  Enhver hest, som lider af snive, skal dræbes.  

 Inden nedslagningen skal Veterinærfysici betænkning dog indhentes.
Stk. 4.  Heste, som frembyder mistænkelige symptomer på  

 snive, eller som har været udsatte for smitte, skal ved Veterinærfysikatets  

 foranstaltning undersøges ved sådanne prøver, som anses for de pålideligste  

 til oplysning om, hvorvidt hesten er snivet eller ikke.
Omkommer dyret som  

 følge af foretagen prøve, er ejeren berettiget til erstatning, som om  

 nedslagning havde fundet sted.
 Stk. 5.  Er en hestebesætning på grund af mistanke om  

 snive blevet afspærret, kan ejeren forlange, at der inden 4 ugers forløb  

 tages bestemmelse om enten afspærringens ophør eller nedslagning af de  

 mistænkte dyr.
Stk. 6.  Heste, som er nedslagne på grund af snive, skal  

 obduceres.
Andre dyr, der nedslås ved offentlig foranstaltning på grund af  

 smitsom sygdom, skal derimod kun obduceres, såfremt Veterinærfysikus måtte  

 finde det ønskeligt.
De i anledning af nedslagningen foretagne forretninger  

 skal gennem amtet uden ophold indsendes til Landbrugsministeriet.
Ejeren er  

 berettiget til inden en af politimesteren bestemt frist for egen regning at  

 tilkalde en dyrlæge til at være til stede ved undersøgelsen og deltage i  

 afgørelsen af spørgsmålet, om dyret har været angrebet af den angivne sygdom.  

 Viser der sig tvivl eller meningsforskel herom imellem dyrlægerne, afgøres  

 sagen af Veterinærfysikus.
Stk. 7.  Forinden nedslagning lader politimesteren  

 dyrene taksere af 3 mænd, hvoraf politimesteren udvælger de 2, ejeren den  

 ene.
Dyrenes værdi bestemmes efter deres tilstand ved nedslagningen, dog  

 således, at der ikke tages hensyn til den virkelige eller formodede smitsot,  

 der foranlediger denne; i beløbet fradrages værdien af dyret i dræbt  

 tilstand.
Den således udfundne sum udbetales ejeren.
I tilfælde af fejlagtig  

 nedslagning udbetales erstatningen med tillæg af 10 pct.
 Stk. 8.  Såfremt ejeren selv ved sit forhold måtte have  

 givet anledning til, at et nedslået dyr er blevet angrebet af den pågældende  

 sygdom, fortaber han den ret til erstatning af det offentlige, der ellers  

 ville have tilkommet ham.
Stk. 9.  Erstatningen samt udgifterne ved taksation,  

 nedslagning og nedgravning udredes med halvdelen af statskassen og halvdelen  

 på landet af amtsrepartitionsfonden, i København og de øvrige købstæder af  

 kommunens kasse, hvis udlæg udenfor København derefter bliver genstand for  

 fordeling på amtets samtlige købstæder.(* 1) Stk. 10.  Når det ved et regnskabsårs udgang viser sig,  

 at en amtskommunes samtlige udgifter i henhold til nærværende lov overstiger  

 et beløb af 10 øre for hver tønde af amtsrådskredsens hartkorn, bliver det  

 overskydende beløb at godtgøre amtskommunen af statskassen.
Ligeledes godtgør  

 statskassen Staden København og købstæderne, disse tagne amtsvis, den del af  

 de omhandlede udgifter, som i regnskabsåret overstiger et beløb af 21/2 øre  

 pr. individ af folketallet.
Stk. 11. (Ophævet).
§ 9.  Opstår der formodning om, at en hund er angrebet  

 af hundegalskab, skal sådant uopholdelig anmeldes i København for  

 politidirektøren, i de øvrige købstæder for politimesteren og på landet for  

 sognefogeden, der har at påse, at dyret straks forsvarlig lænkes og  

 afspærres, samt at foranledige, at det snarest muligt undersøges af en  

 dyrlæge; kun såfremt forsvarlig lænkning og afspærring ikke kan finde sted,  

 skal det straks dræbes.
Erklærer dyrlægen hunden for gal, skal  

 Veterinærfysikus uopholdelig telegrafisk eller telefonisk underrettes derom,  

 og han træffer da bestemmelse om, hvorhvidt dyret straks skal dræbes.
Den  

 dræbte hund eller i alt fald dens hoved indsendes til Veterinærfysikus, for  

 at det ved laboratorieundersøgelse kan blive godtgjort, om diagnosen har  

 været rigtig.
Forretningen indsendes uden ophold til amtet (i København til  

 politidirektøren). Ethvert dyr skal, når det er blevet bidt af en gal hund,  

 dræbes, medmindre landbrugsministeren bevilger undtagelse herfra; for andre  

 husdyr end hunde og katte tilkommer der ejeren erstatning for det dræbte dyr  

 efter reglerne i § 8. Kødet af det dræbte dyr må ikke bruges til føde for  

 mennesker eller dyr.
 Stk. 2.  Kommer dyrlægen til kundskab om, at et menneske  

 er blevet bidt af en af hundegalskab angreben eller derfor mistænkt hund,  

 skal han derom straks gøre anmeldelse til vedkommende embedslæge.
Stk. 3.  Når der på en egn er fremkommet et enkelt eller  

 dog kun nogle få tilfælde af hundegalskab, kan amtmanden (i København  

 politidirektøren) ved en offentlig kundgørelse påbyde, at i et nærmere  

 betegnet distrikt alle hunde, der ikke er lænkede, skal, indtil påbudet ved  

 en lignende kundgørelse atter ophæves, være forsynede med mundkurve af  

 nærmere angiven beskaffenhed.
Alle løsgående hunde, der ikke er forsynede med  

 de foreskrevne mundkurve, skal da ved politiets foranstaltning optages og  

 dræbes inden forløbet af 3 døgn, såfremt de ikke inden den tid er blevet  

 indløst imod erlæggelse af de påløbne omkostninger.
Stk. 4.  Udbreder hundegalskaben sig videre, således at  

 den antager en foruroligende karakter, skal amtmanden (i København  

 politidirektøren) ved en lignende offentlig kundgørelse befale, at indenfor  

 et nærmere betegnet distrikt alle hunde enten skal holdes lænkede og  

 forsvarlig afspærrede eller dræbes.
I København og i de øvrige købstæder skal  

 da ved politiets foranstaltning alle hunde, der ikke er lænkede og  

 afspærrede, optages og ihjelslås.
På landet skal det i så fald være enhver  

 tilladt at dræbe hunde, der ikke er lænkede og afspærrede, og skal  

 politimesteren, hvis han finder det fornødent, dertil kunne antage lejede  

 folk.
 Stk. 5.  Når hundegalskab er eller antages at være  

 udbrudt her i landet, skal landbrugsministeren til forebyggelse af sygdommens  

 videre udbredelse være bemyndiget til for større eller mindre dele af landet,  

 også udover de egne, hvor sygdommen har vist sig, ved offentlig kundgørelse  

 at påbyde, at alle hunde indtil videre skal holdes forsvarlig afspærrede og  

 lænkede.
 Stk. 6.  Når der i de tilgrænsende distrikter af  

 nabolandet er udbrudt hundegalskab, skal landbrugsministeren uden hensyn til,  

 om noget tilfælde af sygdommen har vist sig her i landet, kunne udstede et  

 lignende påbud som forommeldt for de grænsen nærliggende jurisdiktioners  

 vedkommende.
 Stk. 7.  Med hensyn til optagelse og nedslagning af  

 hunde, der uanset de af landbrugsministeren således udstedte påbud findes  

 løsgående, forholdes som ovenfor foreskrevet med hensyn til de af amtmændene  

 udstedte lignende kundgørelser.
Stk. 8  Landbrugsministeren kan som forebyggende  

 foranstaltning mod spredning af smitte af hundegalskab (rabies) iværksætte  

 bekæmpelse af ræve og grævlinger inden for et eller flere områder.
Det kan  

 således pålægges ejere og brugere af ejendomme i området at anmelde ræve- og  

 grævlingegrave på ejendommen og at give de af veterinærdirektoratet dertil  

 antagne personer adgang til at foretage bekæmpelse af fornævnte dyr på  

 ejendommen.
Det kan endvidere pålægges ejere og brugere, herunder  

 jagtberettigede, at yde bistand ved påvisning af dyrenes tilholdssteder m.v.  

 Bekæmpelsen må udføres uden unødig ulempe for ejeren (brugeren). Medfører  

 bekæmpelsen skade på træer, hegn, afgrøder eller lignende, har ejeren  

 (brugeren) krav på erstatning af statskassen, selv om skaden er hændelig.  

 Erstatningen fastsættes af 3 mænd, hvoraf politimesteren udvælger de 2 og  

 ejeren den ene.
 § 10.  Til mildere smitsomme sygdomme hos husdyrene  

 henregnes:
 A.
hos hesten Brandfeber Influenza (epizootisk katarrhalfeber) hos kvæget Miltbrandsemfysem (brandigt emfysem) Ondartet katarrhalfeber  

 Krup Kalvedifteritis hos kvæget Pasteurellose (Vildtsyge, septisk  

 pleuropneumoni) Paratyfus og paracoliinfektion B.
hos hesten Mundsyge Kværke Godartet beskelersyge hos hesten og kvæget.
 Kopper hos andre husdyr end fåret.
 Skab (der ikke omhandles under § 2).
hos hunden Ringorm.
Hårsækmider Hundesyge hos svin Svinesyge (enzootisk lungebetændelse) Knuderosen og kroniske  

 former af rødsyge Fjerkrækolera og hønsepest hos fjerkræ samt enhver anden sygdom hos heste,  

 kvæg, får, geder, svin, hunde og fjerkræ, som antager en umiskendelig smitsom  

 karakter.
Stk. 2.  Med hensyn til de under A. og B. nævnte  

 sygdomme gøres det ejeren eller den, som på hans vegne fører tilsyn med  

 dyrene, til pligt, når han har grund til at antage, at sygdommen er til  

 stede, Stk. 3  Politimesteren er berettiget til efter  

 indstilling fra dyrlægen at forbyde fjernelse fra besætningen af noget dyr,  

 der er angrebet af en af de ovennævnte sygdomme.
Han er endvidere berettiget  

 til, hvis han finder det nødvendigt for at forhindre smittens videre  

 udbredelse, at lade sygdommen og forholdene på stedet undersøge af en dyrlæge  

 og efter dennes indstilling give forskrifter om afsondrings- og  

 desinfektionsforanstaltninger samt om benyttelse af kød, mælk, eller andre  

 produkter af de syge dyr m.v.
Politimesteren kan derhos undtagelsesvis, hvor  

 forholdenes særlige beskaffenhed måtte anbefale det, forbyde, at noget til  

 besætningen hørende dyr, som kan angribes af den pågældende sygdom, selv om  

 det ikke er eller mistænkes for at være sygt, bortbringes fra ejendommen  

 eller kommer udenfor dens jorder og de dertil førende veje.
Inden forbudet  

 udstedes, skal politimesteren altid indhente Veterinærfysici betænkning.
 Stk. 4.  Skulle nogen af de i denne paragraf nævnte  

 sygdomme antage en særlig ondartet karakter eller vinde særlig udbredelse  

 indenfor en dyrlæges virkekreds, påhviler ham derom at gøre anmeldelse til  

 Veterinærfysikus.
 § 10 a.  Landbrugsministeren kan fastsætte  

 bestemmelser om udtagning af prøver fra husdyr til undersøgelse for  

 herpesvirusinfektioner.
 Stk. 2.  Landbrugsministeren kan bestemme, at udgifter i  

 forbindelse med udtagning og undersøgelse af prøver efter regler fastsat i  

 medfør af stk. 1 skal afholdes af dyrets ejer.
 § 11.  (Ophævet).
 § 12.  (Ophævet).
§ 13.  Når der er påvist trikiner hos et slagtet svin,  

 skal lederen af den pågældende kødkontrol uopholdelig gøre anmeldelse til den  

 stedlige politimester, som da, efter at have konstateret, fra hvilket sted  

 det pågældende svin hidrører, snarest meddeler underretning herom til den  

 politimester, i hvis retskreds stedet er beliggende.
Hvis det er muligt, skal  

 kontrollens leder straks give ejeren af den angrebne besætning pålæg om  

 foreløbig ikke at fjerne svin fra besætningen.
 Stk. 2.  Når politimesteren i den pågældende retskreds  

 er blevet underrettet, skal han uopholdelig meddele ejeren forbud mod at  

 afhænde svin fra besætningen undtagen til slagtning under forhold, hvor  

 foretagelsen af en godkendt trikinundersøgelse er sikret (jf. lov nr. 104 af  

 13. maj 1911 § 7 I). Forbudet opretholdes, indtil der i et år ikke er fundet  

 trikinøse svin i besætningen, dog således, at det fremdeles står ved magt for  

 de svins vedkommende, som har været i besætningen på det tidspunkt, da der  

 sidste gang blev påvist trikinose i denne.
Stk. 3.  Ligeledes forbydes det ejeren indenfor samme  

 tidsrum at afhænde kød af svin eller slagteaffald efter hjemmeslagtning eller  

 at anvende det i sin husholdning, forinden det ved dyrlægeundersøgelse er  

 godtgjort, at varen er trikinfri.
Kød og slagteaffald af svin, der ved  

 undersøgelsen findes trikinøse, skal steriliseres eller destrueres under  

 fornødent tilsyn.
 Stk. 4.  Når der er nedlagt forbud som forommeldt,  

 fremsender politimesteren udskrift af sagen gennem amtet til  

 landbrugsministeren.
Stk. 5.  Politimesteren skal lade forholdene på stedet  

 undersøge af en dyrlæge og efter dennes indstilling iværksætte forsøg på at  

 udrydde rotter på ejendommen ved dertil egnede midler.
Et nyt  

 udryddelsesforsøg bør om fornødent finde sted, før besætningen frigives.  

 Udgiften hertil afholdes af det offentlige.
§ 14.  Amtmanden (i København politidirektøren) har at  

 foranstalte, at der ved de heste- og kvægmarkeder og dyrskuer, der afholdes i  

 amtet, er en, om fornødent flere dyrlæger til stede for på det offentliges  

 vegne at føre tilsyn med, hvorvidt noget af de deer samlede husdyr måtte være  

 angrebet af nogen af de under §§ 2, 10, 11 og 12 ommeldte sygdomme.
Det samme  

 gælder med hensyn til auktioner over og opkøb af sammenbragte dyr.
Endvidere  

 kan amtmanden, hvis han dertil finder anledning, påbyde dyrlægeeftersyn, når  

 kreaturer fra forskellige besætninger bringes på fælles græsgang.
Udgifterne  

 herved udredes i disse tilfælde henholdsvis af auktionsholderen, opkøberen  

 eller vedkommende græsgangs ejer.
I tilfælde af uenighed om betalingen til  

 dyrlægen fastsætter landbrugsministeren denne.
Udbryder der nogen smitsom  

 sygdom iblandt dyr på fælles græsgang, skal græsgangens ejer eller den, der  

 fører tilsyn med dyrene, anmelde det til en dyrlæge eller til politimesteren,  

 der da skal lade forholdene undersøge af en dyrlæge og efter dennes  

 indstilling - eventuelt efter forhandling med Veterinærfysikus - træffe de  

 fornødne foranstaltninger til at hindre smittens videre udbredelse.
 Stk. 2.  Amtmanden (i København politidirektøren) skal  

 være bemyndiget til efter indstilling fra det stedlige veterinærpoliti eller  

 fra Veterinærfysikus at lade foretage desinfektion af offentlige rejsestalde.  

 Handelsstalde og lignende opholds- og samlingssteder for husdyr andetsteds  

 fra samt til, når fare for udbredelse af nogen ondartet smitsom sygdom  

 skønnes at være til stede, efter indstilling fra Veterinærfysikus og under  

 dennes ledelse at lade foretage en almindelig undersøgelse af alle husdyr af  

 en vis art i så stor en del af amtet, som det findes nødvendigt.
Stk. 3.  Det påhviler den dyrlæge, som har overtilsynet  

 med et kommunalt kvægtorv og slagtehus, at føre tilsyn med de dyr, der  

 opstaldes deer imellem markeds- eller torvedage, og straks til politimesteren  

 at anmelde muligt forekommende udbrud af ondartet smitsom sygdom samt træffe  

 de nødvendige foreløbige foranstaltninger til hindring af smittens  

 udbredelse.
Ved offentlige eller private kvægtorve, som ikke drives i  

 forbindelse med kommunalt slagtehus, skal der af amtmanden efter forhandling  

 med Veterinærfysikus på vedkommende kommunes eller torveejers regning antages  

 en dyrlæge til at føre det nævnte tilsyn med de mellem markedsdagene  

 opstaldede dyr.
Stk. 4.  Når fare for udbredelse af nogen ondartet  

 smitsom sygdom skønnes at være til stede, kan landbrugsministeren påbyde  

 dyrlægetilsyn med andels- og fællesmejerier, der driver svinehold, stalde,  

 der af kreaturhandlere bruges til opstaldning af kreaturer, eller andre  

 næringsbrug, der i særlig grad frembyder fare for smitte.
De med  

 dyrlægetilsynet forbundne udgifter udredes af statskassen.
§ 15.  På lossepladser for affald eller under lignende  

 forhold, hvor svinedifteritis og trikinose kan befrygtes let at ville finde  

 udbredelse, skal landbrugsministeren være bemyndiget til at forbyde  

 svinehold.
Ligeledes skal han, når der ikke findes anledning til at bringe  

 denne foranstaltning til anvendelse, kunne påbyde de til forhindring af de  

 nævnte sygdommes udbredelse fornødne indskrænkninger med hensyn til svinehold  

 på sådanne pladser, såsom slagtning under offentligt tilsyn og trikinkontrol,  

 forbud mod salg eller bortbringelse på anden måde af levende svin undtagen  

 til øjeblikkelig slagtning m.v.
 § 16.  Stk. 1. (ophævet).
 Stk. 2.  Når sådan sygdom er udbrudt her i landet, kan  

 den nævnte minister derhos enten helt forbyde overførsel af den angrebne art  

 af dyr såvel som af andre dyr eller genstande, hvorved smitte kan forplantes,  

 fra den landsdel, det amt eller den afgrænsede del af samme, hvor sygdommen  

 er forekommet, til andre dele af landet eller gøre adgangen hertil afhængig  

 af sådanne betingelser, såsom tilvejebringelse af sundhedsattester, som menes  

 fornødne for at hindre smittens udbredelse.
 § 17.  Stk. 1. (ophævet).
 Stk. 2.  Når kvægpest er udbrudt i de tilgrænsende  

 distrikter af nabolandene, er landbrugsministeren uden hensyn til, om noget  

 tilfælde af sygdommen har vist sig her i landet, bemyndiget til i  

 grænsedistrikterne her i landet at påbyde de i § 6 ommeldte foranstaltninger  

 imod denne sygdom.
 § 18.  Overtrædelse af forskrifterne i denne lov eller  

 af de i medfør af samme vedtagne eller pålagte forpligtelser - herunder også  

 de forpligtelser, ejeren eller hans stedfortræder har påtaget sig ved  

 underskrift i dyrlægens autoriserede protokol eller på det ham forelagte  

 skema (jf. § 4, 2. og 3. stk.) straffes, forsåvidt der ikke herved efter den  

 øvrige lovgivning er forskyldt større straf, med bøder fra 20 til 500 kr.; i  

 gentagelsestilfælde fordobles bøden.
Stk. 2.  Overtræder ejeren eller den på hans vegne  

 tilsynsførende anmeldepligten (§ 3) ved udbrud af mund- og klovesyge, snive,  

 oksens ondartede lungesyge og kvægpest, er bøden mindst 100 kr.
Det samme  

 gælder den, der ved at undlade anmeldelse eller ved at overtræde givne forbud  

 har forårsaget spredning af nogen ondartet smitsom sygdom (§§ 2 og 9) eller  

 af smitsom kastning hos kvæget.
Den, der ved egen forseelse har foranlediget  

 udbrud af smitsom sygdom i sin besætning, fortaber den adgang til erstatning  

 af det offentlige, der ellers kunne tilkomme ham efter denne lov.
Den, der i  

 modstrid med de gældende indførselsforbud og uden særlig dertil erhvervet  

 hjemmel indfører levende dyr fra udlandet, straffes med fængsel, jf.  

 straffelovens § 25.
Stk. 3.  Alle sager angående overtrædelse af denne lov  

 behandles som offentlige politisager.
De ikendte bøder tilfalder vedkommende  

 kommunes kasse.
§ 19.  Alle udgifter, som på grund af denne lovs  

 forskrifter medgår i anledning af smittede eller for smitte mistænkte husdyrs  

 røgt, afsondring og rensning, eller rensningen af stalde, redskaber eller  

 deslige, eller døde dyrs nedgravning (jf. dog § 8), betales af ejeren; dog  

 bliver udgiften til anskaffelse af de ifølge veterinærpolitiets påbud  

 anvendte kemiske midler til rensning og desinfektion at erstatte ejeren af  

 det offentlige i overensstemmelse med reglerne i § 8. I særlige tilfælde kan  

 landbrugsministeren dog bevilge tilskud til medhjælp ved desinfektioner og  

 til leje af desinfektionsapparater.
Såfremt det, for at forhindre smittens  

 videre udbredelse, måtte være nødvendigt at tilintetgøre smittefarlige  

 genstande, såsom det døde kreaturs hud, foderstoffer, hø, halm,  

 staldrekvisitter og lignende, bliver det derved forvoldte tab at godtgøre  

 ejeren af det offentlige i overensstemmelse med de anførte regler med det  

 beløb, hvortil tabet ansættes ved en vurdering, der, forinden  

 tilintetgørelsen finder sted, foretages af 3 mænd, hvoraf politimesteren  

 vælger de 2 og ejeren den ene.
For hudens vedkommende kan værdien dog  

 fastsættes af dyrlægen efter overenskomst med ejeren eller sammen med 2  

 uvildige mænd til dagens pris.
Udgifterne ved de nye arbejder, der i sådan  

 anledning måtte blive påbudt af det offentlige, såsom opførelse af rum til de  

 smittede dyrs afspærring, når sådant rum ikke findes på ejendommen, fornyelse  

 af brolægning, ombytning af træværk og deslige, bliver ligeledes at erstatte  

 ejeren med deres fulde beløb.
Der kan dog ikke pålægges det offentlige  

 merudgifter, som hidrører fra anvendelsen af kostbarere materiale end det,  

 der var anvendt før sygdommens optræden.
Stk. 2.  Hvis en besætning af det offentlige har været  

 afspærret, og det endelig viser sig, at den formodede smitsomme sygdom ikke  

 har været til stede, bliver der at erstatte ejeren det tab, han har lidt ved  

 de tagne forholdsregler; dog ydes der ikke erstatning for afspærring, der har  

 været forårsaget ved, at besætningen virkelig har været udsat for smitte,  

 selvom det viser sig, at sygdommen ikke kommer til udbrud i den pågældende  

 besætning.
Om erstatningens størrelse har politimesteren efter forhandling  

 med den skadelidte at gøre indstilling gennem den vedkommende amtmand til  

 landbrugsministeren, der derpå resolverer i sagen; for staden København sker  

 indstillingen af politidirektøren.
Intet spørgsmål vedrørende krav på sådan  

 erstatning kan indbringes for domstolene.
Dog kan den, der er misfornøjet med  

 den ham tillagte erstatning, forlange dens størrelse fastsat ved taksation af  

 3 uvildige, af retten udmeldte mænd; udgifterne ved taksationsforretningen  

 bæres af det offentlige.
 Stk. 3.  Når en ejer på grund af uformuenhed ikke kan  

 udrede de ham efter de foregående bestemmelser påhvilende udgifter, udredes  

 disse af det offentlige i overensstemmelse med reglerne i § 8.
 Stk. 4.  De ovenfor omhandlede erstatninger afholdes  

 foreløbig helt af amtsrepartitionsfonden eller vedkommende kommunale kasse (§  

 8), således at den på statskassen faldende andel i udgiften godtgøres  

 kasserne ved den i § 8, sidste stykke, nævnte årlige opgørelse.
Stk. 5.  Alle udgifter ved forretninger, som udføres af  

 dyrlægen efter det offentliges foranstaltning, derunder også forretninger  

 efter denne lovs § 4, udredes udenfor de tilfælde, for hvilke der ovenfor er  

 givet anden bestemmelse, på landet af amtsrepartitionsfonden, i København og  

 de øvrige købstæder af kommunens kasse, hvis udlæg dog udenfor København  

 senere bliver at fordele på amtets samtlige købstæder.
På samme måde afholdes  

 forskudsvis udgifterne ved sådanne ejeren påhvilende foranstaltninger, som  

 det offentlige har måtte lade udføre på hans regning, jf. § 7.
§ 20.  Landbrugsministeren bemyndiges til at fastsætte  

 den dyrlægen tilkommende betaling for de i det offentliges tjeneste udførte  

 forretninger.
Betalingen skal fastsættes pr. forretning.
Stk. 2.  (Ophævet) § 21.  (Ophævet).
 § 22.  Loven om smitsomme sygdomme hos husdyrene af  

 14. april 1893 ophæves.
 § 23.  Denne lov gælder ikke for Færøerne.
 Hvorefter alle vedkommende sig have at rette.
