Skriftlig fremsættelse (20. oktober 2004) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 ændring af lov om kommunal udligning og generelle tilskud til kommuner og  

 amtskommuner (Forhøjelse af tilskuddet til særligt vanskeligt stillede  

 kommuner  

 og til kommuner på øer samt lovfæstelse af tilskuddet til et generelt løft på  

 ældreområdet) (Lovforslag nr.
L 42).
 Lovforslaget er et led i udmøntningen af regeringens aftaler  

 af 12. juni 2004 med KL og 11. juni 2004 med Amtsrådsforeningen.
Tilskuddet til vanskeligt stillede kommuner forslås forhøjet  

 med 75 mio. kr.
Beløbet overføres fra puljen på 142,9 mio. kr. efter  

 servicelovens § 135 a, stk. 4, til kommuner, der kan dokumentere særlig høje  

 merudgifter som følge af finansieringsomlægningen pr. 1.1.2002 på det sociale  

 område.
Den resterende del af puljen tilbageføres til kommunernes  

 bloktilskud.
Endvidere foreslås en forhøjelse af tilskuddet til  

 ø-kommunerne.
Tilskuddet til kommunerne på Læsø, Samsø og Ærø foreslås  

 forhøjet  

 med i alt 12,5 mio. kr. finansieret af det kommunale bloktilskud.
Samtidig  

 foreslås tilskuddet til Bornholms Kommune forhøjet med 20,5 mio. kr., hvoraf  

 12,5 mio. kr. finansieres af det kommunale bloktilskud og 8 mio. kr. af det  

 amtskommunale bloktilskud.
Herudover indgår der i lovforslaget en lovfæstelse af det  

 tilskud, der siden 2002 er ydet til kommunerne til et generelt løft af  

 ældreplejen.
Tilskuddet er for årene 2002-2005 ydet med hjemmel i de årlige  

 finanslove.
Tilskuddet har karakter af et varigt tilskud til kommunerne, og  

 det  

 foreslås derfor, at det af ordensmæssige hensyn indarbejdes i lovgivningen.  

 Dette indebærer ingen ændringer i størrelsen eller fordelingen af tilskuddet.
 Endelig indeholder lovforslaget en ændring af mere  

 redaktionel karakter, som indebærer en præcisering og ajourføring af  

 regelgrundlaget om boligstøtteudligningsordningen for kommunerne i  

 hovedstadsområdet.
 Idet jeg i øvrigt henviser til lovforslaget med  

 bemærkninger, tillader jeg mig at anbefale forslaget til hurtig og velvillig  

 behandling i det høje Ting.
