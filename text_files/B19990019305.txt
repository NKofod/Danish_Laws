Bekendtgørelse om tilskud til  

 miljøvenlige jordbrugsforanstaltninger1) I medfør af §§ 3, 11 og 12, § 13, stk. 1, § 14, stk. 2, og §§ 15-23  

 i lov om støtte til jordbrugets strukturudvikling og til  

 økologisk produktion inden for jordbrug og fiskeri m.v., jf.  

 lovbekendtgørelse nr. 192 af 26. marts 1999, fastsættes:
Kapitel 1 Omfattede foranstaltninger § 1. Denne bekendtgørelse omfatter tilskud  

 til følgende miljøvenlige jordbrugsforanstaltninger:
 1)	Nedsættelse af kvælstoftilførslen, jf. kapitel  

 5.
 2)	Dyrkning uden brug af plantebeskyttelsesmidler, jf. kapitel 6.
 3)	Etablering af sprøjtefrie randzoner, jf. kapitel 7.
 4)	Miljøvenlig drift af græsarealer uden for omdriften,  

 jf. kapitel 8.
 5)	Pleje af græs- og naturarealer med afgræsning, jf.  

 kapitel 9.
 6)	Pleje af græs- og naturarealer med rydning, jf. kapitel  

 10.
 7)	Pleje af græs- og naturarealer med høslæt, jf.  

 kapitel 11.
 8)	Udlæg af rajgræs i kornafgrøder m.v., jf. kapitel  

 12.
 9)	Udtagning af agerjord, jf. kapitel 13.
 10)	Udtagning af græsarealer uden for omdriften, jf. kapitel  

 14.
 11)	Ændret afvanding, jf. kapitel 15.
 12)	Demonstrationsprojekter af betydning for miljøvenlige  

 jordbrugsforanstaltninger, jf. kapitel 18.
Kapitel 2 Definitioner § 2. Ved en jordbrugsbedrift forstås i denne  

 bekendtgørelse en driftsenhed, som anvendes til landbrug, skovbrug,  

 gartneri, frugtplantage, planteskole eller lignende jordbrugsvirksomhed.  

 Driftsenheden kan omfatte både ejede og forpagtede arealer.  

 Driftsenhedens arealer kan være med landbrugspligt efter reglerne i lov  

 om landbrugsejendomme eller uden landbrugspligt.
 § 3. Ved en tilsagnsperiode forstås i denne  

 bekendtgørelse en periode, hvor en miljøvenlig  

 jordbrugsforanstaltning skal gennemføres.
 Stk. 2. Ved et tilsagnsår forstås en periode  

 på 12 måneder, der begynder ved tilsagnsperiodens begyndelse  

 eller ved udløbet af et foregående tilsagnsår.
 § 4. Ved agerjord forstås i denne  

 bekendtgørelse jord, der indgår i omdriften, som defineret i  

 bilag 1, med undtagelse af jord som omhandlet under bilagets punkt D/15, D/17  

 (kulturer under glas) og D/21 (brakjord).
 § 5. Ved græsarealer uden for omdriften  

 forstås i denne bekendtgørelse arealer, der ikke indgår i  

 omdriften, og som i mindst 5 år anvendes til græsproduktion,  

 uanset om arealerne er tilsåede eller naturligt etablerede.
Kapitel 3 Det rådgivende udvalg § 6. Der nedsættes et udvalg til at  

 rådgive Strukturdirektoratet under Ministeriet for Fødevarer,  

 Landbrug og Fiskeri (Strukturdirektoratet) om forhold af væsentlig  

 betydning for miljøvenlige jordbrugsforanstaltninger.
 Stk. 2. Det rådgivende udvalg for  

 miljøvenlige jordbrugsforanstaltninger består af en  

 repræsentant for henholdsvis Miljø- og Energiministeriet,  

 Amtsrådsforeningen i Danmark, Kommunernes Landsforening, De danske  

 Landboforeninger, Dansk Familielandbrug, Landsforeningen Økologisk  

 Jordbrug, Dansk Skovforening, Danmarks Naturfredningsforening,  

 Friluftsrådet og Ministeriet for Fødevarer, Landbrug og Fiskeri.  

 Repræsentanten for Ministeriet for Fødevarer, Landbrug og  

 Fiskeri er formand for udvalget.
 Stk. 3. Strukturdirektoratet er sekretariat for  

 udvalget.
Kapitel 4 SFL-områder § 7. Amtsrådet udpeger særligt  

 følsomme landbrugsområder (SFL-områder) efter  

 retningslinier udstedt af Strukturdirektoratet.
SFL-områder er  

 nærmere afgrænsede geografiske områder, hvor de  

 miljøvenlige jordbrugsforanstaltninger kan anvendes til beskyttelse af  

 naturen og miljøet.
Stk. 2. For de udpegede SFL-områder  

 fastlægger amtsrådet, 1)	hvilke af de i § 1, nr. 1-11, anførte foranstaltninger, der  

 kan ydes tilskud til inden for områderne, 2)	tilsagnsperiodens længde for de i § 1, nr. 4-7 og nr. 11,  

 anførte foranstaltninger, jf. § 27, § 35, § 43, jf. § 35, § 44, jf. §  

 35, og § 66, 3)	de landskabselementer, der er nævnt i § 23, stk. 2, 4)	om der i SFL-området kan ydes bonustillæg, jf. § 85,  

 og 5)	den ønskede tilslutningsgrad inden for SFL-området, jf.  

 § 85.
 Stk. 3. For de udpegede SFL-områder kan  

 amtsrådet fastsætte minimumsarealet, som ansøgning om  

 tilskud til hver enkelt af de i § 1, nr. 3-7 og 9-11, anførte  

 foranstaltninger skal omfatte.
 Stk. 4. Amtsrådet kan fastsætte  

 minimumsarealet, som ansøgning om tilskud til den i § 1, nr. 8,  

 anførte foranstaltning skal omfatte.
§ 8. Amtsrådet kan i perioden fra den 1.  

 juli til den 1. marts udpege nye SFL-områder, ændre allerede  

 udpegede SFL-områder, herunder ændre de i medfør af § 7,  

 stk. 2 og 3, fastlagte forhold, og ændre det i medfør af § 7,  

 stk. 4, fastlagte minimumsareal. Ændringerne får virkning for  

 ansøgninger, der modtages efter den periode, hvor ændringerne  

 blev foretaget.
Bonustillæg, jf. § 7, stk. 2, nr. 4 og 5, udbetales dog  

 med virkning fra den førstkommende udbetaling, efter at den  

 ønskede tilslutningsgrad er opnået.
Kapitel 5 Nedsættelse af kvælstoftilførslen § 9. Tilsagnsperioden er på 5 år og  

 begynder 1. september efter ansøgningsfristen, jf. § 87, stk. 2.
 § 10. Tilskud til nedsættelse af  

 kvælstoftilførslen kan søges af jordbrugere, som i  

 tilsagnsperioden driver de arealer, der er omfattet af ansøgning om  

 tilskud.
Stk. 2. Det er en betingelse, at ansøgeren er  

 lovlig ejer eller forpagter af de arealer, der indgår i  

 jordbrugsbedriften.
Er arealerne pålagt landbrugspligt, er det tillige  

 en betingelse, at disse arealer drives i overensstemmelse med reglerne i lov  

 om landbrugsejendomme.
 § 11. Tilskud kan ikke søges af stat og  

 kommuner.
 § 12. Tilskud kan ikke søges af ejere og  

 forpagtere af jordbrugsbedrifter, for hvilke der på  

 ansøgningstidspunktet foreligger autorisation eller ansøgning  

 om autorisation til økologisk jordbrugsproduktion i henhold til  

 bekendtgørelse om økologisk jordbrugsproduktion.
 § 13. Den enkelte mark, for hvilken der  

 søges om tilskud, skal bestå af et sammenhængende areal.  

 Marken skal mindst udgøre 0,3 ha, medmindre den på grund af  

 naturlige afgrænsninger eller naboskel ikke kan sammenlægges med  

 andre marker.
§ 14. Tilskud kan ydes for arealer, der er  

 beliggende inden for SFL-områder, hvor den ansøgte  

 foranstaltning kan anvendes, og som i tilsagnsperiodens 1.  

 vækstsæson 1)	dyrkes som agerjord, 2)	er braklagt inden for omdriften, eller 3)	er udtaget af produktionen under en ordning, der er offentligt  

 finansieret i henhold til andre regler end denne bekendtgørelse og  

 tidligere bekendtgørelser om tilskud til miljøvenlige  

 jordbrugsforanstaltninger, herunder udtaget til produktion af produkter, der  

 er bestemt til andre formål end foder- og  

 levnedsmiddelfremstilling.
§ 15. Tilskud kan ikke ydes for arealer, for  

 hvilke 1)	der efter denne bekendtgørelse eller tidligere  

 bekendtgørelser om tilskud til miljøvenlige  

 jordbrugsforanstaltninger ydes tilskud til andre foranstaltninger end  

 dyrkning uden brug af plantebeskyttelsesmidler, etablering af  

 sprøjtefrie randzoner, udlæg af rajgræs i  

 kornafgrøder og udlæg af rajgræs i kornafgrøder  

 m.v., eller 2)	der gælder begrænsninger i mængden af  

 kvælstoftilførslen i medfør af en aftale eller i  

 medfør af andre bestemmelser end bekendtgørelse om jordbrugets  

 anvendelse af gødning og om plantedække.
 § 16. Ansøgning om tilskud for arealer  

 inden for et SFL-område skal omfatte samtlige arealer inden for  

 SFL-området, der vil blive drevet under bedriften ved tilsagnsperiodens  

 begyndelse, og for hvilke betingelserne for at opnå tilskud kan  

 opfyldes.
§ 17. Tilskud er betinget af, 1)	at kvælstoftilførslen til hver af afgrøderne  

 på arealerne i tilsagnsperioden ikke overstiger 60 pct. af  

 afgrødens kvælstofnorm i henhold til bekendtgørelse om  

 jordbrugets anvendelse af gødning og om plantedække, og 2)	at der i tilsagnsperioden udarbejdes mark- og gødningsplaner  

 med tilhørende kortskitse og gødningsregnskaber efter reglerne  

 i bekendtgørelse om jordbrugets anvendelse af gødning og om  

 plantedække, uanset om bedriften er registreret i Plantedirektoratets  

 register over virksomheder omfattet af lov om jordbrugets anvendelse af  

 gødning og om plantedække eller dette ikke er  

 tilfældet.
Kapitel 6 Dyrkning uden brug af plantebeskyttelsesmidler § 18. §§ 9-14 gælder tilsvarende for tilskud  

 til dyrkning uden brug af plantebeskyttelsesmidler.
§ 19. Tilskud kan ikke ydes for arealer, 1)	for hvilke der efter denne bekendtgørelse eller tidligere  

 bekendtgørelser om tilskud til miljøvenlige  

 jordbrugsforanstaltninger ydes tilskud til andre foranstaltninger end  

 nedsættelse af kvælstoftilførslen, udlæg af  

 rajgræs i kornafgrøder og udlæg af rajgræs i  

 kornafgrøder m.v., eller 2)	på hvilke der ikke må anvendes plantebeskyttelsesmidler  

 i medfør af anden lovgivning eller aftale.
 § 20. § 16 gælder tilsvarende for  

 ansøgning om tilskud til dyrkning uden brug af  

 plantebeskyttelsesmidler.
 § 21. Tilskud er betinget af, at der i  

 tilsagnsperioden ikke anvendes plantebeskyttelsesmidler på arealerne  

 med undtagelse af bejdset udsæd og selektive midler anerkendt af  

 Danmarks JordbrugsForskning til bekæmpelse af flyvehavre.
 Stk. 2. Amtsrådet kan i overensstemmelse med  

 retningslinier, der efter høring af det rådgivende udvalg, jf. §  

 6, er udstedt af Strukturdirektoratet, i særlige tilfælde tillade  

 anvendelse af godkendte plantebeskyttelsesmidler, hvor aktivstoffet er  

 glyphosat eller glyphosat-trimesium.
Kapitel 7 Etablering af sprøjtefrie randzoner § 22. §§ 9-12 gælder tilsvarende for tilskud  

 til etablering af sprøjtefrie randzoner.
§ 23. Tilskud kan ydes for arealer, 1)	der er beliggende inden for SFL-områder, hvor den  

 ansøgte foranstaltning kan anvendes, 2)	der er mindst 12 meter brede, 3)	der er beliggende langs visse landskabselementer, og 4)	som er beliggende på marker, der i tilsagnsperiodens 1.  

 vækstsæson udnyttes som anført i § 14.
 Stk. 2.  De i stk. 1, nr. 3, nævnte  

 landskabselementer, der er fastlagt af amtsrådet, kan omfatte  

 vandløb, vandhuller, søer, levende hegn, diger,  

 småbeplantninger og andre lignende biotoper.
§ 24. Tilskud kan ikke ydes for arealer, 1)	for hvilke der efter denne bekendtgørelse eller tidligere  

 bekendtgørelser om tilskud til miljøvenlige  

 jordbrugsforanstaltninger ydes tilskud til andre foranstaltninger end  

 nedsættelse af kvælstoftilførslen, udlæg af  

 rajgræs i kornafgrøder og udlæg af rajgræs i  

 kornafgrøder m.v., eller 2)	på hvilke der ikke må anvendes plantebeskyttelsesmidler  

 i medfør af anden lovgivning eller aftale.
 § 25. Tilskud er betinget af, at der i  

 tilsagnsperioden ikke anvendes plantebeskyttelsesmidler inden for  

 randzonearealerne med undtagelse af bejdset udsæd.
Kapitel 8 Miljøvenlig drift af græsarealer uden for  

 omdriften § 26. Miljøvenlig drift af  

 græsarealer uden for omdriften kan gennemføres på niveau  

 1, jf. § 32, eller på niveau 2, jf. § 33.
 § 27. Tilsagnsperioden er på 5 eller 20  

 år, jf. § 7, stk. 2, og begynder 1. september efter  

 ansøgningsfristen, jf. § 87, stk. 2.
 § 28. §§ 10-13 gælder tilsvarende for  

 tilskud til miljøvenlig drift af græsarealer uden for  

 omdriften.
§ 29. Tilskud kan ydes for arealer, der er  

 beliggende inden for SFL-områder, hvor den ansøgte  

 foranstaltning kan anvendes, og som i vækstsæsonen forud for  

 tilsagnsperioden 1)	har været jordbrugsmæssigt udnyttet, 2)	har været braklagt inden for omdriften, eller 3)	i henhold til en offentligt finansieret ordning har været  

 udtaget af produktionen, herunder udtaget til produktion af produkter, der er  

 bestemt til andre formål end foder- og  

 levnedsmiddelfremstilling.
§ 30. Tilskud til miljøvenlig drift af  

 græsarealer uden for omdriften kan ikke ydes for arealer, 1)	for hvilke der i øvrigt ydes tilskud efter denne  

 bekendtgørelse eller tidligere bekendtgørelser om tilskud til  

 miljøvenlige jordbrugsforanstaltninger, 2)	for hvilke der ydes tilskud til udtagning af jordbrugsarealer i  

 medfør af anden lovgivning, herunder udtagning til produktion af  

 produkter, der er bestemt til andre formål end foder- og  

 levnedsmiddelfremstilling, 3)	for hvilke der ydes tilskud til græsning eller slæt i  

 medfør af anden lovgivning eller aftale, 4)	for hvilke der foreligger en aftale om omlægning af agerjord  

 til græsarealer uden for omdriften, eller 5)	på hvilke der ikke må tilføres gødning i  

 medfør af anden lovgivning eller aftale.
 Stk. 2.  Tilskud til miljøvenlig drift af  

 græsarealer uden for omdriften på niveau 1 kan ikke ydes for  

 arealer, der er pålagt begrænsninger af størrelsen af  

 kvælstoftilførslen i medfør af en aftale eller i  

 medfør af andre bestemmelser end bekendtgørelse om jordbrugets  

 anvendelse af gødning og om plantedække.
 § 31. § 17, nr. 2, gælder tilsvarende for  

 tilskud til miljøvenlig drift af græsarealer uden for  

 omdriften.
§ 32. Græsarealer uden for omdriften  

 på niveau 1 skal i tilsagnsperioden være udlagt med græs.  

 Når arealerne i vækstsæsonen forud for tilsagnsperioden har  

 været udlagt som et græsareal, skal det eksisterende  

 plantedække opretholdes.
I andre tilfælde skal arealerne  

 være udlagt med græs, der er udsået med højst 25  

 pct. kvælstoffikserende planter.
 Stk. 2. Græsarealerne skal være etableret  

 senest 1 måned efter tilsagnsperiodens begyndelse.
 Stk. 3. På græsarealerne må der  

 etableres småbeplantninger og mindre vildtremiser.
Stk. 4. Arealerne skal fastholdes som græsarealer i  

 tilsagnsperioden.
Dette skal ske ved afgræsning hvert år eller  

 ved at høste et eller flere slæt hvert år.
 Stk. 5.  Plantedækket skal genskabes  

 på områder uden tilstrækkelig plantedække i  

 overensstemmelse med anvisninger fra amtsrådet.
Stk. 6. Græsarealerne må 1)	ikke omlægges, 2)	ikke afgræsses med andre dyr end heste og  

 drøvtyggere, 3)	ikke afgræsses med mere end 1,4 storkreatur pr. ha i  

 gennemsnit over udbindingsperioden, jf. omregningstabellen i bilag 2, 4)	ikke anvendes til slæt i perioder, der fastsættes af  

 amtsrådet med henblik på at undgå forstyrrelser af fuglenes  

 yngleaktivitet, 5)	ikke anvendes til frøproduktion, 6)	ikke vandes, bortset fra vanding med engvandingsanlæg, 7)	ikke tilføres plantebeskyttelsesmidler, og 8)	ikke tilføres mere end 80 kg total N pr. ha.
 Stk. 7. Amtsrådet træffer afgørelse om  

 undtagelser fra stk. 2 og stk. 6, nr. 6 og 7, og kan uanset stk. 1 i  

 særlige tilfælde tillade, at vegetationen på arealerne  

 midlertidigt ikke opretholdes.
Stk. 8.  I tilfælde af forekomst af  

 brandbæger eller andre giftige ukrudtsarter ophæves forbuddet mod  

 slæt i den af amtsrådet fastsatte periode.
Det er dog en  

 betingelse, at der forinden slæt foretages, foreligger en skriftlig  

 erklæring fra en planteavlskonsulent om, at bekæmpelse af  

 ukrudtsarten er nødvendig på det pågældende areal.  

 Konsulenterklæringen skal med henblik på forevisning for  

 kontrolmyndigheden opbevares af tilsagnsmodtageren i 5 år eller den  

 resterende del af tilsagnsperioden.
 § 33. For græsarealer uden for omdriften  

 på niveau 2 gælder § 32, stk. 1-5, stk. 6, nr. 1-7, og stk.  

 7-8.
 Stk. 2. Endvidere må græsarealerne ikke  

 tilføres gødning, bortset fra det tidsrum, hvor  

 græsarealerne etableres.
 § 34. Når tilsagnsperioden er på 20  

 år, kan amtsrådet i tilsagnet fastsætte, at bestemmelserne  

 i naturbeskyttelseslovens § 3, stk. 1-3, ved tilsagnsperiodens udløb  

 finder anvendelse i forhold til arealets fremtræden i marken ved  

 tilsagnsperiodens udløb og driften af arealet i tilsagnsperioden.
Kapitel 9 Pleje af græs- og naturarealer med  

 afgræsning § 35. Tilsagnsperioden er på 5 eller 20  

 år, jf. § 7, stk. 2, og begynder 1. september efter  

 ansøgningsfristen, jf. § 87, stk. 2.
 § 36. §§ 10-13 gælder tilsvarende for  

 tilskud til pleje af græs- og naturarealer med afgræsning.
§ 37. Tilskud kan ydes for arealer, 1)	der er beliggende inden for SFL-områder, hvor den  

 ansøgte foranstaltning kan anvendes, 2)	der i vækstsæsonen forud for tilsagnsperioden er  

 naturarealer eller græsarealer uden for omdriften, og 3)	for hvilke der i henhold til kapitel 8 ikke kan ydes tilskud eller  

 ikke kan ydes tilskud på niveau 1 til miljøvenlig drift af  

 græsarealer.
 Stk. 2. Tilskud kan kun ydes, hvis der efter  

 amtsrådets skøn er behov for pleje af arealet for at tilgodese  

 miljø- eller naturhensyn.
§ 38. Tilskud kan ikke ydes for arealer, for  

 hvilke 1)	der i øvrigt ydes tilskud efter denne bekendtgørelse  

 eller tidligere bekendtgørelser om tilskud til miljøvenlige  

 jordbrugsforanstaltninger, 2)	der ydes tilskud til udtagning af jordbrugsarealer i medfør  

 af anden lovgivning, herunder udtagning til produktion af produkter, der er  

 bestemt til andre formål end foder- og levnedsmiddelfremstilling,  

 eller 3)	der ydes tilskud til græsning eller slæt i medfør  

 af anden lovgivning eller aftale.
 § 39. Plantedækket på arealerne i  

 vækstsæsonen forud for tilsagnsperioden skal være  

 opretholdt ved tilsagnsperiodens begyndelse.
 Stk. 2. På arealerne må der ikke etableres  

 beplantninger og vildtremiser.
Stk. 3. Arealerne må 1)	ikke vandes, bortset fra vanding med engvandingsanlæg, 2)	ikke omlægges, 3)	ikke tilføres plantebeskyttelsesmidler, 4)	ikke anvendes til slæt i perioder, der fastsættes af  

 amtsrådet med henblik på at undgå forstyrrelser af fuglenes  

 yngleaktivitet, jf. dog § 32, stk. 8, der finder tilsvarende anvendelse,  

 og 5)	ikke afgræsses med andre dyr end heste og  

 drøvtyggere.
 Stk. 4. Amtsrådet træffer afgørelse om  

 undtagelser fra stk. 2 og stk. 3, nr. 1 og 3.
 § 40. § 17, nr. 2, gælder tilsvarende for  

 tilskud til pleje med afgræsning.
§ 41. For arealer, der skal plejes med  

 afgræsning, fastsætter amtsrådet betingelser  

 vedrørende 1)	plantedækket, 2)	perioden, hvor arealerne henholdsvis skal og kan  

 afgræsses, 3)	det maksimale græsningstryk, og 4)	gødningstilførsel.
Stk. 2. Amtsrådet kan endvidere fastsætte  

 betingelser vedrørende 1)	afpudsning, og 2)	tilskudsfodring.
 Stk. 3. Det maksimale græsningstryk, jf. stk. 1,  

 nr. 3, fastsættes inden for intervallet fra 1 og til og med 1,4  

 storkreatur pr. ha i gennemsnit over udbindingsperioden, jf.  

 omregningstabellen i bilag 2.
Stk. 4. Efter stk. 1, nr. 4, bestemmes, 1)	at der ikke må tilføres gødning, eller 2)	at den maksimale tilførsel af total N pr. ha ikke må  

 overstige en størrelse, der fastsættes inden for intervallet fra  

 0 og til og med 80 kg total N pr. ha.
 Stk. 5. Efter stk. 2, nr. 1, kan bestemmes, at der skal  

 foretages 1 eller 2 afpudsninger, som ikke må foretages i perioder, der  

 fastsættes af amtsrådet med henblik på at undgå  

 forstyrrelser af fuglenes yngleaktivitet.
 § 42. § 34 gælder tilsvarende for tilskud  

 til pleje med afgræsning.
Kapitel 10 Pleje af græs- og naturarealer med rydning § 43. For tilskud til pleje med rydning og  

 afgræsning gælder §§ 35 - 42 tilsvarende.
 Stk. 2. For tilskud til pleje med høslæt og  

 rydning gælder §§ 35 - 42 og 45 tilsvarende, dog således at  

 amtsrådet ikke fastsætter betingelser vedrørende perioden,  

 hvor arealerne skal afgræsses.
 Stk. 3. For arealer, der skal plejes efter stk. 1 og 2,  

 fastsætter amtsrådet betingelser vedrørende rydning.
Kapitel 11 Pleje af græs- og naturarealer med  

 høslæt § 44. §§ 35-40 og 42 gælder tilsvarende for  

 tilskud til pleje med høslæt.
 § 45. På arealer, der skal plejes med  

 høslæt, skal der foretages mindst et høslæt hvert  

 år.
 § 46. § 41 gælder tilsvarende for tilskud  

 til pleje med høslæt, dog således at amtsrådet ikke  

 fastsætter betingelser vedrørende perioden, hvor arealerne skal  

 afgræsses.
Kapitel 12 Udlæg af rajgræs i kornafgrøder  

 m.v.
 § 47. Tilsagnsperioden er på 5 år og  

 begynder 15. februar efter ansøgningsfristen, jf. § 87, stk. 2.
 § 48. §§10, 11 og 13 gælder tilsvarende for  

 tilskud til udlæg af rajgræs i kornafgrøder m.v.
 § 49. Tilskud kan ydes for arealer, der er  

 beliggende inden for SFL-områder, hvor den ansøgte  

 foranstaltning kan anvendes.
§ 50. Tilskud kan ikke ydes for arealer, for  

 hvilke 1)	der efter denne bekendtgørelse eller tidligere  

 bekendtgørelser om tilskud til miljøvenlige  

 jordbrugsforanstaltninger ydes tilskud til andre foranstaltninger end  

 nedsættelse af kvælstoftilførslen, dyrkning uden brug af  

 plantebeskyttelsesmidler og etablering af sprøjtefrie randzoner, 2)	der ydes tilskud til udtagning af jordbrugsarealer i medfør  

 af anden lovgivning, herunder udtagning til produktion af produkter, der er  

 bestemt til andre formål end foder- og levnedsmiddelfremstilling,  

 eller 3)	der foreligger en aftale om udlæg af rajgræs i  

 afgrøder, herunder i andre afgrøder end kornafgrøder og  

 de i bilag 3 anførte afgrøder.
§ 51. Tilskud er betinget af, 1)	at der hvert år i tilsagnsperioden på bedriften inden  

 for de af amtsrådet angivne SFL-områder er et udlæg af  

 rajgræs i kornafgrøder eller de i bilag 3 anførte  

 afgrøder, der mindst svarer til den arealstørrelse, der er  

 ansøgt om tilskud til, og som opfylder betingelserne for tilskud, 2)	at rajgræsset er udsået senest 15. maj, dog senest 15.  

 juli ved udlæg i silomajs, 3)	at rajgræsset i den efterfølgende  

 vækstsæson ikke anvendes til frøproduktion, 4)	at rajgræsset tidligst ompløjes 15. februar, og 5)	at rajgræsset ikke tilføres gødning og  

 plantebeskyttelsesmidler i perioden fra høst af afgrøden med  

 rajgræsudlæg til den efterfølgende 15. februar.
 Stk. 2. § 17, nr. 2, gælder tilsvarende for tilskud  

 til udlæg af rajgræs i kornafgrøder m.v.
Kapitel 13 Udtagning af agerjord § 52. Tilsagnsperioden er på 20 år og  

 begynder 1. september efter ansøgningsfristen, jf. § 87, stk. 2.
 § 53. §§ 10 og 11 gælder tilsvarende for  

 tilskud til udtagning af agerjord.
 § 54. § 13 gælder tilsvarende for tilskud  

 til udtagning af agerjord.
 Stk. 2. En mark, hvortil der søges om tilskud og  

 som mindst udgør 0,3 ha, skal i mindst halvdelen af sin længde  

 være mindst 20 meter bred.
§ 55. Tilskud kan ydes for arealer, der er  

 beliggende inden for SFL-områder, hvor den ansøgte  

 foranstaltning kan anvendes, og som i vækstsæsonen forud for  

 tilsagnsperioden 1)	har været dyrket som agerjord, 2)	har været braklagt inden for omdriften, eller 3)	har været udtaget af produktionen under en ordning, der er  

 offentligt finansieret i henhold til andre regler end kapitel 14 i denne  

 bekendtgørelse, bekendtgørelse nr. 198 af 27. marts 1998 og  

 bekendtgørelse nr. 225 af 25. marts 1997, bortset fra arealer, der er  

 skovtilplantet eller ved udtagning til produktion af produkter, der er  

 bestemt til andre formål end foder- og levnedsmiddelfremstilling, er  

 udlagt med andre afgrøder end agerjordsafgrøder, jf. bilag  

 1.
Stk. 2. Tilskud for arealer, som i  

 vækstsæsonen forud for tilsagnsperioden ikke har været  

 anvendt som anført i stk. 1, kan ydes på betingelse af, 1)	at arealerne i vækstsæsonen forud for tilsagnsperioden  

 har været omfattet af tilsagn om tilskud til miljøvenlig drift  

 af græsarealer uden for omdriften, 2)	at tilsagnsperioden for miljøvenlig drift af  

 græsarealer uden for omdriften er begyndt senest 5 år forud for  

 tilsagnsperioden for udtagning af agerjord, 3)	at arealerne i vækstsæsonen forud for tilsagnsperioden  

 for miljøvenlig drift af græsarealer uden for omdriften blev  

 udnyttet som anført i stk. 1, og 4)	at amtsrådet i tilfælde, hvor tilsagnsperioden for  

 miljøvenlig drift af græsarealer uden for omdriften ikke  

 udløber før begyndelsen af tilsagnsperioden for udtagning af  

 agerjord, meddeler tilladelse til, at arealerne udgår af tilsagn om  

 tilskud til miljøvenlig drift af græsarealer uden for omdriften,  

 jf. § 89, stk. 1, nr. 3.
Stk. 3. Tilskud for arealer, som i  

 vækstsæsonen forud for tilsagnsperioden ikke har været  

 anvendt som anført i stk. 1, kan ydes på betingelse af, 1)	at betingelserne i stk. 2, nr. 1, 2 og 4, er opfyldt, 2)	at arealerne har været omfattet af en aftale om tilskud til  

 jordbrugsdrift i miljøfølsomme områder i medfør af  

 bekendtgørelse nr. 564 af 21. august 1989, 3)	at arealerne forud for indgåelsen af den i nr. 2 nævnte  

 aftale ikke var en beskyttet naturtype i henhold til den dagældende  

 naturfredningslov, og 4)	at tilsagnsperioden for miljøvenlig drift af  

 græsarealer uden for omdriften er begyndt inden et år efter  

 udløbet af den i nr. 2 nævnte aftale.
 Stk. 4. Stk. 2 og 3 gælder tilsvarende for tilsagn  

 om tilskud til omlægning af agerjord til græsarealer uden for  

 omdriften, der er meddelt i henhold til bekendtgørelse nr. 251 af 11.  

 april 1994, og for tilsagn om tilskud til miljøvenlig drift af  

 græsarealer uden for omdriften, der er meddelt i henhold til tidligere  

 bekendtgørelser om tilskud til miljøvenlige  

 jordbrugsforanstaltninger.
§ 56. Der kan ikke ydes tilskud for  

 arealer, 1)	for hvilke der i øvrigt ydes tilskud efter denne  

 bekendtgørelse eller tidligere bekendtgørelser om tilskud til  

 miljøvenlige jordbrugsforanstaltninger, 2)	for hvilke der ydes tilskud til udtagning af jordbrugsarealer i  

 medfør af anden lovgivning, herunder udtagning til produktion af  

 produkter, der er bestemt til andre formål end foder- og  

 levnedsmiddelfremstilling, 3)	for hvilke der ydes tilskud til græsning eller slæt i  

 medfør af anden lovgivning eller aftale, 4)	for hvilke der ydes indkomstkompensation for skovtilplantning i  

 medfør af skovloven, 5)	på hvilke ejeren over for offentlig myndighed er forpligtet  

 til at udføre skovetablering, eller 6)	for hvilke der foreligger en aftale om udtagning af  

 produktionen.
§ 57. Tilskud er betinget af, 1)	at arealerne er udtaget af produktionen i tilsagnsperioden i  

 overensstemmelse med §§ 58 - 60, og 2)	at de udtagne arealer er de samme i hele tilsagnsperioden.
 Stk. 2. § 17, nr. 2, gælder tilsvarende for tilskud  

 til udtagning af agerjord.
 § 58.  De udtagne arealer skal anvendes til  

 etablering af naturområder og biotoper, herunder skov, søer,  

 vandhuller eller lignende.
 Stk. 2. Udtagne arealer må ikke anvendes til  

 etablering af energiskov eller lignende i kort omdrift eller til dyrkning af  

 prydvækster, pyntegrønt og juletræer.
 § 59. De udtagne arealer skal holdes dækket  

 med vegetation i tilsagnsperioden, bortset fra perioder hvor de udtagne  

 arealers anvendelse til etablering af vandhuller eller lignende er til hinder  

 herfor, jf. dog § 61.
 Stk. 2. Vegetationen skal være etableret senest 1  

 måned efter tilsagnsperiodens begyndelse, jf. dog § 61.
 Stk. 3. Vegetationen må ikke etableres som et  

 ukrudtsdække, jf. dog § 61.
 Stk. 4. De udtagne arealer kan plejes ved afslåning  

 af plantedækket og ved rydning.
Stk. 5. Udtagne arealer, der ikke er skovtilplantet,  

 må 1)	ikke anvendes til nogen form for jordbrugsproduktion, 2)	ikke gøres til genstand for indtægtsgivende udnyttelse,  

 der er uforenelig med dyrkning af markafgrøder, jf.  

 bekendtgørelse om ydelse af støtte til producenter af visse  

 markafgrøder (hektarstøtteordningen), og 3)	ikke gøres til genstand for udnyttelse, der er uforenelig med  

 stk. 1 og 2.
§ 60. De udtagne arealer må 1)	ikke afgræsses, 2)	ikke vandes, 3)	ikke tilføres gødning, bortset fra i det tidsrum, hvor  

 vegetationen etableres, og 4)	ikke tilføres plantebeskyttelsesmidler, jf. dog §  

 61.
 § 61. Amtsrådet træffer  

 afgørelse om undtagelser fra § 59, stk. 1-3, og § 60, nr. 4.
 § 62. § 34 gælder tilsvarende for tilskud  

 til udtagning af agerjord.
Kapitel 14 Udtagning af græsarealer uden for omdriften § 63. §§ 52, 53 og 56 gælder tilsvarende for  

 tilskud til udtagning af græsarealer uden for omdriften.
§ 64. Tilskud kan ydes for arealer, 1)	der er beliggende inden for SFL-områder, hvor den  

 ansøgte foranstaltning kan anvendes, 2)	der i vækstsæsonen forud for tilsagnsperioden har  

 været jordbrugsmæssigt udnyttet som græsareal uden for  

 omdriften, 3)	for hvilke der ikke kan ydes tilskud i henhold til kapitel 13 om  

 udtagning af agerjord, og 4)	som indgår i et denitrifikationsprojekt (våde  

 enge/vådområder), der medfører, at arealerne ikke vil  

 kunne opretholdes som græsarealer.
 § 65. § 57, stk. 1, nr. 2, og stk. 2, § 59, stk. 4  

 og 5, § 60, § 61 og § 62 gælder tilsvarende for tilskud til udtagning  

 af græsarealer uden for omdriften.
 Stk. 2. Tilskud til udtagning af græsarealer uden  

 for omdriften er endvidere betinget af, at det plantedække, der var  

 på arealerne i vækstsæsonen forud for tilsagnsperioden  

 opretholdes, bortset fra tilfælde, hvor de udtagne arealers anvendelse  

 til etablering af vandhuller eller lignende er til hinder herfor.
Kapitel 15 Ændret afvanding § 66. Tilsagnsperioden er på 5 eller 20  

 år, jf. § 7, stk. 2, og begynder 1. september efter  

 ansøgningsfristen, jf. § 87, stk. 2.
 § 67. §§ 10 og 11 gælder tilsvarende for  

 tilskud til ændret afvanding.
 § 68. Tilskud kan ydes for arealer, der er  

 beliggende inden for SFL-områder, hvor den ansøgte  

 foranstaltning kan anvendes, og som i vækstsæsonen forud for  

 tilsagnsperioden har været anvendt som anført i § 29.
 Stk. 2. Tilskud ydes kun for arealer med et teknisk  

 afvandingsniveau, som efter amtsrådets skøn er etableret  

 væsentligt dybere end det naturlige afvandingsniveau.
 Stk. 3. Tilskud kan endvidere kun ydes, hvis der inden  

 for SFL-området foreligger ansøgninger om tilskud til  

 foranstaltningen, der efter amtsrådets skøn medfører, at  

 beskyttelsen af miljøet og naturen bliver tilgodeset, jf. § 7, stk.  

 1.
§ 69. Tilskud kan ikke ydes for arealer, for  

 hvilke der 1)	i øvrigt ydes tilskud efter denne bekendtgørelse eller  

 tidligere bekendtgørelser om tilskud til miljøvenlige  

 jordbrugsforanstaltninger, 2)	ydes tilskud til udtagning af jordbrugsarealer i medfør af  

 anden lovgivning, herunder udtagning til produktion af produkter, der er  

 bestemt til andre formål end foder- og levnedsmiddelfremstilling, 3)	ydes tilskud til ændret afvanding, græsning eller  

 slæt i medfør af anden lovgivning eller aftale, eller 4)	ydes tilskud til fremme af offentlighedens adgang i medfør af  

 Kommissionens beslutning af 16. april 1996 om godkendelse af et program for  

 miljøvenligt jordbrug i Danmark (Amternes program) i henhold til  

 Rådets forordning (EØF) nr. 2078/92.
§ 70. Tilskud er betinget af, 1)	at tilsagnsmodtageren eller offentlige myndigheder inden for det  

 første tilsagnsår hæver det tekniske afvandingsniveau  

 således, at dette ikke ligger dybere end 10 cm under terræn, 2)	at arealerne ikke tilføres gødning, 3)	at arealerne ikke tilføres plantebeskyttelsesmidler, jf. dog  

 § 71, stk. 5, og 4)	at arealerne udnyttes jordbrugsmæssigt i  

 tilsagnsperioden.
 Stk. 2. Amtsrådet kan dog i særlige  

 tilfælde, og hvor det hidtidige udbytte er over 30 hkg, bestemme, at  

 det teknisk fastsatte afvandingsniveau på arealerne skal hæves  

 således, at det ikke ligger dybere end 30 cm under terræn.
 Stk. 3. § 17, nr. 2, gælder tilsvarende for tilskud  

 til ændret afvanding.
§ 71. Når arealerne i  

 vækstsæsonen forud for tilsagnsperioden har været udlagt  

 som græsarealer, skal det eksisterende plantedække opretholdes.
I  

 andre tilfælde, hvor arealerne i tilsagnsperioden anvendes til  

 græsproduktion, skal arealerne være udlagt med græs, der er  

 udsået med højst 25 pct. kvælstoffikserende planter, og  

 plantedækket skal opretholdes i den resterende del af  

 tilsagnsperioden.
 Stk. 2. Græsarealer skal fastholdes i  

 tilsagnsperioden ved afgræsning hvert år eller ved at  

 høste et eller flere slæt hvert år.
 Stk. 3. På græsarealer skal  

 plantedækket genskabes på områder uden tilstrækkeligt  

 plantedække i overensstemmelse med anvisninger fra amtsrådet.
Stk. 4. Græsarealer må 1)	ikke omlægges, 2)	ikke afgræsses med andre dyr end heste og  

 drøvtyggere, 3)	ikke afgræsses med mere end 1,4 storkreatur pr. ha i  

 gennemsnit over udbindingsperioden, jf. omregningstabellen i bilag 2, 4)	ikke anvendes til slæt i perioder, der fastsættes  

 årligt af amtsrådet med henblik på at undgå  

 forstyrrelser af fuglenes yngleaktivitet, jf. dog § 32, stk. 8, der finder  

 tilsvarende anvendelse, 5)	ikke anvendes til slæt på en måde, der skader  

 fuglelivet i øvrigt, og 6)	ikke vandes, bortset fra vanding med engvandingsanlæg, der  

 medvirker til at hæve grundvandsspejlet på arealerne, jf. § 70,  

 stk. 1, nr. 1, og § 70, stk. 2.
 Stk. 5. Amtsrådet træffer afgørelse om  

 undtagelser fra stk. 4, nr. 6, og § 70, stk. 1, nr. 3, og kan uanset stk. 1 i  

 særlige tilfælde tillade, at vegetationen på arealerne  

 midlertidigt ikke opretholdes.
 § 72. § 34 gælder tilsvarende for tilskud  

 til ændret afvanding.
Kapitel 15 a Anvendelse af miljøvenlige  

 jordbrugsforanstaltninger til genopretning af vådområder § 72 a.
De i § 1, nr. 4-7 og nr. 9-11,  

 anførte foranstaltninger kan anvendes ved gennemførelse af  

 projekter, som opfylder de kriterier, der fremgår af Miljø- og  

 Energiministeriets bekendtgørelse om kriterier for tildeling af  

 økonomiske midler til genopretning af vådområder, med  

 tilføjelse af følgende betingelser:
 1)	Tilsagnsperioden for de i § 1, nr. 4-7 og nr. 11, anførte  

 foranstaltninger er fastsat til 20 år.
 2)	Arealerne må ikke tilføres jordforbedringsmidler,  

 bortset fra i det tidsrum, hvor vegetationen etableres.
 3)	Græssende husdyr må ikke fodres med tilskudsfoder  

 på arealerne.
 4)	Ved anvendelsen af den i § 1, nr. 4, anførte foranstaltning  

 skal gennemførelsen ske på niveau 2.
5)	Arealer, hvor den i § 1, nr. 11, anførte foranstaltning skal  

 gennemføres, skal i tilsagnsperioden være udlagt med græs,  

 og græsarealerne skal være etableret senest 1 måned efter  

 tilsagnsperiodens begyndelse.
Amtsrådet træffer afgørelse  

 om undtagelse fra etableringstidspunktet.
 6)	Amtsrådet kan fastsætte bestemmelser vedrørende  

 afvandingsforholdene.
 7)	Amtsrådet lader bestemmelserne for udnyttelsen af arealerne i  

 den periode, for hvilket tilsagnet er meddelt, tinglyse som servitut på  

 de berørte ejendomme.
 Stk. 2. Tilskud kan ikke ydes for arealer, for hvilke der  

 foreligger aftale eller servitut i medfør af den i stk. 1  

 anførte bekendtgørelse.
 Stk. 3. Tilskud kan kun ydes, hvis der foreligger  

 ansøgninger om tilskud inden for projektområdet, der efter  

 amtsrådets skøn medfører, at projektet vil kunne  

 gennemføres, og hvis den foranstaltning, der for et areal er  

 søgt om tilskud til, efter amtsrådets skøn i  

 tilstrækkelig grad tilgodeser de effekter, der skal opnås ved  

 gennemførelsen af projektet.
 Stk. 4. Uanset §§ 28, 36, 43, 44, 109 og 110 kan tilskud  

 til de i stk. 1 anførte foranstaltninger søges af og ydes til  

 ejere og forpagtere af jordbrugsbedrifter, for hvilke der på  

 ansøgningstidspunktet eller senere foreligger autorisation eller  

 ansøgning om autorisation til økologisk jordbrugsproduktion i  

 henhold til bekendtgørelse om økologisk  

 jordbrugsproduktion.
 Stk. 5. Uanset § 87, stk. 2, fastsætter  

 amtsrådet hvilken ansøgningsperiode, der skal gælde for  

 projektet, og uanset §§ 27, 35, 43, 44, 52, 63 og 66 fastsætter  

 amtsrådet, hvilken 1. september efter ansøgningstidspunktet  

 tilsagnsperioden begynder.
§ 72 b.
For arealer, der er beliggende inden for  

 SFL-områder, som er potentielt egnede til genopretning af  

 vådområder, kan amtsrådet som betingelse for tilsagn om  

 tilskud til en miljøvenlig jordbrugsforanstaltning fastsætte, at  

 arealerne efterfølgende skal udgå af tilsagnet og i stedet  

 omfattes af et nyt tilsagn om tilskud til en miljøvenlig  

 jordbrugsforanstaltning, hvor § 72 a finder anvendelse.
Betingelsen får  

 virkning, hvis det efter amtsrådets skøn er nødvendigt  

 for en gennemførelse af de i § 72 a, stk. 1, anførte  

 projekter.
Kapitel 16 Tilskuddets beregning og udbetaling § 73. Amtsrådet udbetaler tilskuddet  

 én gang årligt.
Stk. 2. Tilskuddet udbetales senest 15. oktober efter  

 udløbet af tilsagnsåret.
Amtsrådet kan i særlige  

 tilfælde fravige denne frist.
Stk. 3. Den, der har modtaget tilsagn om tilskud, skal  

 én gang årligt skriftligt oplyse, om alle betingelser for  

 tilskud er opfyldt, herunder oplyse alle indtrådte eller planlagte  

 ændringer i forhold til betingelserne i det meddelte tilsagn.
Herudover  

 skal tilsagnsmodtager til brug for beregningen og udbetalingen af tilskud  

 én gang årligt skriftligt give oplysninger om udnyttelsen af de  

 af tilsagnet omfattede arealer.
 § 74. Det er en betingelse for udbetaling af  

 tilskud, at tilskudsmodtager angiver en konto i et pengeinstitut, hvortil  

 tilskuddet kan overføres.
Hidtidige udbytter § 75. Det hidtidige udbytte, jf. § 70, stk. 2, §§  

 76, 77, 79, 82 og 84, opgøres i hkg vårbyg pr. ha på  

 grundlag af 2 års faktiske udbytter på det ansøgte areal  

 inden for en periode på 10 år forud for  

 ansøgningstidspunktet.
Stk. 2. Det hidtidige udbytte, jf. § 81, opgøres i  

 hkg vårbyg pr. ha på grundlag af 2 års faktiske udbytter  

 inden for en periode på 10 år forud for  

 ansøgningstidspunktet på de arealer, 1)	der indgår i bedriften som anført i  

 ansøgningen, 2)	der på ansøgningstidspunktet dyrkes som agerjord,  

 og 3)	som er beliggende inden for de SFL-områder, hvor  

 udlægget med rajgræs skal placeres.
Stk. 3. Opgørelsen af de faktiske udbytter efter  

 stk. 1 og 2 skal baseres på fyldestgørende oplysninger om  

 udbyttet på de i stk. 1 og 2 anførte arealer i de  

 pågældende år.
Hvis udbyttet opgøres for andre  

 afgrøder end vårbyg, omregnes det faktiske udbytte til et  

 anslået vårbygudbytte.
Stk. 4. Det hidtidige udbytte opgøres som  

 gennemsnittet af 2 års faktiske eller anslåede  

 vårbygudbytter.
Hvor fyldestgørende oplysninger om faktiske  

 udbytter på arealet ikke foreligger for 2 år, fastsættes  

 det hidtidige udbytte til under 45 hkg vårbyg pr. ha, dog til under 30  

 hkg vårbyg pr. ha ved ansøgning om tilskud til ændret  

 afvanding.
Nedsættelse af kvælstoftilførslen § 76. Det årlige tilskud til  

 nedsættelse af kvælstoftilførslen udgør 1)	500 kr. pr. ha, hvis det hidtidige udbytte er under 45 hkg, 2)	625 kr. pr. ha, hvis det hidtidige udbytte er 45 hkg eller derover,  

 men under 60 hkg, 3)	850 kr. pr. ha, hvis det hidtidige udbytte er 60 hkg eller derover,  

 men under 70 hkg, og 4)	950 kr. pr. ha, hvis det hidtidige udbytte er 70 hkg eller  

 derover.
Stk. 2. Det årlige tilskud udbetales ikke  

 for 1)	arealer, der dyrkes med en afgrøde, der ikke har behov for  

 tilførsel af kvælstof, jf. § 17, og 2)	arealer, der er udtaget af produktionen, herunder udtaget til  

 produktion af produkter, der er bestemt til andre formål end foder- og  

 levnedsmiddelfremstilling.
Dyrkning uden brug af plantebeskyttelsesmidler § 77. Det årlige tilskud til dyrkning uden  

 brug af plantebeskyttelsesmidler udgør 1)	600 kr. pr. ha, hvis det hidtidige udbytte er under 45 hkg, 2)	650 kr. pr. ha, hvis det hidtidige udbytte er 45 hkg eller derover,  

 men under 60 hkg, og 3)	700 kr. pr. ha, hvis det hidtidige udbytte er 60 hkg eller  

 derover.
 Stk. 2. Det årlige tilskud udbetales ikke for  

 arealer, der er udtaget af produktionen, herunder udtaget til produktion af  

 produkter, der er bestemt til andre formål end foder- og  

 levnedsmiddelfremstilling.
Sprøjtefrie randzoner § 78. Det årlige tilskud til etablering af  

 sprøjtefrie randzoner udgør 1,65 kr. pr. løbende  

 meter.
 Stk. 2. Det årlige tilskud udbetales ikke for  

 arealer, der er udtaget af produktionen, herunder udtaget til produktion af  

 produkter, der er bestemt til andre formål end foder- og  

 levnedsmiddelfremstilling.
Miljøvenlig drift af græsarealer uden for  

 omdriften § 79. Det årlige tilskud til  

 miljøvenlig drift af græsarealer uden for omdriften på  

 niveau 1 udgør 1)	815 kr. pr. ha, hvis det hidtidige udbytte er under 45 hkg, 2)	1.115 kr. pr. ha, hvis det hidtidige udbytte er 45 hkg eller  

 derover, men under 60 hkg, 3)	1.415 kr. pr. ha, hvis det hidtidige udbytte er 60 hkg eller  

 derover, men under 70 hkg, og 4)	1.500 kr. pr. ha, hvis det hidtidige udbytte er 70 hkg eller  

 derover.
Stk. 2. Det årlige tilskud til miljøvenlig  

 drift af græsarealer uden for omdriften på niveau 2  

 udgør 1)	1.300 kr. pr. ha, hvis det hidtidige udbytte er under 45 hkg, 2)	1.600 kr. pr. ha, hvis det hidtidige udbytte er 45 hkg eller  

 derover, men under 60 hkg, 3)	1.950 kr. pr. ha, hvis det hidtidige udbytte er 60 hkg eller  

 derover, men under 70 hkg, og 4)	2.150 kr. pr. ha, hvis det hidtidige udbytte er 70 hkg og  

 derover.
 Stk. 3. For tilsagn, der er meddelt for en 20-årig  

 tilsagnsperiode, kan det årlige tilskud reguleres efter det i bilag 4  

 fastsatte index.
Pleje af græs- og naturarealer § 80. Amtsrådet fastsætter det  

 årlige tilskud til pleje af græs- og naturarealer.
 Stk. 2. Det årlige tilskud til pleje af græs-  

 og naturarealer med afgræsning skal pr. ha fastsættes til mindst  

 500 kr. og højst 1.000 kr.
 Stk. 3. Det årlige tilskud til pleje af græs-  

 og naturarealer med rydning skal pr. ha fastsættes til mindst 1.000 kr.  

 og højst 2.300 kr.
 Stk. 4. Det årlige tilskud til pleje af græs-  

 og naturarealer med høslæt skal pr. ha fastsættes til  

 mindst 200 kr. og højst 575 kr.
 Stk. 5. For tilsagn, der er meddelt for en 20-årig  

 tilsagnsperiode, kan det årlige tilskud reguleres efter det i bilag 4  

 fastsatte index.
 Udlæg af rajgræs i kornafgrøder  

 m.v.
§ 81. Det årlige tilskud til udlæg af  

 rajgræs i kornafgrøder m.v. udgør 1)	750 kr. pr. ha, hvis det hidtidige udbytte er under 45 hkg, 2)	900 kr. pr. ha, hvis det hidtidige udbytte er 45 hkg eller derover,  

 men under 60 hkg, 3)	1.100 kr. pr. ha, hvis det hidtidige udbytte er 60 hkg eller  

 derover, men under 70 hkg, og 4)	1.300 kr. pr. ha, hvis det hidtidige udbytte er 70 hkg og  

 derover.
Udtagning af agerjord § 82. Det årlige tilskud til udtagning af  

 agerjord udgør 2.600 kr. pr. ha.
Stk. 2. Inden for de SFL-områder, der er fastlagt  

 som grundvandsområder eller randzoner, ydes et forhøjet tilskud  

 til udtagning af agerjord.
Tilskuddet udgør 1)	2.780 kr. pr. ha, hvis det hidtidige udbytte er under 45 hkg, 2)	3.500 kr. pr. ha, hvis det hidtidige udbytte er 45 hkg eller  

 derover, men under 60 hkg, 3)	4.500 kr. pr. ha, hvis det hidtidige udbytte er 60 hkg eller  

 derover, men under 70 hkg, og 4)	5.000 kr. pr. ha, hvis det hidtidige udbytte er 70 hkg og  

 derover.
 Stk. 3. Det årlige tilskud kan reguleres efter det  

 i bilag 4 fastsatte index.
 Stk. 4. Stk. 1 - 3 finder, efter ansøgning,  

 tilsvarende anvendelse på tilsagn om tilskud til udtagning af agerjord  

 af produktionen, der er meddelt i henhold til bekendtgørelse nr. 251  

 af 11. april 1994 eller nr. 229 af 4. april 1995.
Udtagning af græsarealer uden for omdriften § 83. Det årlige tilskud til udtagning af  

 græsarealer uden for omdriften udgør 1.500 kr. pr. ha.
 Stk. 2. Det årlige tilskud kan reguleres efter det  

 i bilag 4 fastsatte index.
Ændret afvanding § 84. Det årlige tilskud til ændret  

 afvanding udgør 1)	1.500 kr. pr. ha, hvis det hidtidige udbytte er 30 hkg eller  

 derunder, og det tekniske afvandingsniveau ændres til maksimalt 10 cm  

 under terræn, 2)	3.175 kr. pr. ha, hvis det hidtidige udbytte er over 30 hkg, men  

 ikke over 45 hkg, det tekniske afvandingsniveau ændres til maksimalt 10  

 cm under terræn, og tilsagnsperioden er 5 år, 3)	3.275 kr. pr. ha, hvis det hidtidige udbytte er over 30 hkg, men  

 ikke over 45 hkg, det tekniske afvandingsniveau ændres til maksimalt 10  

 cm under terræn, og tilsagnsperioden er 20 år, 4)	2.600 kr. pr. ha, hvis det hidtidige udbytte er over 30 hkg, men  

 ikke over 45 hkg, det tekniske afvandingsniveau ændres til maksimalt 30  

 cm under terræn, og tilsagnsperioden er 5 år, 5)	2.800 kr. pr. ha, hvis det hidtidige udbytte er over 30 hkg, men  

 ikke over 45 hkg, det tekniske afvandingsniveau ændres til maksimalt 30  

 cm under terræn, og tilsagnsperioden er 20 år, og 6)	3.275 kr. pr. ha, hvis det hidtidige udbytte er over 45 hkg, og det  

 tekniske afvandingsniveau ændres til maksimalt 10 eller 30 cm under  

 terræn.
 Stk. 2. Der fradrages 1.000 kr. i det årlige  

 tilskud pr. ha, hvis arealerne ikke anvendes til græsarealer.
 Stk. 3. For tilsagn, der er meddelt for en 20-årig  

 tilsagnsperiode, kan det årlige tilskud reguleres efter det i bilag 4  

 fastsatte index.
Bonustillæg § 85. For de i § 1, nr. 1-11, anførte  

 foranstaltninger kan amtsrådet fastsætte et bonustillæg  

 på 10 pct. til arealtilskuddet for arealer, hvor amtsrådet i  

 særlig grad ønsker en koordineret indsats til beskyttelse af  

 miljøet (projektområder). For disse områder kan  

 amtsrådet på grundlag af objektive miljømæssige  

 kriterier fastsætte en tilslutningsgrad som betingelse for ydelse af  

 bonustillæg.
 Stk. 2. Tilslutningsgraden er den procentdel af  

 SFL-områdets landbrugsareal, der er omfattet af tilsagn om tilskud  

 efter denne bekendtgørelse eller tidligere bekendtgørelser om  

 tilskud til miljøvenlige jordbrugsforanstaltninger eller  

 bekendtgørelse om økologisk jordbrugsproduktion.
 Stk. 3. Bonustillægget vil blive udbetalt med  

 virkning fra førstkommende udbetaling, efter at den af amtsrådet  

 ønskede tilslutningsgrad for SFL-området er opnået.
Det maksimale tilskud til et areal § 86. Tilskud til et areal kan ikke overstige det  

 refusionsberettigede maksimumsbeløb for tilskud, der er fastsat i  

 Rådets forordning (EØF) nr. 2078/92, som ændret ved  

 Kommissionens forordning (EF) nr. 2772/95.
 Stk. 2. Strukturdirektoratet beregner hvert år i  

 januar det refusionsberettigede maksimumsbeløb, der anvendes til  

 beregning af tilskuddet i det pågældende tilsagnsår.
Kapitel 17 Ansøgning og tilsagn § 87. Ansøgning indgives til  

 amtsrådet på skemaer, der fås ved henvendelse til  

 amtsrådet.
 Stk. 2. Ansøgning kan indgives fra den 1. april og  

 skal være amtsrådet i hænde senest den 30. juni.
 Stk. 3. Amtsrådet meddeler tilsagn om tilskud inden  

 for en af amtsrådet fastsat tilsagnsramme.
Stk. 4. Strukturdirektoratet kan efter aftale med  

 vedkommende amtsråd udøve amtsrådets beføjelser  

 efter denne bekendtgørelse.
For så vidt angår tilskud for  

 arealer inden for projektområder, jf. kapitel 15 a, der finansieres af  

 Fødevareministeriet, udøver Strukturdirektoratet  

 amtsrådets beføjelser i henhold til § 73, til kapitel 17 bortset  

 fra § 91, stk. 3 og 4, og til kapitel 20.
 § 88. Amtsrådet kan prioritere  

 ansøgninger vedrørende arealer, der er beliggende inden for  

 SFL-områder, hvor amtsrådet i særlig grad ønsker en  

 koordineret indsats til beskyttelse af miljøet  

 (projektområder).
Ansøgning om ændring af tilsagn § 89. Amtsrådet kan efter ansøgning  

 tillade, 1)	at arealer udgår af tilsagn om tilskud til nedsættelse  

 af kvælstoftilførslen, til dyrkning uden brug af  

 plantebeskyttelsesmidler og til etablering af sprøjtefrie randzoner og  

 i stedet bliver omfattet af tilsagn om tilskud til miljøvenlig drift  

 af græsarealer uden for omdriften, til pleje af græs- og  

 naturarealer med afgræsning, rydning eller høslæt, til  

 udtagning af agerjord eller til udtagning af græsarealer uden for  

 omdriften for en ny tilsagnsperiode, 2)	at arealer udgår af tilsagn om tilskud til miljøvenlig  

 drift af græsarealer uden for omdriften for en tilsagnsperiode på  

 5 år og i stedet bliver omfattet af tilsagn om tilskud til samme  

 foranstaltning for en ny tilsagnsperiode på 20 år, 3)	at arealer udgår af tilsagn om tilskud til miljøvenlig  

 drift af græsarealer uden for omdriften og i stedet bliver omfattet af  

 tilsagn om tilskud til udtagning af agerjord eller til udtagning af  

 græsarealer uden for omdriften for en ny tilsagnsperiode, 4)	at arealer udgår af tilsagn om tilskud til pleje af  

 græs- og naturarealer med afgræsning, rydning eller  

 høslæt for en tilsagnsperiode på 5 år, og i stedet  

 bliver omfattet af tilsagn om tilskud til samme foranstaltning for en ny  

 tilsagnsperiode på 20 år eller til udtagning af græsarealer  

 uden for omdriften for en ny tilsagnsperiode, 5)	at arealer udgår af tilsagn om tilskud til pleje af  

 græs- og naturarealer med afgræsning, rydning eller  

 høslæt for en tilsagnsperiode på 20 år, og i stedet  

 bliver omfattet af tilsagn om tilskud til udtagning af græsarealer uden  

 for omdriften for en ny tilsagnsperiode, 6)	at et antal ha udgår af tilsagn om tilskud til udlæg af  

 rajgræs i kornafgrøder m.v. og et tilsvarende areal i stedet  

 bliver omfattet af tilsagn om tilskud til miljøvenlig drift af  

 græsarealer uden for omdriften eller til udtagning af agerjord for en  

 ny tilsagnsperiode, når arealerne i vækstsæsonen forud for  

 den ny tilsagnsperiode har været anvendt som anført i § 55, stk.  

 1, 7)	at arealer udgår af tilsagn om tilskud til nedsættelse  

 af kvælstoftilførslen, til dyrkning uden brug af  

 plantebeskyttelsesmidler, til etablering af sprøjtefrie randzoner, til  

 miljøvenlig drift af græsarealer uden for omdriften for en  

 tilsagnsperiode på 5 år, til pleje af græs- og naturarealer  

 med afgræsning, rydning eller høslæt for en  

 tilsagnsperiode på 5 år og til udlæg af rajgræs i  

 kornafgrøder m.v. og i stedet bliver omfattet af tilsagn om tilskud  

 til ændret afvanding for en ny tilsagnsperiode på enten 5 eller  

 20 år, 8)	at arealer udgår af tilsagn om tilskud til miljøvenlig  

 drift af græsarealer uden for omdriften for en tilsagnsperiode på  

 20 år, til pleje af græs- og naturarealer med afgræsning,  

 rydning eller høslæt for en tilsagnsperiode på 20 år  

 og i stedet bliver omfattet af tilsagn om tilskud til ændret afvanding  

 for en ny tilsagnsperiode på 20 år, og 9)	at arealer udgår af tilsagn om tilskud til ændret  

 afvanding for en tilsagnsperiode på 5 år og i stedet bliver  

 omfattet af tilsagn om tilskud til samme foranstaltning for en ny  

 tilsagnsperiode på 20 år.
 Stk. 2. Amtsrådet kan i andre tilfælde end de  

 i stk. 1 nævnte tillade, at arealer udgår af et tilsagn om  

 tilskud til en miljøvenlig jordbrugsforanstaltning og i stedet bliver  

 omfattet af tilsagn om tilskud til en miljøvenlig  

 jordbrugsforanstaltning for en ny tilsagnsperiode, når ændringen  

 indebærer klare fordele for miljøet.
§ 90. Amtsrådet kan efter ansøgning  

 tillade, 1)	at arealer udgår af tilsagn om tilskud til nedsættelse  

 af kvælstoftilførslen, til dyrkning uden brug af  

 plantebeskyttelsesmidler, til etablering af sprøjtefrie randzoner, til  

 miljøvenlig drift af græsarealer uden for omdriften, til pleje  

 af græs- og naturarealer med afgræsning, rydning eller  

 høslæt på betingelse af, at de pågældende  

 arealer skovtilplantes af det offentlige eller i henhold til  

 bekendtgørelse om tilskud til privat skovrejsning, og 2)	at et antal ha udgår af tilsagn om tilskud til udlæg af  

 rajgræs i kornafgrøder m.v. på betingelse af, at et  

 tilsvarende areal, der på ansøgningstidspunktet anvendes som  

 anført i § 55, stk. 1, skovtilplantes af det offentlige eller i  

 henhold til den i nr. 1 anførte bekendtgørelse.
 Stk. 2. Ændring af tilsagnet får virkning fra  

 begyndelsen af det tilsagnsår, hvor arealet skovtilplantes.
§ 91. Amtsrådet kan efter ansøgning  

 tillade, at arealer udgår af tilsagn om tilskud til en  

 miljøvenlig jordbrugsforanstaltning, når 1)	der på arealerne etableres varige ændringer af  

 arealanvendelsen med naturformål, og 2)	den miljøvenlige jordbrugsforanstaltning ikke kan  

 gennemføres samtidig med den i nr. 1 nævnte  

 ændring.
 Stk. 2. Amtsrådet kan i andre særlige  

 tilfælde af samfundsmæssig betydning end de i stk. 1, nr. 1,  

 nævnte tillade, at arealer udgår af tilsagn om tilskud til en  

 miljøvenlig jordbrugsforanstaltning, når den miljøvenlige  

 jordbrugsforanstaltning ikke kan gennemføres samtidigt.
 Stk. 3. Amtsrådet kan efter ansøgning  

 tillade, at arealer udgår af tilsagn om tilskud til en  

 miljøvenlig jordbrugsforanstaltning som led i gennemførelse af  

 de i kapitel 15 a anførte projekter.
 Stk. 4. Ændring af tilsagnet får virkning fra  

 begyndelsen af det tilsagnsår, hvor den miljøvenlige  

 jordbrugsforanstaltning ikke kan gennemføres på arealet, dog fra  

 begyndelsen af et tilsagnsår, der fastsættes af amtsrådet,  

 hvis ændringen sker i medfør af stk. 3.
 § 92. §§ 89, 90 og 91 gælder tilsvarende for  

 tilsagn om tilskud, der er meddelt i henhold til tidligere  

 bekendtgørelser om tilskud til miljøvenlige  

 jordbrugsforanstaltninger og for de af amterne indgåede aftaler efter  

 Kommissionens beslutning af 16. april 1996 om godkendelse af et program for  

 miljøvenligt landbrug i Danmark (Amternes program) i henhold til  

 Rådets forordning (EØF) nr. 2078/92.
§ 93. Tillægges der bedriften nye arealer i  

 tilsagnsperioden, kan amtsrådet efter ansøgning tillade, at  

 arealer, der er omfattet af tilsagn om tilskud til nedsættelse af  

 kvælstoftilførslen eller til dyrkning uden brug af  

 plantebeskyttelsesmidler, udgår af dette tilsagn og i stedet sammen med  

 de nye arealer bliver omfattet af tilsagn om tilskud til samme foranstaltning  

 for en ny tilsagnsperiode.
Betingelserne i § 14 vedrørende anvendelsen  

 af arealerne i den 1. vækstsæson gælder i den ny  

 tilsagnsperiode alene for de nye arealer.
Stk. 2. For tilsagn om tilskud til de i stk. 1  

 nævnte foranstaltninger kan amtsrådet efter ansøgning  

 tillade, at nye arealer, der tillægges bedriften i tilsagnsperioden,  

 omfattes af tilsagnet fra begyndelsen af et tilsagnsår og for den  

 resterende del af tilsagnsperioden, når den resterende del af  

 tilsagnsperioden udgør mindst 2 år, og når de nye arealer  

 udgør højst 2 ha eller højst 10 pct. af det af tilsagnet  

 omfattede areal på ansøgningstidspunktet.
For de nye arealer  

 gælder betingelserne i § 14 vedrørende anvendelse af arealerne  

 tilsvarende for den 1. vækstsæson i den resterende del af  

 tilsagnsperioden.
 Stk. 3. Stk. 1 finder tilsvarende anvendelse for arealer,  

 der blev drevet under bedriften ved tilsagnsperiodens begyndelse, og som ikke  

 blev omfattet af de i stk. 1 anførte tilsagn.
 Stk. 4. Stk. 1 og 3 finder tilsvarende anvendelse for  

 tilsagn om tilskud til nedsættelse af kvælstoftilførslen  

 og til dyrkning uden brug af plantebeskyttelsesmidler, der er meddelt i  

 henhold til tidligere bekendtgørelser om tilskud til  

 miljøvenlige jordbrugsforanstaltninger, og stk. 2 finder tilsvarende  

 anvendelse for tilsagn om tilskud til nedsættelse af  

 kvælstoftilførslen og til dyrkning uden brug af  

 plantebeskyttelsesmidler, der er meddelt i henhold til bekendtgørelse  

 nr. 225 af 25. marts 1997 eller nr. 198 af 27. marts 1998.
 § 94. Amtsrådet kan efter ansøgning  

 tillade, at arealer, der er omfattet af tilsagn om tilskud efter denne  

 bekendtgørelse til miljøvenlig drift af græsarealer uden  

 for omdriften på niveau 1, i stedet bliver omfattet af tilsagn på  

 niveau 2 med virkning fra begyndelsen af et tilsagnsår og for den  

 resterende del af tilsagnsperioden, der skal omfatte mindst 2 år.
 Stk. 2. Stk. 1 finder tilsvarende anvendelse for tilsagn  

 om tilskud til miljøvenlig drift af græsarealer uden for  

 omdriften på niveau 1, der er meddelt i henhold til  

 bekendtgørelse nr. 225 af 25. marts 1997 eller nr. 198 af 27. marts  

 1998.
§ 95. Amtsrådet kan efter ansøgning  

 tillade, 1)	at arealer udgår af tilsagn om tilskud til nedsættelse  

 af kvælstoftilførslen, der er meddelt i henhold til  

 bekendtgørelse nr. 229 af 4. april 1995, og i stedet bliver omfattet  

 af tilsagn om tilskud til nedsættelse af  

 kvælstoftilførslen for en ny tilsagnsperiode, 2)	at arealer, hvor det hidtidige udbytte, jf. § 75, er 70 hkg eller  

 derover, udgår af tilsagn om tilskud til miljøvenlig drift af  

 græsarealer uden for omdriften, der er meddelt i henhold til  

 bekendtgørelse nr. 229 af 4. april 1995, og i stedet bliver omfattet  

 af tilsagn om tilskud til miljøvenlig drift af græsarealer uden  

 for omdriften for en ny tilsagnsperiode, 3)	at arealer udgår af tilsagn om tilskud til miljøvenlig  

 drift af græsarealer uden for omdriften på niveau 1, der er  

 meddelt i henhold til bekendtgørelse nr. 229 af 4. april 1995, og i  

 stedet bliver omfattet af tilsagn om tilskud til miljøvenlig drift af  

 græsarealer uden for omdriften på niveau 2 for en ny  

 tilsagnsperiode, 4)	at et antal ha udgår af tilsagn om tilskud til udlæg af  

 rajgræs i kornafgrøder, der er meddelt i henhold til  

 bekendtgørelse nr. 229 af 4. april 1995, og i stedet bliver omfattet  

 af tilsagn om tilskud til udlæg af rajgræs i kornafgrøder  

 m.v. for en ny tilsagnsperiode, 5)	at arealer, der er omfattet af aftaler om tilskud til ændret  

 afvanding efter Kommissionens beslutning af 16. april 1996 om godkendelse af  

 et program for miljøvenligt jordbrug i Danmark (Amternes program) i  

 henhold til Rådets forordning (EØF) nr. 2078/92, i stedet bliver  

 omfattet af tilsagn om tilskud til ændret afvanding, og 6)	at arealer udgår af tilsagn om tilskud til ændret  

 afvanding, der er meddelt i henhold til bekendtgørelse nr. 225 af 25.  

 marts 1997 for en tilsagnsperiode på 20 år, og i stedet bliver  

 omfattet af tilsagn om tilskud til samme foranstaltning for en ny  

 tilsagnsperiode på 20 år.
 § 96. Ændres ejer- eller brugerforholdene  

 for arealer omfattet af et tilsagn om tilskud, kan amtsrådet efter  

 ansøgning tillade, at den nye ejer eller bruger helt eller delvist  

 indtræder i tilsagnet for arealerne.
Stk. 2. Ved tilsagn om tilskud til udlæg af  

 rajgræs i kornafgrøder m.v. kan amtsrådet efter  

 ansøgning tillade, at en ny ejer eller bruger helt eller delvist  

 indtræder i tilsagnet, uanset om det ændrede ejer- eller  

 brugerforhold omfatter arealer, der på tidspunktet for ændringen  

 er udlagt med rajgræs.
Amtsrådet kan endvidere ved ændrede  

 ejer- eller brugerforhold for arealer, der er omfattet af tilsagn om tilskud  

 til udlæg af rajgræs i kornafgrøder m.v., træffe  

 afgørelse om undtagelser fra reglen om egen drift i § 48, jf. § 10,  

 stk. 1, og fra reglen i § 106, stk. 1, nr. 3.
Kapitel 18 Demonstrationsprojekter § 97. Ved demonstrationsprojekter forstås i  

 denne bekendtgørelse aktiviteter, hvis primære formål er  

 at fremvise og udbrede interessen for de miljøvenlige  

 jordbrugsforanstaltninger.
Demonstrationsprojekter kan omfatte en eller flere  

 jordbrugsbedrifter eller et samlet SFL-område, og kan være  

 baseret på forudgående forskning eller pilotprojekter, men  

 må ikke indeholde forskning eller teknologisk udvikling.
 § 98. Strukturdirektoratet kan yde tilskud til  

 demonstrationsprojekter af betydning for miljøvenlige  

 jordbrugsforanstaltninger.
 § 99. Tilskud efter § 98 kan søges af  

 jordbrugere eller sammenslutninger af jordbrugere, der som ejere eller  

 forpagtere driver arealer, der er omfattet af tilsagn om tilskud til en eller  

 flere af de i § 1, nr. 1-11, anførte foranstaltninger, jf. dog § 100,  

 stk. 6. Tilskud kan endvidere søges af private faglige  

 sammenslutninger, hvis medlemmer driver sådanne arealer.
 § 100. Tilskud kan ydes med op til 100 pct. af de  

 omkostninger, der er nødvendige for projektets  

 gennemførelse.
Stk. 2. De tilskudsberettigede omkostninger kan  

 omfatte 1)	udgifter til indkøb af varer og tjenesteydelser, opgjort med  

 fradrag af merværdiafgift, herunder konsulentbistand, 2)	udgifter til leje og leasing af udstyr, der er direkte relateret til  

 projektet, 3)	udgifter til uddannelse og instruktion af personale, der er  

 beskæftiget med gennemførelsen af projektet, 4)	udgifter til information og offentlighed, herunder  

 tilrettelæggelse af åbne dage på og fremvisninger af  

 bedriften, 5)	værdiforringelse i projektperioden på investeringer i  

 udstyr, der er direkte relateret til projektet, 6)	udgifter til løn til personale, der er beskæftiget med  

 gennemførelsen af projektet, 7)	udgifter til gennemførelse af projektet, herunder  

 rejseudgifter, leje af lokaler, koordinationsudgifter m.v., 8)	udgifter til overvågning, afrapportering og evaluering af  

 projektet, og 9)	udgifter til attestation af afholdte udgifter, jf. § 102, stk.  

 1.
 Stk. 3. Omkostninger efter stk. 2, nr. 5, er  

 tilskudsberettigede i forhold til anvendelsen af udstyret i projektet.
 Stk. 4. Udgifter efter stk. 2, nr. 6, omfatter ikke  

 udgifter, der afholdes af staten eller kommunerne.
 Stk. 5. Udgifter til forskning og teknologisk udvikling  

 er ikke tilskudsberettigede.
 Stk. 6. Tilskud kan i særlige tilfælde ydes  

 for arealer, der er beliggende inden for SFL-områder, som indgår  

 i et demonstrationsprojekt, og som ikke er omfattet af tilsagn om tilskud til  

 foranstaltningerne i § 1, nr. 1-11.
 § 101. Ansøgning indgives til  

 Strukturdirektoratet, der forelægger den for det rådgivende  

 udvalg, jf. § 6, til udtalelse.
 Stk. 2. Det rådgivende udvalg udtaler sig om de  

 tilskudsberettigede omkostninger, jf. § 100.
Stk. 3. Strukturdirektoratet fastsætter  

 tilsagnsperioden.
Tilsagnsperioden kan højst fastsættes til 3  

 år.
Tilskud kan ydes for en ny tilsagnsperiode, efter at der er  

 foretaget en afrapportering af demonstrationsprojektet, jf. § 103.
 Stk. 4. Strukturdirektoratet meddeler tilsagn om tilskud  

 på betingelser, der fastsættes i tilsagnet.
 Stk. 5. Strukturdirektoratet kan i tilsagnet  

 fastsætte betingelser om, at projektet skal evalueres af en  

 uafhængig instans.
§ 102. Tilskud til demonstrationsprojekter, jf. §  

 100, stk. 1-5, udbetales mod dokumentation af de med projektet forbundne  

 tilskudsberettigede omkostninger.
Opgørelsen skal udfærdiges  

 på et særligt skema, der fås ved henvendelse til  

 Strukturdirektoratet, og skal være attesteret af en statsautoriseret  

 eller registreret revisor.
 Stk. 2. Det er en betingelse for udbetaling af tilskud  

 efter stk. 1, at de anførte udgifter er betalt, og at projektet  

 gennemføres i overensstemmelse med de betingelser, der er fastsat i  

 tilsagnet, jf. § 101.
 Stk. 3. Strukturdirektoratet kan bestemme, at tilskud  

 efter stk. 1 kan udbetales i rater, når omstændighederne taler  

 herfor.
Stk. 4. Tilskud efter § 100, stk. 6, udbetales af  

 Strukturdirektoratet én gang årligt og senest 15. oktober efter  

 udløbet af tilsagnsåret.
Strukturdirektoratet kan i  

 særlige tilfælde fravige denne frist.
Stk. 5. Den, der har modtaget tilsagn om tilskud, skal  

 én gang årligt skriftligt oplyse, om alle betingelser for  

 tilskud er opfyldt, herunder oplyse alle indtrådte eller planlagte  

 ændringer i forhold til betingelserne i det meddelte tilsagn.
Herudover  

 skal tilsagnsmodtager til brug for beregningen og udbetalingen af tilskud  

 én gang årligt skriftligt give oplysninger om udnyttelsen af de  

 af tilsagnet omfattede arealer.
 § 103. Senest ved udløbet af  

 tilsagnsperioden, jf. § 101, stk. 3, skal demonstrationsprojekterne  

 afrapporteres efter retningslinier, der fastsættes af  

 Strukturdirektoratet.
 Stk. 2. Afrapporteringen skal indeholde en  

 redegørelse for de aktiviteter, der er gennemført i forbindelse  

 med projektet.
 Stk. 3. Der kan ikke træffes afgørelse om  

 ydelse af tilskud for en ny tilsagnsperiode, før end afrapporteringen  

 er behandlet af Strukturdirektoratet og det rådgivende udvalg.
Kapitel 19 Kontrol § 104. Strukturdirektoratet og Plantedirektoratet  

 forestår gennemførelsen af den kontrol, der er nævnt i  

 lovens § 18.
Stk. 2. Med henblik på at kontrollere  

 gennemførte foranstaltninger efter loven har Strukturdirektoratet og  

 Plantedirektoratet mod behørig legitimation og uden retskendelse  

 adgang til jordbrugsbedrifter eller andre virksomheder, som drives af den,  

 der har modtaget tilsagn.
På tilsvarende måde har  

 Strukturdirektoratet og Plantedirektoratet adgang til bedrifternes og  

 virksomhedernes regnskaber, forretningsbøger m.v.
 Stk. 3. Tilsagnsmodtageren har pligt til at ledsage eller  

 lade en stedfortræder ledsage kontrolpersonalet og yde den  

 nødvendige bistand for kontrollen.
 Stk. 4. Tilskudsmodtager skal i mindst 5 år fra  

 seneste tilskudsudbetaling opbevare mark- og gødningsplaner med  

 tilhørende kortskitser samt skatte-, moms-, drifts- og  

 gødningsregnskaber, der vedrører det tilsagnsår, som  

 udbetalingen sker for.
 § 105. Strukturdirektoratet fastsætter en  

 instruks for regnskabsføring af tilskudsberettigede udgifter og for  

 registrering af tilskudsberettigede aktiviteter.
 Stk. 2. Strukturdirektoratet fastsætter en instruks  

 for gennemførelse af revision af regnskab og  

 regnskabsaflæggelse.
Kapitel 20 Bortfald af tilsagn og tilbagebetaling af tilskud  

 m.v.
§ 106. Amtsrådet kan bestemme, at tilsagn om  

 tilskud til en miljøvenlig jordbrugsforanstaltning, jf. § 1, nr. 1-11,  

 bortfalder helt eller delvis, 1)	hvis ansøger har givet urigtige eller vildledende oplysninger  

 eller har fortiet oplysninger af betydning for sagens afgørelse, 2)	hvis tilsagnsmodtageren tilsidesætter sine pligter efter § 104  

 eller lovens § 18, stk. 3, jf. lovens § 20, stk. 1, nr. 3, eller pligter i  

 medfør af regler udstedt i henhold til lovens § 18, stk. 1, jf. lovens  

 § 20, stk. 1, nr. 3, 3)	hvis der indtræder ændrede ejer- eller brugerforhold for  

 arealer omfattet af et tilsagn om tilskud, medmindre den nye ejer eller  

 bruger indtræder i tilsagnet for arealerne, jf. § 96, 4)	hvis tilsagnsmodtageren ikke opfylder sin underretningspligt efter §  

 73, stk. 3, eller § 112, 5)	hvis betingelserne for tilskud ikke opfyldes, eller 6)	hvis forudsætningerne for tilskud i øvrigt efter  

 amtsrådets skøn er væsentligt forrykket.
 Stk. 2. I de i stk. 1 nævnte tilfælde kan  

 amtsrådet bestemme, at udbetalte tilskud helt eller delvis skal  

 tilbagebetales med tillæg af renter, som beregnes fra  

 udbetalingstidspunktet til tilbagebetaling sker og med den rentesats, der er  

 fastsat i renteloven.
Stk. 3. Stk. 2 finder normalt ikke anvendelse i  

 tilfælde af force majeure, herunder navnlig 1)	at tilskudsmodtageren afgår ved døden, 2)	at tilskudsmodtageren er uarbejdsdygtig i en længere  

 periode, 3)	at en væsentlig del af bedriften eksproprieres, og  

 ekspropriationen ikke kunne forudses på tilsagnstidspunktet, 4)	at der indtræffer en naturkatastrofe, som i væsentlig  

 grad berører bedriftens landbrugsareal, 5)	at bygninger, der på bedriften er bestemt til  

 husdyropdræt, ødelægges ved et ulykkestilfælde,  

 eller 6)	at en epizooti berører hele tilskudsmodtagerens  

 besætning eller en del af denne.
 Stk. 4. Stk. 2 finder normalt ikke anvendelse i  

 tilfælde af, at ejer- eller brugerforholdet ændres, jf. stk. 1,  

 nr. 3, hvis tilskudsmodtageren ophører endeligt med  

 landbrugsvirksomhed, efter at tre år af tilsagnsperioden er afviklet,  

 og en indtræden i tilsagnet af den nye ejer eller bruger, efter  

 amtsrådets vurdering, ikke er gennemførlig.
§ 107. § 106 finder tilsvarende anvendelse for  

 tilsagn om tilskud, der er meddelt i henhold til bekendtgørelse nr.  

 251 af 11. april 1994 eller nr. 229 af 4. april 1995, dog således at  

 Strukturdirektoratet træffer afgørelse.
Reglen i § 106, stk. 2,  

 om beregning af renter fra udbetalingstidspunktet, finder alene anvendelse,  

 når de i § 106, stk. 1, nævnte forhold, der medfører  

 bortfald af tilsagn om tilskud, er indtrådt den 1. januar 1997 eller  

 senere.
Er de nævnte forhold indtrådt før denne dato  

 beregnes rentetillægget fra fremsættelsen af kravet om  

 tilbagebetaling.
 § 108. For arealer, der i medfør af §§ 72  

 b, 89, 92, 93 og 95 er udgået af et tilsagn om tilskud til en  

 miljøvenlig jordbrugsforanstaltning, og i stedet er blevet omfattet af  

 et tilsagn om tilskud til en miljøvenlig jordbrugsforanstaltning for  

 en ny tilsagnsperiode, og hvor tilsagnet senere er bortfaldet i medfør  

 af § 106, kan amtsrådet bestemme, at tilskud, der er udbetalt i henhold  

 til det forudgående tilsagn, helt eller delvis skal tilbagebetales med  

 tillæg af renter, hvis den samlede periode, hvor betingelserne i det  

 forudgående og det efterfølgende tilsagn er blevet overholdt, i  

 alt er mindre end tilsagnsperioden for det forudgående tilsagn.
 Stk. 2. Stk. 1 gælder tilsvarende for arealer, der  

 er udgået af et tilsagn om tilskud til en miljøvenlig  

 jordbrugsforanstaltning i medfør af § 90, § 91 eller § 92.
 Stk. 3. Ved ændrede ejer- eller brugerforhold, hvor  

 amtsrådet i medfør af § 96 har tilladt, at den nye ejer eller  

 bruger helt eller delvis er indtrådt i et meddelt tilsagn om tilskud  

 til en miljøvenlig jordbrugsforanstaltning, og hvor tilsagnet senere  

 er bortfaldet i medfør af § 106, kan amtsrådet bestemme, at den  

 nye ejer eller bruger helt eller delvis skal tilbagebetale tilskud med  

 tillæg af renter, der er udbetalt for arealerne til den tidligere  

 tilskudsmodtager.
 Stk. 4. Det i stk. 1 og 3 nævnte rentetillæg  

 beregnes fra udbetalingstidspunktet til tilbagebetaling sker og med den  

 rentesats, der er fastsat i renteloven.
 § 109. Hvis en jordbrugsbedrift autoriseres til  

 økologisk jordbrugsproduktion, bortfalder tilsagn om tilskud til de i  

 § 1, nr. 1-7, anførte miljøvenlige jordbrugsforanstaltninger  

 for arealer, der er inddraget under den økologiske produktionsmetode.  

 § 108, stk. 1, finder tilsvarende anvendelse for disse arealer.
 § 110. § 109 finder tilsvarende anvendelse for  

 tilsagn om tilskud til omlægning af agerjord til græsarealer uden  

 for omdriften og til opretholdelse af græsarealer uden for omdriften,  

 der er meddelt i henhold til bekendtgørelse nr. 251 af 11. april 1994,  

 for tilsagn om tilskud til miljøvenlig drift af græsarealer uden  

 for omdriften, der er meddelt i henhold til tidligere bekendtgørelser  

 om  tilskud til miljøvenlige jordbrugsforanstaltninger, og for tilsagn  

 om tilskud til nedsættelse af kvælstoftilførslen, til  

 dyrkning uden brug af plantebeskyttelsesmidler, til etablering af  

 sprøjtefrie randzoner og til pleje af græs- og naturarealer med  

 afgræsning, rydning eller høslæt, der er meddelt i henhold  

 til bekendtgørelse nr. 225 af 25. marts 1997 eller nr. 198 af 27.  

 marts 1998.
 § 111. Hvis tilsagnsmodtager med forsæt  

 eller ved grov uagtsomhed har givet urigtige oplysninger af betydning for  

 afgørelser, der træffes i henhold til denne  

 bekendtgørelse, kan Strukturdirektoratet, i henhold til art. 20, stk.  

 3, i Kommissionens forordning (EF) nr. 746/96, bestemme, at tilsagnsmodtager  

 udelukkes fra fremtidige tilsagn om tilskud til miljøvenlige  

 jordbrugsforanstaltninger og til økologisk jordbrugsproduktion i 2  

 år fra afgørelsen om udelukkelse.
 § 112. Tilsagnsmodtageren er forpligtet til uden  

 ugrundet ophold skriftligt at give amtsrådet meddelelse om forhold, der  

 kan medføre bortfald eller tilbagebetaling af tilskud.
 Stk. 2. Hvis tilsagnsmodtager ønsker at  

 påberåbe sig de i § 106, stk. 3, nævnte tilfælde af  

 force majeure, er tilsagnsmodtageren forpligtet til skriftligt at give  

 amtsrådet meddelelse herom samt indsende fyldestgørende  

 bevismateriale, senest 10 arbejdsdage efter det tidspunkt, hvor  

 tilsagnsmodtageren er i stand til at gøre det.
 § 113. For tilsagn om tilskud til  

 demonstrationsprojekter, jf. § 1, nr. 12, udøver Strukturdirektoratet  

 de beføjelser, der er tillagt amtsrådet i medfør af §  

 106.
Kapitel 21 Klageadgang § 114. Amtsrådets afgørelser kan  

 påklages til Strukturdirektoratet.
Klagefristen er 4 uger fra den dag,  

 afgørelsen er meddelt klageren.
Klager over afgørelser, som  

 umiddelbart kan afgøres til klagerens fordel, kan dog uanset 1. pkt.  

 afgøres af det pågældende amtsråd.
 Stk. 2. Klagen skal indgives skriftligt til  

 amtsrådet, der videresender klagen med bilag til  

 Strukturdirektoratet.
 § 115. Strukturdirektoratets afgørelser  

 efter denne bekendtgørelse kan ikke indbringes for anden administrativ  

 myndighed.
Kapitel 22 Straffebestemmelser § 116. Efter lovens § 23, stk. 1, straffes den,  

 der til brug for afgørelser, der træffes i henhold til denne  

 bekendtgørelse, giver urigtige eller vildledende oplysninger eller  

 fortier oplysninger af betydning for afgørelsen, med bøde, med  

 mindre højere straf er forskyldt efter anden lovgivning.
Det samme  

 gælder den, der handler i strid med vilkår, der er fastsat i en  

 sådan afgørelse.
Stk. 2. Efter lovens § 23, stk. 2, straffes den, der i  

 øvrigt undlader at give oplysninger, som den pågældende  

 har pligt til at give i henhold til denne bekendtgørelse, med  

 bøde med mindre højere straf er forskyldt efter anden  

 lovgivning.
Det samme gælder den, som giver urigtige eller vildledende  

 oplysninger om sådanne forhold.
 Stk. 3. Efter lovens § 23, stk. 3, straffes den, der  

 overtræder lovens § 18, stk. 3, med bøde.
 Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Stk. 5. Skønnes en overtrædelse ikke at  

 ville medføre højere straf end bøde, kan  

 Strukturdirektoratet tilkendegive, at sagen kan afgøres uden retslig  

 forfølgning.
Det er en betingelse herfor, at den, der har begået  

 overtrædelsen, erklærer sig skyldig i overtrædelsen og  

 erklærer sig rede til inden for en nærmere angivet frist, der  

 efter begæring kan forlænges, at betale en i tilkendegivelsen  

 angivet bøde.
Retsplejelovens § 930, jf. § 926, finder tilsvarende  

 anvendelse på tilkendegivelser fra Strukturdirektoratet.
Kapitel 23 Ikrafttrædelse § 117. Bekendtgørelsen træder i kraft  

 den 1. april 1999.
 Stk. 2. Bekendtgørelsen finder ikke anvendelse for  

 ansøgninger om ny ejers eller brugers indtræden i tilsagn om  

 tilskud, der er meddelt i henhold til bekendtgørelse nr. 251 af 11.  

 april 1994 eller nr. 229 af 4. april 1995.
Stk. 3. Bekendtgørelse nr. 198 af 27. marts 1998  

 ophæves.
Bekendtgørelsen finder dog fortsat anvendelse for de  

 ansøgninger, der er modtaget i amtsrådet eller  

 Strukturdirektoratet inden nærværende bekendtgørelses  

 ikrafttræden.
Fødevareministeriet, den 26. marts  

 1999 Henrik Dam Kristensen /Søren Sørensen Bilag 1 Afsnit D i bilag I til kommissionens beslutning  

 83/461/EØF2) D.
AGERJORD I.
Jord, der indgår i omdriften II.
 Bedriftens samlede areal med undtagelse af køkkenhaver,varige  

 græsmarker, flerårige kulturer og »andre arealer« (E til H).
D/01-08 Kornafgrøder til fremstilling af korn (herunder også  

 såsæd) II.
 Undtagen korn, der er grønthøstet eller anvendt umodent til  

 foder (D/18).
D/01 Blød hvede og spelt D/02 Hård hvede D/03 Rug I.
Herunder også vinterblandsæd D/04 Byg D/05 Havre I.
Herunder også vårblandsæd D/06 Majs D/07 Ris D/08 Andre kornsorter D/09 Bælgsæd (inklusive frø og blandinger af  

 bælgsæd og korn) D/10 Kartofler (inklusive tidlige kartofler og  

 læggekartofler) D/11 Sukkerroer (eksklusive frø) D/12 Rodfrugtplanter til foder (eksklusive frø) D/13 Industriplanter (inklusive olieholdige planter til frø,  

 eksklusive tekstilplanter, humle, tobak og andre industriplanter til  

 frø) D/13 Tobak D/13 Humle D/13 Bomuld D/13 Andre olieholdige planter eller tekstilplanter og andre  

 industriplanter D/13d    i) Andre olieholdige planter eller tekstilplanter D/13d   ii) Andre industriplanter D/14 og 15 Grønsager, meloner, jordbær II.
Undtagen champignonkulturer (I/02) D/14 Grønsager, meloner, jordbær på friland D/14 a)	Markafgrøder I.
Grønsager, meloner og jordbær, der dyrkes på jorder i  

 vekseldrift med andre landbrugsafgrøder D/14 b)	Gartneriafgrøder I.
Grønsager, meloner og jordbær, der dyrkes på jorder i  

 vekseldrift med andre gartneriafgrøder D/15, D/17 og G/07 Kulturer under glas I Kulturer, som i hele deres vækstperiode eller i  

 størstedelen af den dyrkes i faste eller mobile væksthuse eller  

 i drivhuse af glas eller af stiv eller bøjelig plastic etc.
 II.
Dette omfatter ikke plasticstykker lagt direkte på jorden, ej  

 heller kulturer under glaskupler eller tunneler af plastic, som ikke er  

 tilgængelige, eller kulturer under drivbænke.
Ved mobile drivhuse  

 opgøres alle arealerne, som adderes for at nå til det samlede  

 areal med kulturer under glas. (Man opgør altså ikke kun  

 anlæggenes grundareal).
 Kulturer, som dyrkes dels under glas og dels på friland, henregnes  

 til arealer under glas, forudsat at perioden under glas ikke er meget  

 kort.
 Hvis det samme areal under glas anvendes mere end én gang,  

 medregnes det kun én gang.
 For drivhuse med flere etager er det kun grundarealet, der  

 tælles.
D/16,17 Blomster og prydplanter (eksklusive planteskoler) D/18 Foderplanter I.
 Alle grønne foderkulturer, der dyrkes i vekseldrift, og som findes  

 på det samme areal i mindre end fem år (et-årige eller  

 flerårige foderafgrøder).
 II.
 Medregnes: korn og industriplanter, som er grønthøstet  

 og/eller anvendt umodent til foder.
Medregnes ikke: rodfrugtplanter til foder (D/12) D/18 a)	Midlertidige engarealer og græsgange I Arealer, som i mindst et høstår eller mindre end fem år  

 er tilsået med foderafgrøder, hvor udsæden består af  

 rene eller blandede frøsorter.
D/18 b)	Andre I.
 Andre foderafgrøder, især etårige (f.eks. vikker, majs,  

 korn, som er grønthøstet og/eller anvendt umodent til foder,  

 lucerne).
D/19 Frø og sætteplanter på agerjord (eksklusive korn,  

 bælgfrugter, kartofler og olieholdige planter) I.
Arealer, hvorpå der dyrkes planter, hvis frø og  

 sætteplanter er bestemt til salg, med undtagelse af korn, ris,  

 bælgplanter, kartofler og olieholdige planter.
Bedriftens eget forbrug  

 af frø og sætteplanter (f.eks. planter til salat og kål)  

 er medregnet under de respektive kulturers positioner.
 II.
 Hertil hører frø af grønne foderplanter.
D/20 Andre agerjordskulturer I.
Kulturer på agerjord, som ikke er medregnet under D/01 til D/19 og  

 under D/21 D/21 Brakjord I.
 Arealer, som indgår i omdriften, men hvorpå der ikke  

 høstes i løbet af driftsåret.
 II.
 Brakjord må ikke forveksles med dyrkning af mellemafgrøde  

 (I/01) eller med jord, som ikke udnyttes landbrugsmæssigt (H/01). Det  

 væsentligste kendetegn ved brakjord er, at jorden normalt hviler i en  

 vækstperiode for at blive forbedret.
 Brakjord kan forekomme i følgende former:
1.	Arealer uden nogen form for vegetation 2.	Arealer med tilfældig vegetation; denne vegetation kan i  

 visse tilfælde anvendes som foder til kvæg eller til  

 nedpløjning 3.	Arealer, som udelukkende anvendes til  

 grøngødning.
2) EF-Tidende nr.
L 251 af 12.9.1983 Bilag 2 Omregningstabel for heste og drøvtyggere til  

 storkreaturer Tyre, køer og andet kvæg over to år, heste over seks  

 måneder 1,0 storkreatur Kvæg fra seks måneder til to år 0,6 storkreatur Får og geder (hundyr) over et år og hjorte (hundyr) over ni  

 måneder 0,15 storkreatur Strukturdirektoratet kan fastsætte omregningstabel for andre  

 drøvtyggere.
Bilag 3 Afgrøder, udover kornafgrøder, hvori der kan  

 udlægges rajgræs Type Afgrøde Industriafgrøder Vinterraps Vårraps Oliehør Spindhør Bælgsæd Markært Helsæd af ært Hestebønne Konservesærter Frøafgrøder Spinatfrø Valmue Grovfoder Silomajs Bilag 4 Indexreguleringen Det årlige tilskud kan reguleres efter et indeks, der, som den  

 årlige forpagtningsafgift, er baseret på den korrigerede  

 kapiteltakst i år t, KKt:
It+i = [KKt+i/KK1996] * 100 KKt = at(1-xt) +  

 (bt/ut)(1-xt) +  

 (ct/ut)xt, hvor:
at = Kapiteltaksten i år t (kr./hkg) ut = Udbyttetal i år t (hkg/ha) bt = Hektarstøtte korn i år t (kr./ha) ct = Hektarstøtte brak i år t (kr./ha) xt = Udtagningsandel i år t (0 < x < 1) 1)   I  

 bekendtgørelsen er medtaget visse bestemmelser fra Kommissionens  

 forordning (EF) nr. 746/96 af 24. april 1996 om  

 gennemførelsesbestemmelser til Rådets forordning nr. 2078/92 om  

 miljøvenlige produktionsmetoder i landbruget samt om naturpleje.  

 Ifølge artikel 189 i EØF-traktaten gælder en forordning  

 umiddelbart i hver medlemsstat.
Gengivelsen af disse bestemmelser i  

 bekendtgørelsen er således udelukkende begrundet i praktiske  

 hensyn og berører ikke de nævnte forordningers umiddelbare  

 gyldighed i Danmark.
