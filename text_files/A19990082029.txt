 Bekendtgørelse af   

 lov om gymnasiet m.v.
 Herved bekendtgøres lov om gymnasiet m.v., jf.  

 lovbekendtgørelse nr. 613 af 18. august 1998 med de ændringer,  

 der følger af § 16 i lov nr. 903 af 16. december 1998, § 16 i lov nr.  

 290 af 12. maj 1999, § 1 i lov nr. 404 af 2. juni 1999 og § 1 i lov nr.  

 405 af 2. juni 1999. Lovbekendtgørelsen gælder først i  

 sin helhed fra 1. januar 2001, da ændringerne, som følger af § 1  

 i lov nr. 404 af 2. juni 1999, først har virkning fra 1. januar  

 2001.
Kapitel 1 Gymnasieuddannelsen § 1. Gymnasieskolen giver i tilslutning til  

 grundskolens 9. klassetrin i et tre-årigt forløb en fortsat  

 almendannende undervisning, som tillige giver det nødvendige grundlag  

 for videregående studier og slutter med en prøve  

 (studentereksamen). Studenterkursus forbereder til studentereksamen efter  

 regler fastsat af undervisningsministeren.
Studentereksamen giver adgang til  

 videregående uddannelser med de begrænsninger, der fremgår  

 af de regler, der er fastsat herom.
 § 2. I gymnasiet gives undervisningen på 2  

 forskellige linjer, den sproglige og den matematiske.
Stk. 2. Der gives - med forskel efter de forskellige linjer -  

 undervisning i billedkunst, biologi, dansk, datalogi, design, dramatik,  

 engelsk, erhvervsøkonomi, film- og tv, filosofi, fransk, fysik,  

 geografi, græsk, historie, idræt, italiensk, japansk, kemi,  

 latin, matematik, musik, naturfag, oldtidskundskab, psykologi, religion,  

 russisk, samfundsfag, spansk, teknikfag og tysk.
Der gives endvidere eleverne  

 uddannelses- og erhvervsorientering.
Stk. 3. Undervisningsministeren kan bestemme, at der skal  

 gives undervisning i yderligere fag.
Det enkelte fag er enten fælles  

 for alle elever på den valgte linje (obligatoriske fag) eller tillige  

 eller alene valgfag for den enkelte elev.
Valgfagene kan gives på 2  

 niveauer, højt niveau og mellemniveau.
Eleverne skal vælge  

 mindst 2 valgfag på højt niveau.
Undervisningsministeren kan  

 bestemme, at visse valgfag skal vælges sammen.
 Stk. 4. Undervisningsministeren fastsætter nærmere  

 regler om undervisningen, herunder om det enkelte fags indhold, omfang og  

 placering på den enkelte linje, om hvilke fag der er obligatoriske, og  

 hvilke fag der tillige eller alene er valgfag, herunder på hvilket  

 niveau fagene skal tilbydes, samt om mindstekravene med hensyn til antal og  

 sammensætning af valgfag for den enkelte elev.
 Stk. 5. Undervisningsministeren kan fastsætte regler om,  

 at visse valgfag skal tilbydes på de enkelte skoler.
Stk. 6. Til handicappede elever gives der specialundervisning  

 eller anden specialpædagogisk bistand.
Undervisningsministeren  

 fastsætter regler herom.
 Stk. 7. For elever, der midlertidigt på grund af sygdom  

 ikke kan følge skolens almindelige undervisning i længere tid,  

 iværksættes der undervisning efter regler, der fastsættes  

 af undervisningsministeren.
 Stk. 8. Der tilbydes eleverne individuel uddannelses- og  

 erhvervsvejledning efter regler, der fastsættes af  

 undervisningsministeren.
 § 3. Dele af den almindelige undervisning i fagene  

 kan organiseres og tilrettelægges som ekskursioner m.v.
 § 4. Undervisningsministeren fastsætter  

 nærmere regler om studentereksamen, herunder om fordringer og  

 eksamensopgivelser, prøver, censur, karakterer og vidnesbyrd.
 Stk. 2. Oplysninger om karaktergennemsnit for fag, hold eller  

 samtlige eksaminer på en skole eller grupper af skoler, bortset fra  

 landsgennemsnit, er fortrolige, jf. dog stk. 4.
 Stk. 3. Oplysninger som nævnt i stk. 2 er ikke  

 undergivet aktinsigt efter lov om offentlighed i forvaltningen.
 Stk. 4. Uanset bestemmelserne i stk. 2 kan Danmarks  

 Evalueringsinstitut forlange disse oplysninger udleveret til brug for  

 evalueringer.
Optagelse § 5. Ansøgere, der har afsluttet 9.  

 klassetrin i grundskolen, og som opfylder de i medfør af stk. 3  

 fastsatte krav til forudgående undervisning og prøver, optages i  

 1. gymnasieklasse, medmindre den hidtidige skole i tilknytning til  

 ansøgerens uddannelsesplan har indstillet ansøgeren til  

 optagelsesprøve.
 Stk. 2. Øvrige ansøgere kan, eventuelt  

 på grundlag af en optagelsesprøve, optages efter nærmere  

 regler fastsat af undervisningsministeren, jf. stk. 3.
 Stk. 3. Undervisningsministeren fastsætter  

 nærmere regler om optagelsen af elever til 1. gymnasieklasse samt om  

 senere optagelse, om krav til forudgående undervisning og  

 prøver, om skolens individuelle vurdering af ansøgere, herunder  

 om en eventuel optagelsesprøve, og regler om, i hvilke tilfælde  

 ansøgere efter stk. 2 kan optages.
Stk. 4. Ansøgere optages på den skole, de  

 ønsker, såfremt der er plads.
Undervisningsministeren kan  

 fastsætte regler om fordelingen af elever mellem skoler.
Stk. 5. Undervisningsministeren fastsætter regler om  

 optagelse på studenterkursus.1) Kapitel 2 Gymnasieskolernes oprettelse og nedlæggelse § 6. Amtsrådene sikrer gymnasiekapacitet i  

 et sådant omfang, at alle ansøgere, der opfylder  

 optagelsesbetingelserne i § 5, kan optages, og at alle, der har  

 påbegyndt en gymnasieuddannelse, kan fuldføre denne.  

 Amtsrådene kan oprette og nedlægge gymnasieskoler og har det  

 overordnede ansvar for skolerne drift, jf. dog § 12, stk. 2. En  

 amtskommunal gymnasieskole skal udgøre en geografisk og  

 bygningsmæssig enhed.
Undervisningsministeren kan i særlige  

 tilfælde fravige dette krav.
 Stk. 2. En beslutning om nedlæggelse af en offentlig  

 gymnasieskole skal ledsages af en afviklingsplan, som skal godkendes af  

 undervisningsministeren.
 Stk. 3. En gymnasieskole kan omfatte kursus til andre  

 uddannelser.
 § 7. Undervisningsministeren kan godkende, at  

 private opretter gymnasieskoler.
 Stk. 2. I tilfælde af nedlæggelse af en privat  

 gymnasieskole har amtsrådet i de amtskommuner, hvor elevernes  

 bopælskommuner ligger, ansvaret for sikring af elevernes fortsatte  

 skolegang.
 Stk. 3. En privat gymnasieskole, der overtager samtlige elever  

 eller hele klasser fra en nedlagt privat gymnasieskole, således at  

 eleverne kan fuldføre skoleåret samlet, kan fra  

 overtagelsestidspunktet få indregnet den lukkede skoles elevtal  

 henholdsvis klassens elevtal pr. den seneste 5. september ved beregning af  

 taxametertilskud efter § 18 b, stk. 3, bygningstilskud efter  

 § 18 c, stk. 1, og evt. tilskud til kostafdelinger efter § 18  

 d.
 Stk. 4. Hvis en amtskommune overtager samtlige elever eller  

 hele klasser fra en nedlagt privat gymnasiekole, således at eleverne  

 kan fuldføre skoleåret samlet, betales der ikke bidrag til  

 staten for disse elever fra overtagelsestidspunktet, jf. § 18 p.
Stk. 5. Private gymnasieskoler skal være selvejende  

 institutioner, hvis vedtægter godkendes af undervisningsministeren  

 efter nærmere fastsatte regler, jf. dog § 31. Private  

 gymnasieskoler skal udgøre en geografisk og bygningsmæssig  

 enhed.
Undervisningsministeren kan i særlige tilfælde fravige  

 dette krav.
Undervisningsministeren kan i øvrigt fastsætte  

 regler for godkendelsen, herunder om anmeldelsesfrister og  

 anmeldelsesdepositum.
 Stk. 6. Skolen skal i sit virke som selvejende  

 uddannelsesinstitution være uafhængig, og skolens midler må  

 alene komme skolens skole- og undervisningsvirksomhed til gode.  

 Undervisningsministeren kan undlade at godkende en skole, hvis der efter  

 ministerens skøn ikke er tilstrækkelig sikkerhed for, at skolen  

 opfylder kravet om uafhængighed og forvaltning af skolens midler.  

 Ministeren træffer sin beslutning navnlig på grundlag af en  

 vurdering af de forhold, der er nævnt i stk. 7, 3. pkt., nr.  

 1-4.
Stk. 7. En godkendelse kan tilbagekaldes, hvis skolen ikke  

 overholder fastsatte regler, herunder reglerne i § 4, stk. 2, eller  

 meddelte påbud.
Undervisningsministeren kan endvidere tilbagekalde  

 godkendelsen, hvis der efter ministerens skøn ikke er  

 tilstrækkelig sikkerhed for, at skolen opfylder kravet i stk. 6 om  

 uafhængighed og forvaltning af skolens midler.
Der kan herved navnlig  

 lægges vægt på, om 1)	skolen indgår i et fællesskab eller et samarbejde med  

 skoler, institutioner, fonde, virksomheder, foreninger m.fl., der  

 indebærer en nærliggende risiko for, at skolen styres af  

 andre, 2)	skolens midler anvendes til formål uden for skolen, 3)	skolens ledelse og lærere står i et juridisk eller  

 økonomisk afhængighedsforhold til de i nr. 1 nævnte  

 institutioner m.fl. eller 4)	skolens elever udfører arbejde, herunder indsamlings- eller  

 agitationsarbejde eller lignende, på en måde, der er  

 usædvanlig for skoleformen.
 Stk. 8. Skoler med kostafdeling, der ikke har modtaget tilskud  

 i 1996, og skoler, der ikke har modtaget tilskud til kostafdeling i 1996,  

 skal være ejer af skolens bygninger eller hovedparten heraf og må  

 ikke eje bygninger sammen med andre.
Stk. 9. Til private gymnasieskoler kan der være knyttet  

 en skoleafdeling, der tilbyder undervisning efter reglerne i lov om friskoler  

 og private grundskoler mv.
En sådan skoleafdeling skal omfatte 8. og 9.  

 klassetrin og kan i sammenhæng hermed omfatte andre klassetrin.
Den  

 private gymnasieskole og grundskoleafdeling skal udgøre en geografisk  

 og bygningsmæssig enhed.
Undervisningsministeren kan i særlige  

 tilfælde fravige dette krav.
Gymnasieskolernes ledelse § 8. Amtsrådet træffer beslutning  

 om 1)	bevilling til amtskommunens gymnasieskoler og den økonomiske  

 ramme for de enkelte skoler, 2)	ansættelse og afskedigelse af rektor ved offentlige  

 gymnasieskoler, jf. dog § 26. Ansættelsen sker, efter at  

 Undervisningsministeriet har udtalt sig om, hvilke ansøgere der har de  

 nødvendige kvalifikationer til at bestride stillingen, 3)	ansættelse og afskedigelse af lærere og andet personale  

 i øvrigt, jf. dog § 26. Ansættelse og afskedigelse sker  

 efter indstilling fra rektor, 4)	specialundervisning, 5)	elevers afholdelse af udgifter til undervisningsmidler, jf.  

 § 17, og om 6)	skolens maksimale antal klasser samt det mindste antal elever,  

 skolen er forpligtet til at optage efter ansøgning.
 Stk. 2. Amtsrådet kan pålægge en skole at  

 tilbyde bestemte valgfag.
 Stk. 3. Amtsrådet kan delegere sin kompetence eller dele  

 deraf efter denne lov til bestyrelserne, bortset fra bevillings- og  

 arbejdsgiverkompetencen.
 § 9. Ved gymnasieskoler oprettes en  

 bestyrelse.
§ 10. Bestyrelsen ved offentlige gymnasieskoler  

 omfatter repræsentanter for amtsrådet, kommunalbestyrelserne i  

 skolens opland, forældrene, skolens elever og personale samt eventuelt  

 andre grupper og organisationer mv. efter lokalt behov.
De  

 bestyrelsesmedlemmer, der ikke er repræsentanter for personale og  

 elever, skal udgøre et flertal i bestyrelsen.
Skolens rektor er  

 tilforordnet bestyrelsen uden stemmeret.
 Stk. 2. Bestyrelsens sammensætning, valgmåde og  

 kompetence skal fremgå af skolens vedtægter, som fastsættes  

 af amtsrådet.
 Stk. 3. Bestyrelsen fastlægger efter indstilling fra  

 rektor det maksimale elevtal i klasserne, jf. § 8, stk. 1, nr. 6,  

 og skolens fagudbud, jf. dog § 8, stk. 2, samt ferieplan.  

 Bestyrelsen skal herudover formidle samarbejde mellem skole og hjem, medvirke  

 ved løsningen af sociale opgaver i tilknytning til skolen,  

 fastsætte skolens ordensregler, medvirke ved byggesager og kan stille  

 forslag til amtsrådet om bygningernes forbedring mv.
 Stk. 4. Bestyrelsen fastlægger efter indstilling fra  

 rektor og inden for den økonomiske ramme, der er fastlagt af  

 amtsrådet, skolens budget.
§ 10 a.
Følgende personer kan ikke  

 være medlem af bestyrelsen:
 1)	Medlemmer af bestyrelsen i fonde, selskaber, foreninger eller andre  

 virksomheder, der udlejer ejendomme m.m. til skolen eller kontrollerer  

 udlejer af ejendomme m.m. til skolen.
 2)	Advokater, revisorer og lignende rådgivere for samt ansatte i  

 fonde, selskaber, foreninger eller andre virksomheder, der udlejer ejendomme  

 m.m. til skolen, eller som kontrollerer udlejer af ejendomme m.m. til  

 skolen.
 3)	Ejere af ejendomme m.m., der udlejes til skolen.
 4)	Medlemmer af bestyrelsen i andre private gymnasier.
 Stk. 2. For bestyrelsen, lederen og andre ansatte gælder  

 i øvrigt relgerne i forvaltningslovens kapitel 2 om inhabilitet.
§ 11. Bestyrelsen for en privat skole  

 ansætter og afskediger rektor.
Ansættelsen skal godkendes af  

 undervisningsministeren.
 § 12. Rektor er skolens daglige leder og er  

 ansvarlig for skolens virksomhed over for amtsrådet, jf. dog  

 stk. 2.
 Stk. 2. Rektor har det pædagogiske ansvar for skolens  

 undervisning og eksaminer over for undervisningsministeren.
 Stk. 3. Rektor leder og fordeler arbejdet mellem skolens  

 ansatte og træffer alle konkrete afgørelser vedrørende  

 skolens elever, herunder om optagelse af elever.
 Stk. 4. Rektor afholder eksamen og udsteder bevis herfor.
 § 13. Hver gymnasieskole nedsætter et  

 pædagogisk råd, der omfatter rektor og alle skolens  

 lærere.
 Stk. 2. Det pædagogiske råd er rådgivende  

 for rektor.
 Stk. 3. Det pædagogiske råd fastsætter selv  

 sin forretningsorden og vælger sin formand.
 § 14. Hver gymnasieskole nedsætter et  

 elevråd, som vælges af og blandt gymnasieskolens elever.
 Stk. 2. Elevrådet afgiver udtalelser til rektor,  

 herunder i generelle sager om elevers forhold.
 § 15. Undervisningsministeren har det overordnede  

 ansvar for og fører tilsyn med gymnasieskolens undervisning og  

 eksamen.
 Stk. 2. Undervisningsministeren kan give pålæg til  

 rektor i pædagogiske anliggender samt fastsætte regler om klage  

 over og omgørelse af trufne afgørelser i forbindelse med  

 eksamen.
 Stk. 3. Undervisningsministeren kan, jf. stk. 1, fordre  

 de nødvendige oplysninger vedrørende skolerne, herunder  

 foranstalte besøg på skolerne.
 Stk. 4. Undervisningsministeren fastsætter regler om  

 indsamling af oplysninger fra skolerne.
Kapitel 3 Finansiering § 16. De offentlige gymnasieskoler drives af  

 amtsrådene, som herunder sikrer midler til efteruddannelse af  

 personalet.
 Stk. 2. Undervisningsministeren kan yde tilskud til  

 forsøgs- og udviklingsarbejde, til efteruddannelse, til uddannelse af  

 studievejledere og eventuelt til andre formål.
 Stk. 3. Undervisningsministeren kan fastsætte  

 bestemmelser, der regulerer amtskommunernes driftsudgifter pr. elev.
 § 17. Undervisningen på de offentlige  

 gymnasieskoler er vederlagsfri.
Stk. 2. Eleverne kan afkræves betaling for deltagelse i  

 ekskursioner m.v., der indgår som en del af undervisningen.
Der kan dog  

 ikke kræves betaling for udgifter, der vedrører undervisningen  

 eller lærernes deltagelse.
Rabat ydet i form af frirejser eller  

 lignende skal komme samtlige deltagere til gode.
Stk. 3. Ekskursioner m.v. med en deltagerbetaling, der alene  

 vedrører forplejning og højst udgør 50 kr. pr.  

 påbegyndt døgn pr. deltager, er omfattet af den almindelige  

 mødepligt.
En elev kan ikke udelukkes fra deltagelse heri på  

 grund af manglende erlæggelse af deltagerbetaling.
 Stk. 4. Deltagelse i ekskursioner m.v. med en  

 deltagerbetaling, der vedrører andet end forplejning eller  

 udgør mere end 50 kr. pr. påbegyndt døgn pr. deltager, er  

 frivillig for den enkelte elev, og skolen skal tilbyde alternativ  

 undervisning til elever, der ikke deltager.
Stk. 5. Det i stk. 3 og 4 nævnte beløb  

 reguleres hvert år med virkning fra den 1. august med  

 satsreguleringsprocenten for det pågældende finansår, jf.  

 lov om en satsreguleringsprocent.
Det fremkomne beløb afrundes til  

 nærmeste kronebeløb, der kan deles med 10. Reguleringen sker  

 på grundlag af den på reguleringstidspunktet gældende  

 grænse før afrunding.
Når reguleringen efter afrunding  

 giver anledning til en forhøjelse eller nedsættelse af  

 beløbet, bekendtgøres dette af undervisningsministeren.
 Stk. 6. De undervisningsmidler, der er nødvendige for  

 undervisningen, skal af amtsrådet stilles til rådighed for  

 eleverne uden betaling, jf. dog stk. 7.
Stk. 7. Undervisningsministeren kan bestemme, at eleverne i  

 begrænset omfang selv anskaffer undervisningsmidler.
Betaling for  

 fotokopier til undervisningsbrug kan fastsættes som en  

 gennemsnitsbetaling for skolens elever eller for grupper af elever på  

 skolen.
 Stk. 8. Undervisningsministeren kan delegere sin  

 beføjelse efter stk. 7 til vedkommende amtsråd eller til  

 skolen efter amtsrådets bestemmelse, jf. § 8, stk. 3.
§ 17 a.
Amtsrådet har udpantningsret for  

 krav på betaling for fotokopier til undervisningsbrug, jf. § 17,  

 stk. 7.
 § 18. Ophævet.
Driftstilskud § 18 a.
Staten yder et generelt driftstilskud til  

 private gymnasieskoler ud fra antal årselever ved skolerne.
Stk. 2. Antal årselever beregnes som 7/12 af antal  

 elever opgjort 5. september året før finansåret sammenlagt  

 med 5/12 af antal elever pr. 5. september i finansåret.
Antal  

 årselever ved kostafdelinger beregnes på samme måde, jf.  

 § 18 d.
Undervisningsministeren fastsætter nærmere regler om  

 beregningen af antal årselever ved enkeltfagsundervisning.
 Stk. 3. Det gennemsnitlige tilskud pr. årselev  

 fastsættes på de årlige finanslove som en procentdel af den  

 senest regnskabsopgjorte amtskommunale udgift pr. fuldtidselev i gymnasiet,  

 på studenterkurser og på 2-årige forløb til  

 højere forberedelseseksamen pris- og lønreguleret frem til det  

 pågældende finansår.
§ 18 b.
Den samlede driftstilskudsbevilling  

 udgøres af driftstilskudsbevillingen efter § 18 a og  

 driftstilskudsbevillingen til private hf-kurser, jf. § 30 a i lov om  

 højere forberedelseseksamen og om studieforberedende  

 enkeltfagsundervisning for voksne m.v.
Af den samlede driftstilskudsbevilling  

 fastsættes på de årlige finanslove et særligt tilskud  

 til vikarudgifter og sygeundervisning, som fordeles mellem de private  

 gymnasieskoler og hf-kurser af en vikarkasse, hvis vedtægter godkendes  

 af undervisningsministeren.
Stk. 2. Driftstilskudsbevillingen med fradrag af bevillingen  

 til vikarkassen, jf. stk. 1, opdeles i en skoletilskudspulje og en  

 taxametertilskudspulje.
På de årlige finanslove fastsættes,  

 hvor stor en del af driftstilskudsbevillingen, der afsættes til  

 skoletilskudspuljen og til taxametertilskudspuljen.
 Stk. 3. Skoletilskudspuljen fordeles med samme beløb  

 til hver af de private gymnasieskoler, studenterkurser og hf-kurser.  

 Taxametertilskudspuljen fordeles til de enkelte skoler og kurser ud fra  

 antallet af årselever, jf. § 18 a, og med hensyntagen til  

 uddannelsens art og lærernes løntrinsfordeling ved skolen.  

 Undervisningsministeren fastsætter nærmere regler om fordelingen,  

 herunder på hvilken måde elever ved uddannelser efter § 21,  

 stk. 2, skal medregnes.
 Stk. 4. Ved ændring i antallet af årselever, der  

 følger af, at antallet af elever pr. 5. september i finansåret  

 afviger fra antallet 5. september året før finansåret,  

 reguleres tilskuddet til den enkelte skole ud fra det gennemsnitlige tilskud  

 pr. årselev, der er fastsat på finansloven, jf. § 18 a,  

 stk. 3, og afvigelsen i antallet af årselever.
 Stk. 5. I det finansår, hvor en skole oprettes,  

 opgøres antal årselever forholdsmæssigt, jf. § 18 a,  

 stk. 2, og der tildeles skolen et driftstilskud pr. årselev, som  

 svarer til det gennemsnitlige driftstilskud, der er fastsat på  

 finansloven, jf. § 18 a, stk. 3.
Bygningstilskud § 18 c.
Staten yder bygningstilskud til private  

 gymnasieskoler ud fra antal elever pr. 5. september året før  

 finansåret.
Det gennemsnitlige bygningstilskud pr. elev  

 fastsættes på de årlige finanslove.
 Stk. 2. Af bygningstilskudsbevillingen, jf. stk. 1, ydes  

 forlods til skolerne et afviklingstilskud til udgifter til renter af  

 lån i skolernes bygninger, husleje, skatter og afgifter samt til  

 særlige vedligeholdelsesudgifter, der er godkendt som  

 refusionsberettigede af undervisningsministeren inden en af ministeren  

 fastsat frist.
 Stk. 3. Undervisningsministeren fastsætter nærmere  

 regler om fastlæggelsen af afviklingstilskud og deres løbetid  

 samt om fordelingen af bygningstilskud i øvrigt til skolerne.
Tilskud til kostafdelinger § 18 d.
Staten yder tilskud til kostafdelinger ved  

 private gymnasieskoler ud fra antal årskostelever og et tilskud pr.  

 årskostelev.
Ved opgørelsen af antal årskostelever  

 medregnes ikke børn af lærere og andre ansatte på skolen  

 eller på andre skoler og uddannelsesinstitutioner, der har  

 bygningsfællesskab med skolen.
Tilskuddet pr. årskostelev  

 fastsættes på de årlige finanslove, jf. § 18 a,  

 stk. 2, om beregningen af antal årselever.
Specielle tilskud § 18 e.
Staten yder tilskud til private  

 gymnasieskoler til dækning af ekstraudgifter til lærertimer,  

 hjælpemidler og befordring for elever med svære handicap, som er  

 godkendt af Undervisningsministeriet.
Tilskuddet fastsættes på  

 finansloven og reguleres ud fra antallet af elever, der ydes tilskud til, og  

 det faktiske tilskud pr. elev.
§ 18 f.
Staten yder tilskud til nedbringelse af  

 betaling for undervisningen mv. og til nedbringelse af betaling for ophold  

 på en privat kostafdeling inden for bevillinger, der fastsættes  

 på de årlige finanslove.
Tilskuddet til nedbringelse af betaling  

 for undervisningen mv. administreres af en særlig kasse, hvis  

 vedtægter godkendes af undervisningsministeren.
 Stk. 2. Tilskuddet til nedbringelse af betaling for ophold  

 på en kostafdeling ydes med et beløb pr. årselev under 18  

 år den 5. september året før finansåret henholdsvis  

 den 5. september i finansåret, jf. § 18 a, stk. 2. Skolen  

 træffer selv afgørelse om, hvorledes tilskuddet fordeles til  

 nedsættelse af betalingen for ophold for elever under 18 år.
§ 18 g.
Ophævet Almindelige regler om tilskud, indtægter m.v.
§ 18 h.
Tilskuddene til private gymnasier i  

 henhold til denne lov skal anvendes til skole- og undervisningsvirksomhed.  

 Herudover disponerer skolerne frit ved anvendelsen af følgende tilskud  

 under ét, idet formålene med de pågældende tilskud  

 forudsættes opfyldt:
 1)	Driftstilskud i henhold til § 18 a.
 2)	Bygningstilskud i henhold til § 18 c.
 3)	Tilskud til kostafdelinger i henhold til § 18 d.
 4)	Tilskud til elever med svære handicap i henhold til § 18  

 e.
 Stk. 2. Aftaler, herunder husleje- og ejendomsaftaler, skal  

 indgås på vilkår, der ikke er ringere for skolen end  

 sædvanlige markedsvilkår, og skal søges ændret, hvis  

 udviklingen i markedsvilkårene tilsiger det.
 Stk. 3. Undervisningsministeren kan fastsætte  

 nærmere regler om huslejeaftaler, herunder i særlige  

 tilfælde bestemme, at huslejeaftaler skal indgås på andre  

 vilkår end dem, der er nævnt i stk. 2.
 Stk. 4. For skoler, der ikke har modtaget tilskud i 1996, kan  

 undervisningsministeren fastsætte nærmere regler om den maksimale  

 udgift til bygninger og arealer, herunder bestemme, hvilke udgiftsarter der  

 er omfattet heraf.
 Stk. 5. Skolerne kan opspare tilskud til anvendelse i  

 følgende finansår og optage lån til skole- og  

 undervisningsvirksomhed.
 Stk. 6. Skolens bestyrelse er ansvarlig for skolens  

 økonomiske drift over for undervisningsministeren.
§ 18 i.
Tilskud til private gymnasieskoler i  

 henhold til denne lov kan kun ydes til skoler, som opfylder følgende  

 betingelser:
 1)	Skolen skal have haft mindst 12 elever pr. klasse, beregnet enten  

 som et gennemsnit af elevtallet den 5. september året før  

 finansåret og det forudgående år eller som elevtallet den  

 5. september året før finansåret.
 2)	For skolens rektor og lærere skal løn- og  

 ansættelsesvilkår følge de af finansministeren aftalte  

 eller fastsatte bestemmelser, herunder vedrørende  

 pensionsforhold.
 Stk. 2. Undervisningsministeren fastsætter nærmere  

 regler om nyoprettede skolers opfyldelse af betingelserne i stk. 1, nr.  

 1.
Stk. 3. Hvis en skole ikke opfylder betingelserne i  

 stk. 1, nr. 1, ophører tilskuddet ved finansårets  

 begyndelse.
Undervisningsministeren kan dog fastsætte regler om  

 udbetaling af taxametertilskud efter § 18 b, stk. 3,  

 bygningstilskud efter § 18 c og evt. tilskud til kostafdelinger efter  

 § 18 d, til en gymnasieskole i perioden fra finansårets begyndelse  

 og til skoleårets slutning.
Stk. 4. Undervisningsministeren kan i særlige  

 tilfælde fravige kravet i stk. 1, nr. 1, forudsat at skolen har  

 haft mindst 12 elever pr. årgang.
I disse tilfælde ydes et  

 tilskud pr. årselev svarende til det gennemsnitlige tilskud, der  

 fastsættes på de årlige finanslove, jf. § 18 a,  

 stk. 3.
§ 18 k.
Den private gymnasieskole skal have andre  

 indtægter end statstilskuddene.
Undervisningsministeren kan  

 fastsætte nærmere regler herom.
§ 18kk.
Skolens midler skal forvaltes, så de  

 bliver til størst mulig gavn for skolen.
 Stk. 2. Likvide midler, der ikke er nødvendige til  

 skolens daglige drift, skal under hensyntagen til sikkerheden anbringes  

 på en eller flere af følgende måder:
 1)	Som indestående i pengeinstitutter hjemmehørende i  

 Danmark eller i et andet land inden for De Europæiske  

 Fællesskaber.
 2)	I fondsaktiver udstedt af danske realkreditinstitutter,  

 Kreditforeningen af Kommuner i Danmark eller andre danske  

 finansieringsinstitutter under offentligt tilsyn.
 3)	I fondsaktiver eller gældsbreve, for hvilke den danske stat  

 eller en dansk kommune står som udsteder eller garant.
 4)	I værdipapirer bortset fra aktier, som efter deres art og  

 sikkerhed kan stilles i klasse med de aktiver, der er nævnt i nr. 2 og  

 3.
§ 18 l.
Tilskud efter denne lov udbetales endeligt  

 inden for det enkelte finansår.
Undervisningsministeren kan  

 fastsætte regler om udbetaling af forskud i løbet af  

 finansåret, indtil grundlaget for tilskudsberegningen er opgjort.
 Stk. 2. Undervisningsministeren kan for skoler, som ikke  

 følger bestemmelserne i denne lov, de regler eller aftaler, der er  

 fastsat eller aftalt i henhold til loven, eller undervisningsministerens  

 påbud, tilbageholde tilskud, lade tilskud bortfalde helt eller delvis  

 eller kræve tilskud tilbagebetalt helt eller delvis.  

 Undervisningsministeren kan desuden kræve tilskud tilbagebetalt, hvis  

 grundlaget for tilskudsberegningen eller tilskudsberegningen i øvrigt  

 er fejlagtig.
 Stk. 3. Tilskud, der bortfalder eller tilbagebetales i  

 medfør af stk. 2, tilfalder staten.
 Stk. 4. For meget udbetalt tilskud kan modregnes i kommende  

 tilskudsudbetalinger.
Tilskud til kombinerede skoler § 18 m.
Undervisningsministeren kan  

 fastsætte særlige regler om tilskud til institutioner, som  

 består af både en privat gymnasieskole og et privat hf-kursus, en  

 privat kostafdeling, en privat efterskole eller en fri grundskole.
Regnskab og revision § 18 n.
De private gymnasieskolers  

 regnskabsår er kalenderåret.
Regnskaberne opstilles og revideres  

 efter regler, der fastsættes af undervisningsministeren.
Revisor  

 må ikke samtidig være ejer af eller revisor for udlejer af de  

 ejendomme m.m., som skolen anvender, eller for et selskab, en fond, forening  

 eller anden virksomhed, der kontrollerer udlejer.
Opfylder revisor ikke  

 lovens krav til revision, kan undervisningsministeren pålægge  

 skolen inden en nærmere angiven frist at udpege en ny revisor.  

 Regnskaberne skal revideres af en statsautoriseret revisor eller en  

 registreret revisor.
 Stk. 2. I forbindelse med indsendelse af årsregnskabet  

 til Undervisningsministeriet skal bestyrelsesmedlemmerne afgive en  

 erklæring på tro og love om, at de opfylder betingelserne for at  

 være medlem af bestyrelsen, jf. § 10 a, stk. 1.
Stk. 3. Den i § 18 b, stk. 1, nævnte  

 vikarkasse og den i § 18 f, stk. 1, nævnte særlige  

 kasse fører regnskaber for tilskudsbevillingerne efter § 18 b,  

 stk. 1, og § 18 f, stk. 1. Regnskabsåret er  

 kalenderåret.
Undervisningsministeren kan fastsætte regler om  

 opstilling og revision af regnskaberne.
Regnskaberne skal revideres af en  

 statsautoriseret revisor eller en registreret revisor.
 Amtskommunale bidrag m.v.
§ 18 o.
En elev anses for hjemmehørende i  

 den kommune, hvor eleven er tilmeldt folkeregistret den 5. september  

 året før bidragsopkrævningen (bopælskommunen), og i  

 den amtskommune (hjemamtskommunen), hvor elevens bopælskommune  

 ligger.
§ 18 p.
Til almindelig undervisning betaler  

 hjemamtskommunen bidrag til staten for hver elev, der er optaget på en  

 privat gymnasieskole eller på Sorø Akademis Skole.
 Stk. 2. Amtskommunens bidrag udgør statens  

 gennemsnitlige driftstilskud pr. årselev, jf. § 18 a, stk. 3,  

 og statens gennemsnitlige bygningstilskud pr. elev, jf. § 18 c.
 Stk. 3. Til almindelig undervisning betaler  

 bopælskommunen bidrag til staten for hver elev, der er optaget i 1 -  

 10. klasse på Sorø Akademis Skole efter bestemmelserne i lov om  

 friskoler og private grundskoler.
 Stk. 4. Undervisningsministeren kan fastsætte  

 nærmere regler om fremgangsmåden ved opkrævningen af  

 bidrag.
§ 18 q.
Til undervisning m.v. af elever med  

 svære handicap, som er optaget på en privat gymnasieskole eller  

 på Sorø Akademis Skole, betaler elevens hjemamtskommune bidrag  

 til staten, som svarer til statens gennemsnitlige budgetterede tilskud pr.  

 elev for ekstraudgifter til lærertimer og hjælpemidler, jf.  

 § 18 e.
Undervisningsministeren fastsætter nærmere regler om  

 beregningen og fremgangsmåden ved opkrævningen af bidraget.
§ 18 r.
Amtskommunen betaler undervisningsafgiften  

 for elever, som er henvist til private gymnasieskoler.
 Stk. 2. Såfremt Sorø Akademis Skole drives som  

 privat gymnasieskole, betragtes elever, der efter eget ønske optages  

 på skolen som henvist, jf. stk. 1.
 Stk. 3. Den amtskommunale betaling efter stk. 2 kan  

 højst udgøre forskellen mellem den gennemsnitlige amtskommunale  

 udgift pr. fuldtidselev i gymnasiet, på studenterkursus og på  

 2-årige forløb til højere forberedelseseksamen og det  

 gennemsnitlige tilskud pr. årselev, jf. § 18 a, stk. 3.
§ 18 s.
Amtskommunernes og kommunernes bidrag til  

 staten kan modregnes i statstilskuddet til amtskommunerne og kommunerne.
§ 18 t.
Skolerne skal hvert år sende  

 elevernes hjemamtskommuner en fortegnelse over alle elever fra amtskommunen,  

 som pr. 5. september er tilmeldt skolen, og som skal indgå i  

 tilskudsberegningen efter §§ 18 a - 18 f og bidragsopkrævningen  

 efter §§ 18 o - 18 q.
Fortegnelsen skal indeholde oplysninger om  

 elevernes personnumre.
 Stk. 2. Hjemamtskommunen returnerer en attesteret fortegnelse  

 efter stk. 1 til skolen over elever, som pr. 5. september er  

 hjemmehørende i amtskommunen, og som ikke er tilmeldt en anden  

 gymnasieskole eller et andet kursus som fuldtidselever.
 Stk. 3. Undervisningsministeren indkalder oplysninger fra  

 skolerne til brug for fastlæggelsen af tilskud, der attesteres af  

 skolens revisor, og kan pålægge skolerne, jf § 15, og de i  

 §§ 18 b og 18 f nævnte kasser at indsende statistiske oplysninger  

 og oplysninger vedrørende økonomiske forhold, herunder  

 regnskaber, husleje- og ejendomsaftaler.
§ 19. Undervisningsministeren kan fastsætte  

 regler om, at en elev kan få tilskud til undervisning i udlandet, der  

 sigter mod en tilsvarende international eksamen, som er adgangsgivende til  

 videregående uddannelser i Danmark.
Tilskuddet udgør det  

 gennemsnitlige tilskud pr. årselev til private gymnasieskoler, jf.  

 § 18 a, stk. 3, dog højst den faktiske betaling for  

 undervisningen.
 Stk. 2. Amtskommunerne betaler bidrag til staten for de i  

 stk. 1 nævnte elever efter bestemmelserne i § 18 p.  

 Undervisningsministeren kan fastsætte nærmere regler om ordningen  

 og kan herunder fravige lovens § 18 o.
Kapitel 3 a.
Ophævet Kapitel 4 Lærere § 20. Rektorerne og lærere ved  

 gymnasieskoler skal have undervisningskompetence i et eller flere fag inden  

 for gymnasiets fagrække, jf. dog stk. 9.
 Stk. 2. Undervisningsministeren tildeler  

 undervisningskompetence, når den pågældende i et eller  

 flere fag inden for gymnasiets fagrække har opnået faglige og  

 pædagogisk kompetence.
Stk. 3. Faglige kompetence er betinget af en bestået  

 kandidateksamen inklusive speciale i et eller flere gymnasiefag ved et  

 universitet eller universitetscenter.
Hvor der er tale om sideordnede fag i  

 en 2-fags kombinationsuddannelse, skal begge fag dog være gymnasie-  

 eller hf-fag.
 Stk. 4. Undervisningsministeren fastsætter nærmere  

 regler for, hvilke faglige forudsætninger der skal være opfyldt  

 som betingelse for tildeling af faglig kompetence på grundlag af en  

 kandidateksamen efter stk. 3.
 Stk. 5. Pædaogisk kompetence opnås ved at  

 gennemføre pædagogikum, der består af teoretisk  

 pædagogikum, herunder alment- pædagogisk og  

 fagligt-pædagogik kursus, og praktisk pædagogikum.  

 Undervisningsministeren afholder kurser og foranstalter prøver i  

 praktisk og teoreisk pædagogikum.
Stk. 6. Undervisningsministeren fastsætter nærmere  

 regler om teoretisk og praktisk pædagogikum, herunder om eventuel  

 adgangsregulering til pædagogikum.
Ministeren kan bestemme, at  

 afgørelser og optagelse under adgangsregulering kan træffes af  

 et optagelsesnævn, og om at optagelsesnævnets afgørelser  

 ikke kan indbringes for anden administrativ myndighed.
 Stk. 7. Alle gymnasieskoler har pligt til at modtage  

 kandidater til gennemgang af kursus i praktisk pædagogik.
 Stk. 8. Undervisningsministeren fastsætter nærmere  

 regler om tildeling af faglig kompetence, henholdsvis undervisningskompetence  

 til kandidater og andre, der har gennemført anden tilstrækkelig  

 uddannelse end efter stk. 2, 3 og 5.
 Stk. 9. Undervisningsministeren fastsætter nærmere  

 regler om, under hvilke forudsætninger og under hvilke betingelser  

 personer, der ikke har den i stk. 1, 2 og 8 nævnte  

 undervisningskompetence, kan undervise ved gymnasieskoler.
Kapitel 5 Forskellige bestemmelser § 21. Undervisningsministeren kan i særlige  

 tilfælde gøre undtagelser fra loven, hvis det sker for at fremme  

 forsøgsarbejde.
Forsøgene må ikke forringe elevernes  

 muligheder for at gøre brug af deres skoleuddannelse som grundlag for  

 videregående studier eller rettigheder i anden henseende.
 Stk. 2. Undervisningsministeren kan fravige bestemmelserne i  

 denne lov, hvor en gymnasieskole tilbyder undervisning, der sigter mod en  

 tilsvarende international eksamen, som er adgangsgivende til  

 videregående uddannelser i Danmark.
 § 22. Efter nærmere regler fastsat af  

 undervisningsministeren kan klager over rektors afgørelser i  

 pædagogiske anliggender indbringes for ministeren.
 Stk. 2. Klager over afgørelser truffet af bestyrelser  

 ved offentlige skoler indbringes for amtsrådet.
§ 23. Amtsrådene opretter, driver og  

 nedlægger kostafdelinger ved offentlige gymnasieskoler.
En beslutning  

 om nedlæggelse af en kostafdeling ved en offentlig gymnasieskole skal  

 ledsages af en afviklingsplan, som skal godkendes af  

 undervisningsministeren.
 Stk. 2. Undervisningsministeren kan fastsætte  

 nærmere regler om de offentlige kostafdelinger, herunder om optagelsen  

 og fordelingen af kostelever, om elevbetalingen for kostophold og om betaling  

 for ophold staten og amtskommunerne imellem og mellem amtskommunerne  

 indbyrdes.
§ 23 a.
Undervisningsministeren kan  

 fastsætte nærmere regler om gymnasiale suppleringskurser,  

 herunder om placering af sådanne kurser på gymnasieskoler og  

 andre institutioner.
 § 24. Reglerne for offentlige og private  

 gymnasieskoler finder tilsvarende anvendelse for studenterkursus, bortset fra  

 reglen om forældrerepræsentation i skolebestyrelsen.
 § 25. For så vidt angår offentlige  

 gymnasieskoler og studenterkursus i Københavns og Frederiksberg  

 Kommuner træder kommunalbestyrelsen i amtsrådets sted i de i  

 denne lov nævnte sammenhænge.
 Stk. 2. For så vidt angår private gymnasieskoler  

 og studenterkurser træder den private institutions bestyrelse i  

 amtsrådets sted i de i denne lov nævnte sammenhænge.
 § 26. Rektorer for offentlige gymnasieskoler uden  

 for Københavns Kommune ansættes som tjenestemænd i henhold  

 til reglerne i lov om tjenestemænd.
 Stk. 2. Uansøgt afskedigelse af tjenestemandsansatte  

 rektorer og lærere foretages af undervisningsministeren, bortset fra  

 uansøgt afsked på grund af svagelighed eller ved opnåelse  

 af 70 års alder.
 Stk. 3. Afskedigelse af statstjenestemandsansatte rektorer og  

 lærere sker i henhold til reglerne i lov om tjenestemænd.
§ 26 a.
En tjenestemand, der efter amtskommunernes  

 overtagelse af statsskolerne m.v. har opretholdt ansættelsesforholdet  

 til staten, har pligt til at underkaste sig de forandringer i sine  

 tjenesteforretningers omfang og beskaffenhed, som følger af  

 institutionens overtagelse.
 Stk. 2. Amtskommunen afholder uden refusion fra staten  

 lønudgifterne, herunder eventuelt ventepenge,  

 rådighedsløn og efterindtægt af løn, til alle  

 tjenestemænd, herunder tjenestemænd, der har opretholdt deres  

 ansættelsesforhold som statstjenestemænd under udførelsen  

 af arbejdet ved det amtskommunale skolevæsen.
§ 26 b.
Staten afholder pensionsudgifterne  

 vedrørende rektorer og tjenestemandsansatte lærere ved  

 amtskommunernes og Frederiksberg Kommunes gymnasieskoler m.v.
Staten yder  

 tilskud til pensionsudgifterne vedrørende rektorer og  

 tjenestemandsansatte lærere ved Københavns Kommunes  

 gymnasieskoler m.v.
Stk. 2. For så vidt angår andet tjenestemandsansat  

 personale end rektorer og lærere afholder staten pensionsudgifterne til  

 ansatte, der har opretholdt deres ansættelsesforhold som  

 statstjenestemænd.
Amtskommunen refunderer staten udgifterne i forhold  

 til den del af den ansattes pensionsalder, der er optjent efter den 1. januar  

 1986.
Stk. 3. For så vidt angår andet tjenestemandsansat  

 personale end rektorer og lærere, der i forbindelse med statsskolernes  

 overgang er overgået til tjenestemandsansættelse i amtskommunen,  

 afholder amtskommunen pensionsudgifterne.
Staten refunderer amtskommunen  

 udgifterne til pension i forhold til den del af den ansattes pensionsalder,  

 der er optjent som statstjenestemand indtil den 31. december 1985.
 § 27. Ud over de i §§ 18 a - 18 f og 18 r  

 nævnte tilskud kan der på de årlige finanslove bevilges et  

 særligt tilskud til driften af Sorø Akademis Skole.
 Stk. 2. Så længe Sorø Akademis Skole drives  

 af staten, udøver undervisningsministeren de beføjelser, der i  

 denne lov er tillagt amtsrådet.
§ 27 a.
Statstjenestemænd ansat ved  

 Sorø Akademis Skole ved overgangen til en selvejende institution kan  

 vælge at opretholde ansættelsesforholdet som statstjenestemand.  

 Skolen afholder lønudgifterne, herunder eventuelt udgifterne til  

 ventepenge, rådighedsløn og efterindtægt af løn.  

 Pensionsudgifter afholdes af staten.
 Stk. 2. Ved overgangen til selvejende institution kan udstyr  

 og inventar m.v., der er finansieret af bevillingerne fra  

 Undervisningsministeriet overgå vederlagsfrit til den selvejende  

 institution.
§ 27 b.
Undervisningsministeren kan  

 fastsætte regler om betaling amtskommunerne imellem i de  

 tilfælde, hvor en elev optages på en gymnasieskole i en anden  

 amtskommune end hjemamtskommunen.
 Stk. 2. Amtskommunen kan kræve betaling, jf.  

 stk. 1, og refusion af bidragene, jf. § 18 p og § 18 q, fra en  

 anden amtskommune for undervisning af elever, der er hjemmehørende i  

 amtskommunen, men som ved beregning af kommunal udligning og generelle  

 tilskud til kommuner og amtskommuner indgår i folketallet i den anden  

 amtskommune.
Kapitel 6 Befordring for elever i ungdomsuddannelser § 28. Amtsrådene yder tilskud til befordring  

 mellem bopæl og skole for elever i ungdomsuddannelser.  

 Undervisningsministeren kan fastsætte nærmere regler om  

 befordringsordningen.
Kapitel 7 Ikrafttrædelses- og overgangsbestemmelser mv.
§ 29. Lovens § 15 træder i kraft dagen  

 efter bekendtgørelse i Lovtidende.
De øvrige bestemmelser  

 træder i kraft den 1. januar 1991. Lov om gymnasieskoler og  

 studenterkursus, jf. lovbekendtgørelse nr. 715 af 18. november 1987,  

 ophæves.
 Stk. 2. I lov om frikommuner, jf. lovbekendtgørelse nr.  

 583 af 31. august 1989, ophæves § 43, jf. dog stk. 3.
 Stk. 3. Frikommuneforsøg, der er godkendt efter den i  

 stk. 2 nævnte paragraf, bevarer deres gyldighed.
 § 30. Undervisning efter reglerne i kapitel 2 i  

 lov om folkeskolen, som ved lovens ikrafttræden tilbydes ved en  

 offentlig gymnasieskole, kan opretholdes.
 § 31. Private gymnasieskoler og studenterkursus,  

 som ved lovens ikrafttræden ikke er selvejende institutioner, kan  

 opretholde deres status.
 § 32. I lov om højere forberedelseseksamen,  

 jf. lovbekendtgørelse nr. 608 af 22. september l987, affattes § 9  

 a således:
»§ 9 a.
De hidtil gældende bestemmelser i §§ 57,  

 stk. 2, l. pkt., 60, 63, 64, 66, stk. 4, 78, 80 a og 80 b i lov om  

 styrelsen af kommunernes skolevæsen bortset fra folkeskolen og af  

 virksomhed efter lov om fritidsundervisning m.v., jf.  

 lovbekendtgørelse nr. 437 af 20. juni l989, finder fortsat anvendelse  

 ved kursus til højere forberedelseseksamen.«.
 § 33. Loven gælder ikke for  

 Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de  

 særlige færøske og grønlandske forhold  

 tilsiger.
 Lov nr. 279 af 29. april 1992 indeholder følgende  

 ikrafttrædelsesbestemmelse:
§ 9 Stk. 1. Loven træder i kraft dagen efter  

 bekendtgørelsen i Lovtidende.2) Stk. 2. (Overgangsbestemmelse, udeladt).
 Lov nr. 352 af 14. maj 1992 indeholder følgende  

 ikrafttrædelsesbestemmelse:
§ 32 Stk. 1. Undervisningsministeren fastsætter tidspunktet  

 for de enkelte bestemmelsers ikrafttræden.3) Stk. 2 - 13 (Udeladt).
 Lov nr. 353 af 14. maj 1992 indeholder følgende  

 ikrafttrædelsesbestemmelser:
§ 6 Stk. 1. Loven træder i kraft den 1. januar 1993. Dog kan  

 den i § 1, nr. 5, nævnte § 18 c og den i § 2, nr. 4,  

 nævnte § 30 c efter undervisningsministerens bestemmelse  

 træde i kraft senere.
 Stk. 2. Undervisningsministeren kan fastsætte regler om  

 tilskud til udgifter til renter af lån i skolernes og kursernes  

 bygninger, husleje, skatter, afgifter og særlige  

 vedligeholdelsesarbejder samt om ydelse af statslån for perioden fra 1.  

 januar 1993 til de i stk. 1 nævnte paragraffer træder i  

 kraft.
 Stk. 3. Ministeren kan fastsætte en frist for  

 godkendelse af udgifter til renter af lån i skolen eller kursets  

 bygninger, husleje, skatter, afgifter og særlige  

 vedligeholdelsesafgifter, der skal indgå i fastlæggelsen af  

 skolens eller kursets afviklingstilskud efter den i § 1, nr. 5,  

 nævnte § 18 c og den i § 2, nr. 4, nævnte § 30  

 c.
 Stk. 4. Ministeren kan fastsætte fornødne  

 overgangsordninger i forbindelse med lovens gennemførelse.
§ 7 Lov om amtskommuners overtagelse af visse statsskoler og -kursus m.v., jf.  

 lovbekendtgørelse nr. 438 af 27. juni 1986, og lov nr. 214 af 5. april  

 1989 om kommuners og amtskommuners bidrag til statslige og private skoler og  

 kurser ophæves.
Ministeren fastsætter tidspunktet for  

 ikrafttrædelsen af det i ved § 1, nr. 5, indsatte § 18 r,  

 stk. 2, og § 27, stk. 1, som affattet ved § 1, nr. 7.
 Lov nr. 208 af 28. april 1993 indeholder følgende  

 ikrafttrædelsesbestemmelser:
§ 13 Tjenestemandsansatte inden for de undervisningsområder, der er  

 nævnt i §§ 4-8, med en ansættelsesstatus svarende til  

 tjenestemænd i folkeskolen, bevarer deres hidtidige status indtil 1.  

 maj 1993.
§ 14 Stk. 1. Loven træder i kraft den 1. maj 1993, jf. dog  

 stk. 2. (2. og 3. pkt. udeladt).
Stk. 2. (1. pkt. udeladt). § 13 træder i kraft  

 dagen efter bekendtgørelse i Lovtidende og har virkning fra 1. april  

 1993.4) Lov nr. 444 af 14. juni 1995 indeholder følgende  

 ikrafttrædelsesbestemmelser:
§ 3 Stk. 1. Loven træder i kraft den 1. august 1995, jf. dog  

 stk. 2 og 3.
 Stk. 2. § 1, stk. nr. 2, og § 2, nr. 3, har dog  

 først virkning for elever og kursister, der optages i 1.  

 gymnasieklasse, henholdsvis 1. kursusklasse i skoleåret 1995-96.
 Stk. 3. § 1, nr. 14, har først virkning fra  

 skoleåret 1997-98.
 Lov nr. 310 af 24. april 1996 indeholder følgende  

 ikrafttrædelsesbestemmelser:
§ 12 Loven træder i kraft den 1. juli 1996, dog (udeladt).
 Lov nr. 503 af 12. juni 1996 indeholder følgende  

 ikrafttrædelsesbestemmelse:
§ 4 Stk. 1. Loven træder i kraft den 1. august 1996.
 Stk. 2. Kravene til bestyrelsesmedlemmer i § 5,  

 stk. 4, som affattet ved denne lovs § 1, nr. 2, i § 10 a, som  

 affattet ved denne lovs § 2, nr. 1, og i § 24, stk. 2, som  

 affattet ved denne lovs § 3, nr. 1, skal for skoler, der modtager  

 tilskud i 1996, senest være opfyldt den 1. august 1997.
 Stk. 3. Kravene til revisor i § 24, stk. 1, 3. og 4.  

 pkt., som affattet ved denne lovs § 1, nr. 14, i § 18 n,  

 stk. 1, 3. og 4. pkt., som affattet ved denne lovs § 2, nr. 7, og i  

 § 30 o, stk. 1, 4. og 5. pkt., som affattet ved denne lovs  

 § 3, nr. 7, skal for skoler, der modtager tilskud i 1996, være  

 opfyldt senest den 1. august 1997.
 Stk. 4. Eventuelle investeringer, der er i strid med reglerne  

 i § 1, nr. 12, § 2, nr. 5, og § 3, nr. 5, omlægges for  

 skoler, der modtager tilskud i 1996, når det er økonomisk  

 forsvarligt, dog senest den 1. august 1998. Undervisningsministeren kan i  

 særlige tilfælde dispensere fra fristen.
 Lov nr. 506 af 12. juni 1996 indeholder følgende  

 ikrafttrædelsesbestemmelse:
§ 5 Stk. 1. Loven træder i kraft den 1. juli 1996.
 Stk. 2. (Udeladt).
 Lov nr. 1237 af 27. december 1996 indeholder  

 følgende ikrafttrædelsesbestemmelse:
§ 4 Loven træder i kraft den 1. januar 1997.
 Lov nr. 489 af 1. juli 1998 indeholder følgende  

 ikrafttrædelsesbestemmelse m.v.:
§ 6 Stk. 1. Loven træder i kraft den 1. august 1998.
 Stk. 2. Ydelser, som elever m.fl. før lovens  

 ikrafttræden gyldigt har erlagt eller afgivet tilsagn om at ville  

 erlægge, kan anvendes som aftalt til ekskursioner m.v.
§ 7 Stk. 1. Loven gælder ikke for Færøerne og  

 Grønland.
 Stk. 2. § 1 og § 2 kan ved kongelig anordning  

 sættes i kraft for disse landsdele med de afvigelser, som de  

 særlige færøske og grønlandske forhold  

 tilsiger.
 Lov nr. 903 af 16. december 1998, hvis § 16 ophævede  

 kapitel 3 a, indeholder følgende bestemmelse om  

 ikrafttræden:
§ 10 Loven træder i kraft den 1. januar 1999.
Stk. 2. (Udeladt) Stk. 3. (Udeladt) Lov nr. 290 af 12. maj 1999, hvis § 16 ændrede  

 affattelsen af § 4, stk. 2 og indsatte § 4, stk. 4, indeholder  

 følgende bestemmelse om ikrafttræden:
§ 14 Loven træder i kraft den 1. juni 1999.
Stk. 2 (Udeladt) Lov nr. 404 af 2. juni 1999, hvis § 1 ændrede  

 affattelsen af § 5, indeholder følgende bestemmelser om  

 ikrafttræden:
§ 4 Loven træder i kraft den 1. august 2000 og har virkning for optaget  

 til de gymnasiale uddannelser fra den 1. januar 2001.
§ 5 Stk. 1. Loven gælder ikke for Færøerne  

 og Grønland.
 Stk. 2. §§ 1 og 3 kan ved kongelig anordning sættes  

 i kraft for disse landsdele med de afvigelser, som de særlige  

 færøske og grønlandske forhold tilsiger.
 Lov nr. 405 af 2. juni 1999 indeholder følgende  

 bestemmelse om ikrafttræden:
§ 2 Loven træder i kraft ved bekendtgørelsen i Lovtidende.5) Undervisningsministeriet, den 4. november  

 1999 Margrethe Vestager /Lise Bagge Rasmussen 1)   § 5 er ændret ved § 1 i lov nr.  

 404 af 2. juni 1999, der først har virkning fra 1. januar 2001. I 1999  

 og 2000 optages elever efter bestemmelserne i bekendtgørelse nr. 613  

 af 18. august 1998 af lov om gymnasiet m.v.
 2)   Bekendtgørelsen i Lovtidende  

 fandt sted den 29. april 1993.
 3)   Ved bekendtgørelse nr. 441 af  

 2. juni 1992 er bl.a. lovens § 11 sat i kraft den 15. juni 1992.
 4)   Bekendtgørelsen i Lovtidende  

 fandt sted den 29. april 1993.
 5)   

  Bekendtgørelsen i Lovtidende fandt sted den 3. juni 1999.
