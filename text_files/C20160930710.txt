Cirkulære om organisationsaftale for værkstedsassistenter og værkstedsledere/teamledere ved Kofoeds Skole 1. Indledning Ministeriet for Børn, Ligestilling, Integration og Sociale Forhold og Dansk Metal, FOA  Fag og Arbejde, Dansk EL-Forbund, Fagligt Fælles Forbund 3F og Malerforbundet i Danmark har den 2. marts 2015 indgået vedlagte organisationsaftale for værkstedsassistenter og værkstedsleder/teamledere ved Kofoeds Skole (bilag 1).
 Organisationsaftalen udgør sammen med OAO-fællesoverenskomsten det samlede overenskomstgrundlag.
2. Arbejdstid De ansatte er omfattet af den til enhver tid gældende aftale om arbejdstid for tjenestemænd i staten.
3. Aflønning af værkstedsassistenter og værkstedsledere/teamledere ved Kofoeds Skole De ansatte er omfattet af rammeaftalen om nye lønsystemer.
4. Ikrafttræden Dette cirkulære har virkning fra den 1. april 2015. Samtidig ophæves Finansministeriets cirkulære af 18. oktober 2013 om organisationsaftale for værkstedsassistenter og værkstedsledere ved Kofoeds Skole.
Social- og Indenrigsministeriet, den 31. marts 2016 P.M.V.
Helle Birkman Smith Bilag 1 Organisationsaftale for værkstedsassistenter og værkstedsledere/teamledere ved Kofoeds Skole Nedennævnte bestemmelser supplerer og/eller fraviger fællesoverenskomsten med OAO.
Kapitel 1. Organisationsaftalens område § 1. Dækningsområde Organisationsaftalen omfatter værksstedsassistenter og værkstedsledere/teamledere med klientbehandlende funktioner ved Kofoeds Skole.
 Kapitel 2. Løn mv.
§ 2. Lønsystemet Lønsystemet består af en basisløn, der kan suppleres med en tillægsdel i form af kvalifikations- og funktionstillæg mv.
Lønsystemet er aftalt i henhold til rammeaftalen om nye lønsystemer.
§ 3. Basisløn Alle lønninger og tillæg er angivet i grundbeløb pr. år (niveau 31. marts 2012).
 Stk. 2. Basislønnen udgør 276.025 kr. årligt.
 Stk. 3. Der ydes herudover et tillæg på 16.100 kr.
 Stk.4. Ved ansættelse på nedsat tid ydes forholdsmæssig løn.
§ 4. Pension De ansatte er omfattet af § 7 i OAO-S-fællesoverenskomsten om pension.
Stk. 2. For ansatte, for hvem der hidtil er blevet indbetalt pensionsbidrag i henhold til overenskomsten for værkstedsassistenter og værkstedsledere/teamledere ved selvejende revalideringsinstitutioner og beskyttede virksomheder, indbetales pensionsbidraget som en personlig ordning til den hidtidige pensionskasse.
Bidraget beregnes i overensstemmelse med stk. 1.
Kapitel 3. Arbejdstid § 5. Arbejdstidsregler De ansatte er omfattet af den til enhver tid gældende aftale om arbejdstid for tjenestemænd i staten.
Kapitel 4. Ikrafttræden og opsigelse § 6. Ikrafttræden mv.
 Organisationsaftalen har virkning fra den 1. april 2015 og kan af parterne opsiges skriftligt med 3 måneders varsel til en 31. marts, dog tidligst 31. marts 2018.
