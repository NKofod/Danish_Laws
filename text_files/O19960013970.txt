Resumé  


  

 En far klagede over at Civilretsdirektoratet havde ophævet en aftale fra  

 1988 mellem ham og hans tidligere ægtefælle om fordeling af  

 transportudgifterne  

 ved hans samvær med datteren.
Ifølge aftalen skulle moderen betale for  

 barnets  

 befordring fra bopælen og til lufthavnen.
Moderen ansøgte senere om at blive  

 fritaget for disse udgifter.
Direktoratet ændrede statsamtets afslag på  

 moderens ansøgning og ophævede forældrenes aftale.
 Ombudsmanden anså direktoratets bemærkning i et brev til faderen  

 om manglende hjemmel for misvisende.
 Under sagens behandling hos ombudsmanden blev det navnlig  

 afklaret at bestemmelsen i den dagældende myndighedslov § 24, stk. 1, giver  

 hjemmel til at pålægge forældremyndighedsindehaveren at afholde  

 transportudgifter i forbindelse med samværsrettens udøvelse og - som følge  

 heraf - hjemmel til at ændre en aftale forældrene imellem om fordeling af  

 disse udgifter.
Sammenfattende var det ombudsmandens opfattelse at direktoratet  

 ikke i sine begrundelser havde givet en tilstrækkelig forklaring på hvilke  

 konkrete omstændigheder der havde ført direktoratet til at ændre statsamtets  

 afgørelse.
Ombudsmanden kunne herefter ikke tage stilling til den  

 indholdsmæssige rigtighed af direktoratets afgørelse og henstillede at  

 direktoratet genoptog sagen. (J. nr. 1994-2820-654).
Tilsidesættelse af forældres aftale om deling af  

 transportudgifter ved samvær.
Hjemmel Sagens nærmere omstændigheder  

 var følgende:
Den 30. maj 1988 traf  

 Frederiksborg Statsamt afgørelse om A's ret til samvær med A's og B's datter,  

 C, født den 26. oktober 1983. Der blev fastsat løbende weekendsamvær en gang  

 om  

 måneden.
Umiddelbart efter at resolutionen var udfærdiget, flyttede C med sin  

 mor fra Nordsjælland til Nordjylland hvilket der i samværsresolutionen var  

 taget højde for.
Statsamtet anførte i resolutionen følgende om de udgifter  

 der  

 var forbundet med samværsudøvelsen:
 "Moderen følger barnet  

 til Ålborg Lufthavn ved samværets begyndelse, og henter hende samme sted ved  

 samværets afslutning, samt afholder udgifterne herved.
 Faderen sørger for den øvrige  

 del af barnets befordring, og afholder udgifterne herved, samt ved samværet  

 iøvrigt.
Barnets billet til flyrejsen  

 skal være moderen i hænde senest 3 dage inden samværets begyndelse." C og hendes mor boede i  

 Nordjylland frem til 1991 og - efter at de som A havde haft bopæl i  

 Nordsjælland en tid - igen fra sommeren 1992.
Den 30. september 1993 skrev  

 A til B at A på grund af arbejdsløshed desværre ikke fortsat kunne betale  

 dobbelt normalbidrag (herefter forkortet nb). Fra den 8. november 1993 var A  

 igen i arbejde, nu i Sydsjælland.
I en periode kørte A frem og tilbage mellem  

 Nordsjælland og Sydsjælland.
I marts 1994 bosatte A sig i Sydsjælland sammen  

 med A's nuværende kone og et fælles barn født i 1991.
Den 12. januar 1994 ansøgte B  

 Nordjyllands Statsamt om at fastsætte børnebidrag fra A til C's underhold.  

 Dette var hidtil betalt efter aftale mellem A og B.
B ønskede bidraget  

 fastsat  

 til nb + 100%. B ansøgte desuden om at få dækket sine rejseudgifter i  

 forbindelse  

 med A's samvær med C.
 A protesterede over for  

 statsamtet og anførte at der var store udgifter forbundet med  

 samværsudøvelsen.  

 Udgifterne var ikke blevet mindre efter flytningen til Sydsjælland hvad  

 derimod  

 A's indtægter var.
 Statsamtet traf afgørelse i  

 sagen den 24. maj 1994 og fastsatte børnebidraget til nb + 50%. Om  

 rejseudgifterne anførte statsamtet i et brev til B bl.a. følgende:
"Statsamtet finder ikke,  

 at De under sagen har ført bevis for, at Deres afholdelse af  

 transportudgifter  

 i forbindelse med samvær er knyttet til en bestemt størrelse af  

 børnebidraget.  

 Henset til at De selv i sin tid har påtaget Dem denne udgift, og ordningen  

 har  

 fungeret i en årrække, finder statsamtet ikke, at De bør fritages for  

 betaling  

 af denne del af de med samværet forbundne transportudgifter, som De indgav  

 ansøgning om i januar 1994." Både A og B indbragte  

 afgørelsen om børnebidrag for Civilretsdirektoratet.
B klagede desuden over  

 ikke at være blevet fritaget for at betale (delvise) rejseudgifter i  

 forbindelse med A's samvær med C.
 Civilretsdirektoratet  

 stadfæstede den 4. november 1994 statsamtets afgørelse vedrørende  

 børnebidrag.  

 Om sagens andet spørgsmål - transportudgifterne i forbindelse med A's samvær  

 med C - bestemte direktoratet (i et brev stilet til B):
 "For så vidt angår Deres  

 klage over statsamtets afgørelse vedrørende Deres betaling af (C)'s transport  

 mellem (Nordjylland) og Aalborg i forbindelse med samvær ændrer  

 Civilretsdirektoratet herved statsamtets afgørelse, således at De fremover  

 fritages for at afholde denne udgift.
Afgørelsen er truffet i  

 medfør af myndighedslovens § 24, stk. 2, hvorefter aftaler om samvær kan  

 ændres, hvis hensynet til barnet, taler derfor.
Ved afgørelsen af om en  

 aftale  

 skal tilsidesættes, tages hensyn til, i hvilket omfang aftalen hidtil har  

 været  

 praktiseret.
Hvis forholdene har ændret sig på en måde, der gør aftalen  

 mindre  

 rimelig, vil der kunne være grundlag for at ændre aftalen, selvom den har  

 fungeret godt i længere tid.
 Civilretsdirektoratet har ved  

 afgørelsen lagt de faktiske oplysninger til grund, der fremgår af statsamtets  

 afgørelse.
Civilretsdirektoratet har  

 således, navnlig henset til den tid, der er forløbet siden aftalen blev  

 indgået  

 og til størrelsen af Deres udgifter til transport i forbindelse med samvær,  

 sammenholdt med størrelsen af det bidrag, som De modtager til (C)'s  

 underhold,  

 fundet det rettest at fritage Dem for afholdelse af udgifter i forbindelse  

 med  

 samvær." Direktoratet bad  

 afslutningsvist B (og A) om at indsende samværsresolutionerne "til  

 påtegning om Civilretsdirektoratets afgørelse".
I et brev af 6. november 1994  

 kommenterede A direktoratets beslutning.
A konkluderede at han ikke kunne se  

 hvordan han fortsat skulle kunne gennemføre samværet med C med en  

 nettomånedsløn  

 på 11.500 kr.
A henviste desuden til at udgiften til flybilletter ville stige  

 når C i 1995 blev 12 år og skulle til at rejse på voksenbillet.
A havde den  

 16.  

 og 18. november 1994 telefonsamtaler med Civilretsdirektoratets  

 sagsbehandler.
 Den 23. november 1994  

 præciserede direktoratet sin afgørelse således:
 "Efter på ny at have  

 gennemgået sagen skal man herved præcisere, at Civilretsdirektoratet ikke  

 finder, at (B) bør være bundet af den tidligere aftale om, at hun afholder  

 transportudgifterne i forbindelse med A's samvær med (C).  

 Civilretsdirektoratet  

 har herved lagt vægt på, at der er ændrede forhold siden aftalens indgåelse.  

 Spørgsmålets endelige afgørelse henhører under domstolene.
 Civilretsdirektoratet skal  

 yderligere bemærke, at der efter direktoratets opfattelse ikke er hjemmel til  

 at pålægge forældremyndighedsindehavere at afholde omkostninger i forbindelse  

 med transport under samvær.
Civilretsdirektoratets  

 afgørelse kan ikke ændres af højere administrativ myndighed.
De kan derimod  

 rette henvendelse til Folketingets Ombudsmand, ligesom domstolene i medfør af  

 grundlovens § 63 kan påkende ethvert spørgsmål om øvrighedsmyndighedens  

 grænser." Den 25. november 1994 havde A  

 på ny en telefonsamtale med Civilretsdirektoratets medarbejder.
Denne  

 noterede  

 følgende på sagen herom:
 "(A) ringer dags dato.
På hans forespørgsel vejleder  

 jeg om, at den endelige afgørelse af spørgsmålet om aftalen om  

 transportudgifterne henhører under domstolene, idet han således vil kunne  

 nedlægge påstand om, at (B) fastholdes på aftalen.
Jeg oplyser i den  

 forbindelse, at Civilretsdirektoratets udtalelse herom alene har karakter af  

 en  

 vejledende tilkendegivelse.
Jeg vejleder endvidere om  

 grundlovens § 63 og Folketingets Ombudsmand." Den 29. november 1994 skrev A  

 til mig med kopi til justitsminister Bjørn Westh.
I et følgebrev til  

 ministeren  

 henviste A til at "det er af  

 allervigtigste betydning, at gøre de ansvarlige politikere opmærksomme på  

 svage punkter i lovgivningen.
Jeg tænker i denne forbindelse på folketingets  

 behandling af betænkning nr. 1279 om lovforslag til ændring af  

 myndighedsloven." Den 30. november 1994  

 anmodede A Nordjyllands Statsamt om at fastsætte størrelsen af A's betaling  

 til  

 B.
A mente ikke at det beløb på 690 kr. pr. gang som B forlangte, var  

 rimeligt.
A's henvendelse til  

 justitsministeren blev besvaret af Civilretsdirektoratet den 21. december  

 1994. Direktoratet havde noteret sig A's synspunkter, men fandt ikke grundlag  

 for at foretage sig yderligere i sagen.
Direktoratet oplyste samtidig A om at  

 sagens akter var returneret til Nordjyllands Statsamt, bl.a. til brug for  

 behandlingen af spørgsmålet om betaling i forbindelse med B's transport af C.
I anledning af A's klage til  

 mig af 29. november 1994 - og efter at jeg fra direktoratet havde modtaget en  

 kopi af det ovenfor citerede telefonnotat - bad jeg den 7. februar 1995  

 Civilretsdirektoratet om en udtalelse.
Mit høringsbrev tog udgangspunkt i den  

 retsopfattelse hos direktoratet som fremgår af notatet, og som jeg mente også  

 at kunne udlede af brevet af 23. november 1994. Altså en retsopfattelse  

 hvorefter der i myndighedslovens § 24, stk. 1, ikke er hjemmel til at pålægge  

 forældremyndighedsindehaveren at afholde transportudgifter i forbindelse med  

 samværsrettens udøvelse og - som følge heraf - heller ikke er hjemmel til at  

 ændre en aftale forældre imellem om fordeling af disse udgifter.
 Med dette udgangspunkt skrev  

 jeg bl.a. følgende til direktoratet:
"Denne retsopfattelse  

 har under behandlingen af en tidligere sag her ved embedet ikke givet  

 ombudsmanden anledning til bemærkninger, jf.
Folketingets Ombudsmands  

 beretning  

 for 1980, s. 580ff.
 Den dagældende bestemmelse i  

 myndighedslovens § 27, stk. 3, har efterfølgende fået en anden placering - nu  

 myndighedslovens § 24, stk. 1. Bestemmelsen fik samtidig hermed følgende  

 tilføjelse: '...og kan fastsætte de nødvendige bestemmelser i forbindelse  

 hermed'.
 Af bestemmelsens ordlyd efter  

 tilføjelsen kunne der umiddelbart drages den konklusion at der herefter var  

 hjemmel til at pålægge forældremyndighedsindehaveren at deltage i betalingen  

 af de med samværets udøvelse forbundne udgifter - herunder til transport.
Et sådant synspunkt synes  

 tillige at have en vis støtte i teorien.
Jeg henviser herved til Jørgen  

 Graversen mfl., Familieret (1986), s. 113:
 '  

  

 Normalt  

  

 skal den samværsberettigede afhente og bringe barnet og  

 afholde rejseudgifter i forbindelse hermed; (min fremhævning)', og til  

 kommentaren  

 i Karnovs Lovsamling, 13. udg., s. 4254, note 43, hvor et tilsvarende  

 forbehold  

 har fundet udtryk.
 Jeg henviser tillige til  

 Svend Danielsens kommentar til myndighedslovens kappitel 2 og 3, s. 203  

 (1986):
'  

  

 Rejseudgifter  

  

 og andre omkostninger i forbindelse med udøvelsen af  

 samværsretten må normalt afholdes af den berettigede, se også Folketingets  

 ombudsmands beretning 1980 s. 580 gengivet ovenfor.
Stk. 1 giver dog mulighed  

 for at pålægge indehaveren af forældremyndigheden at afholde nogle eller alle  

 udgifter, f.eks. til rejsen'.
 I bogens 2. udg. (1988), hvor  

 Dorrit Sylvest Nielsen har været medforfatter, er udsagnet in fine dog i det  

 store og hele opgivet:
 '...Stk. 1 indeholder næppe  

 hjemmel til at pålægge forældremyndighedsindehaveren at afholde  

 transportudgifterne i forbindelse med samværsrettens udøvelse'.
 Af betænkning nr. 985/1983  

 fremgår det imidlertid at dette ikke har været arbejdsgruppens hensigt med  

 tilføjelsen.
 I betænkningen er på s.  

 125f  

 bl.a. anført følgende:
'Det fremgår endvidere af  

  

 stk. 1  

  

 , at statsamtet kan fastsætte de  

  

 nødvendige bestemmelser  

  

 i forbindelse  

 med samværsrettens udøvelse.
Arbejdsgruppen har hermed ønsket i selve  

 lovteksten at præcisere, at der kan fastsættes  

  

 vilkår  

  

 for den  

  

 samværsberettigede.
 ...
Samtidig fastslås, at der er  

 mulighed for at fastsætte pligter for  

  

 forældremyndighedens  

 indehaver.
Forældremyndighedens indehaver kan f.eks. pålægges at bringe  

 barnet en (kortere) del af vejen...
 ...
 Bestemmelsen giver ikke  

 mulighed for at pålægge indehaveren af forældremyndigheden at afholde  

 udgifter  

 i forbindelse med samværsrettens udøvelse, f.eks. rejseudgifter'.
 Folketingstidende 1984-85,  

 tillæg A, sp. 599, indeholder bl.a. følgende bemærkninger til den senere  

 vedtagne bestemmelse:
'  

  

 Til § 24 Kan forældrene ikke blive  

 enige om samværsretten, herunder dens omfang og udøvelse, kan statsamtet  

 ifølge  

 § 24 træffe de fornødne beslutninger.
Forslaget er i overensstemmelse med §  

 24  

 i arbejdsgruppens lovudkast.
Der henvises til betænkningen s. 123-130.
 I  

  

 stk. 1  

  

 , der med sproglige ændringer er i overensstemmelse med den  

 gældende myndighedslovs § 27, stk. 3, fastsættes, at statsamtet kan træffe  

 afgørelse om omfanget og udøvelsen af samværsretten.
I folketingsbeslutningen,  

 jfr. de almindelige bemærkninger pkt. 4, er det anført, at praksis for  

 samværsret bør ændres, således at den kan udøves i et omfang, der i højere  

 grad  

 tilgodeser hensynet til at bevare barnets forbindelse med begge forældre.  

 Kontaktens omfang bør i højere grad fastsættes efter et individuelt skøn.
I  

 de  

 almindelige bemærkninger pkt. 5 d er der redegjort for den udvikling, der i  

 de  

 senere år har fundet sted i administrativ praksis henimod en udvidet og mere  

 individuelt udformet samværsret...' Betænkningens bemærkninger  

 indgik således i grundlaget for det lovforslag der førte til den nugældende  

 lovs § 24, stk. 1.
 På denne baggrund giver  

 Civilretsdirektoratets retsopfattelse mig isoleret betragtet ikke anledning  

 til bemærkninger.
Som det fremgår af det  

 anførte, harmonerer direktoratets retsopfattelse imidlertid ikke med en  

 naturlig forståelse af lovbestemmelsens ordlyd.
Opfattelsen baserer sig  

 endvidere på forholdsvis indirekte retskilder.
Formålsbetragtninger  

 harmonerer  

 for så vidt heller ikke med direktoratets retsopfattelse der tillige afviger  

 fra den - efter forarbejderne tilsigtede - almindelige udvikling på området,  

 hvorefter samværsret i højere grad bør fastsættes efter et individuelt skøn.  

 Der  

 synes desuden i teorien at herske nogen usikkerhed om gældende ret.
Hertil  

 kommer at spørgsmålet om hvem af parterne der skal betale  

 transportomkostningerne i forbindelse med samværsudøvelse, kan være af  

 væsentlig betydning for parterne og for den praktiske mulighed for at samvær  

 kan gennemføres i det aftalte eller fastsatte omfang.
På den baggrund kan der  

 efter min opfattelse rejses det spørgsmål om der ikke bør søges tilvejebragt  

 et  

 klarere retsgrundlag, eventuelt således at retstilstanden fremgår af selve  

 lovteksten.
 Jeg beder derfor  

 Civilretsdirektoratet udtale sig om hvorvidt direktoratet vil være indstillet  

 på ved først givne lejlighed at søge tilvejebragt et sådant klarere  

 retsgrundlag for dets praksis.
Jeg skal endvidere bede  

 Civilretsdirektoratet om en redegørelse for retsgrundlaget for direktoratets  

 adgang til at fremsætte uforbindende tilkendegivelser om forhold uden for  

 direktoratets kompetenceområde." Med en udtalelse af 27. april  

 1995 meddelte Civilretsdirektoratet mig bl.a. følgende:
 "Det beror på en  

 beklagelig misforståelse, når det telefonisk herfra er udtalt, at  

 Civilretsdirektoratet ikke har truffet en afgørelse om, hvorvidt (A) skal  

 betale transportomkostninger i forbindelse med samvær, men alene er  

 fremkommet  

 med en vejledende tilkendegivelse i anledning af (B)'s ansøgning.
 Som det fremgår af  

 Civilretsdirektoratets skrivelse af 4. november 1994, som fastholdt den 23.  

 november 1994, er det Civilretsdirektoratets opfattelse, at statsamtet og  

 Civilretsdirektoratet i medfør af myndighedslovens § 24 har kompetence til at  

 træffe afgørelse om ophævelse af en aftale om transportomkostninger ved  

 samvær.  

 På grund af omstændighederne i sagen fandt man det imidlertid rigtigt tillige  

 at henvise til, at den endelige afgørelse af spørgsmålet kunne indbringes for  

 domstolene.
Civilretsdirektoratet kan  

 fortsat henholde sig hertil." Direktoratet henviste  

 endvidere til Justitsministeriets svar af 19. april 1995 på et spørgsmål fra  

 Folketingets Retsudvalg vedrørende forslag til lov om forældremyndighed og  

 samvær (L 176 - bilag 4), nu vedtaget som lov nr. 387 af 14. juni 1995. Af  

 svaret fremgik bl.a. følgende:
"I praksis er man meget  

 tilbageholdende med at fastsætte pligter for forældremyndighedens indehaver i  

 forbindelse med samværets udøvelse.
Det skyldes navnlig, at det kan være  

 vanskeligt at håndhæve sådanne pligter.
I overensstemmelse hermed skal  

 afhentning og aflevering af et barn i forbindelse med udøvelse af samværet  

 normalt ske på forældremyndighedsindehaverens bopæl, og således at den  

 samværsberettigede afholder udgifterne i forbindelse med transporten.
Forældremyndighedens  

 indehaver kan i særlige tilfælde pålægges at deltage i transporten af barnet  

 og  

 på den måde udgifterne i forbindelse med denne transport.
Afgørelser herom  

 træffes efter en konkret vurdering, hvor det navnlig tillægges vægt, om det  

 vil  

 være uforholdsmæssigt besværligt for den samværsberettigede at skulle afhente  

 barnet på forældremyndighedsindehaverens bopæl.
 Derimod findes der ikke i  

 myndighedsloven at være hjemmel til at pålægge forældremyndighedsindehaveren  

 udgifter i forbindelse med den anden af forældrenes transport af barnet.
 ...
Det kan i øvrigt oplyses, at  

 ombudsmanden i en skrivelse af 7. februar 1995 har anmodet  

 Civilretsdirektoratet om en udtalelse om, hvorvidt direktoratet vil være  

 indstillet på ved først givne lejlighed at søge tilvejebragt et klarere  

 retsgrundlag for den praksis, at man ikke pålægger den af forældrene, der har  

 barnet boende, at afholde udgifter til den samværsberettigedes transport af  

 barnet." Civilretsdirektoratet  

 orienterede mig samtidig om at man over for A havde beklaget de  

 misforståelser  

 om karakteren af direktoratets breve af 4. november og 23. november 1994, som  

 var opstået under A's telefoniske henvendelser.
I et brev af 22. maj 1995  

 kommenterede A direktoratets udtalelse og svaret til Folketingets Retsudvalg.  

 A  

 anførte at de eneste forhold som efter hans opfattelse var ændret, var at  

 hans  

 indtægt var blevet betydelig mindre.
A stillede sig derfor fortsat  

 uforstående  

 over for direktoratets ændring af statsamtets afgørelse.
Ombudsmandens udtalelse "Alene  

 Civilretsdirektoratets ændring af Nordjyllands Statsamts afgørelse om (B)'s  

 transportudgifter (mellem Nordjylland og Ålborg) i forbindelse med Deres  

 samvær med (C) er forelagt mig.
Den anden del af myndighedernes afgørelser -  

 børnebidragets størrelse - indgår ikke i min undersøgelse.
 Direktoratets fortolkning af den dagældende myndighedslovs § 24:
 Det fremgår af  

 Civilretsdirektoratets udtalelse af 27. april 1995 med bilag at direktoratet  

 -  

 som tilkendegivet over for Folketingets Retsudvalg - er af den opfattelse at  

 statsamterne og Civilretsdirektoratet i medfør af (den tidligere)  

 myndighedslovs § 24 har kompetence til at træffe afgørelse om ophævelse af en  

 aftale om transportomkostninger ved samvær.
Jeg forstår direktoratet på  

 den måde at et pålæg til forældremyndighedens indehaver om at betale (en del  

 af) transportudgiften kan komme på tale i samme omfang som den pågældende  

 pålægges at bringe barnet.
Jeg forstår samtidig at et pålæg om at bringe  

 barnet  

 (en del af vejen) ikke automatisk medfører at den pågældende skal betale de  

 udgifter der er forbundet hermed, men at dette afhænger af de konkrete  

 omstændigheder i sagen.
Denne (generelle) fortolkning  

 af den dagældende myndighedslovs § 24 kan jeg ikke kritisere.
Jeg henviser  

 herved til det jeg har anført i mit brev af 7. februar 1994.
Civilretsdirektoratet har  

 over for Dem (i brev af 27. april 1995) meget beklaget de misforståelser om  

 karakteren af direktoratets breve som er opstået under Deres telefoniske  

 henvendelser til direktoratet.
Jeg er enig i at det var beklageligt, hvilket  

 jeg samtidig hermed har meddelt Civilretsdirektoratet.
Jeg foretager mig ikke  

 mere i denne anledning.
 Begrundelsen for Civilretsdirektoratets afgørelse:
Direktoratets afgørelse gav  

 Dem ikke medhold.
Afgørelsen skulle derfor ledsages af en begrundelse, jf.  

 forvaltningslovens §§ 22 og 24. Begrundelsen skal efter forvaltningsloven  

 og dens forarbejder give den pågældende part en fyldestgørende forklaring på  

 hvorfor  

 afgørelsen har fået netop det indhold den har.
 Civilretsdirektoratet har i  

 sin afgørelse af 4. november 1994 lagt de faktiske oplysninger til grund der  

 fremgår af statsamtets afgørelse (af 24. maj 1994).
 Direktoratet anførte i brevet  

 bl.a. følgende (afgørelsen var stilet til (B)):
'Civilretsdirektoratet har  

 således, navnlig henset til den tid, der er forløbet siden aftalen blev  

 indgået  

 og til størrelsen af Deres udgifter til transport i forbindelse med samvær,  

 sammenholdt med størrelsen af det bidrag, som De modtager til (C)'s  

 underhold,  

 fundet det rettest at fritage Dem for afholdelse af udgifter i forbindelse  

 med  

 samvær." I brevet af 23. november 1994  

 præciserede direktoratet som anført sin afgørelse.
I brevet er bl.a. anført:
 'Civilretsdirektoratet har  

 herved lagt vægt på, at der er ændrede forhold siden aftalens indgåelse'.
 Direktoratets medarbejder er,  

 som sagen foreligger oplyst for mig, ikke under de forudgående og  

 efterfølgende  

 telefonsamtaler med Dem kommet nærmere ind på spørgsmålet om begrundelse.  

 Heller ikke i udtalelsen til mig er afgørelsen nærmere begrundet.
De har i klagen til mig og i  

 Deres senere brev af 22. maj 1995 om de af direktoratet nævnte ændrede  

 forhold  

 anført at Deres økonomi er blevet forringet.
De har stillet Dem uforstående  

 over for at dette forhold skulle kunne begrunde en ændring af statsamtets  

 afgørelse i Deres disfavør.
 Jeg må ved min bedømmelse af  

 direktoratets begrundelse lægge til grund at direktoratet ved afgørelsen har  

 tillagt følgende faktiske omstændigheder betydning:
den tid der er forløbet siden aftalen blev indgået, størrelsen af (B)'s udgifter til transporten af (C)  

 sammenholdt med børnebidragets størrelse, og at forholdene har ændret sig siden 1988.
 Hertil har jeg følgende  

 bemærkninger:
ad a):  

  

 Nordjyllands Statsamt havde forinden, den 24. maj 1994, begrundet  

 sin afgørelse med at ordningen havde fungeret i en årrække.
Dette forhold  

 førte imidlertid statsamtet til det i forhold til Civilretsdirektoratet  

 modsatte resultat.
På denne baggrund kunne direktoratet efter min opfattelse  

 ikke nøjes med blot at henvise til den tid der var forløbet siden aftalen  

 blev  

 indgået, men burde nærmere have redegjort for hvorfor dette efter  

 direktoratets  

 mening talte i modsat retning af statsamtets afgørelse.
 ad b):  

  

 Direktoratet traf afgørelse om at fritage (B) fra  

 forpligtelsen efter aftalen fra 1988. Direktoratet oplyste ikke hvilket beløb  

 vedrørende (B)'s transportudgifter der blev lagt til grund for afgørelsen (og  

 herefter sammenholdt med størrelsen af børnebidraget). Ej heller bestemte  

 direktoratet hvilket beløb De - som følge af direktoratets ændring af  

 statsamtets afgørelse - for fremtiden skulle betale til (B) til dækning af  

 dennes transportudgifter.
 ad c):  

  

 Civilretsdirektoratet konkretiserede ikke hvilke ændrede  

 forhold siden aftalens indgåelse der efter direktoratets mening talte for at  

 fritage (B) for aftalen.
 Under henvisning til det jeg  

 har anført ovenfor, er det sammenfattende min opfattelse at direktoratets  

 begrundelse i afgørelsen af 4. november 1994, som uddybet den 23. november  

 1994, ikke giver en tilstrækkelig forklaring på hvilke konkrete  

 omstændigheder  

 i sagen der har ført direktoratet til at ændre statsamtets afgørelse, jf.  

 forvaltningslovens § 24, stk. 1 og 2.
Med brevet af 23. november  

 1994 uddybede Civilretsdirektoratet som sagt begrundelsen for sin afgørelse.  

 Som et yderligere argument for sin afgørelse anførte direktoratet at der  

 'ikke  

 er hjemmel til at pålægge forældremyndighedsindehavere at afholde  

 omkostninger  

 i forbindelse med transport under samvær'. Denne bemærkning harmonerer ikke  

 med  

 den oplyste fortolkning og praksis hvorefter forældremyndighedens indehaver i  

 særlige tilfælde kan 'pålægges at deltage i transporten af barnet og på den  

 måde udgifterne i forbindelse med denne transport', jf.
Justitsministeriets  

 svar af 19. april 1995 til Folketingets Retsudvalg.
I den foreliggende sag  

 var  

 det i forbindelse med direktoratets afgørelse af 4. november 1994 og den  

 efterfølgende brevveksling relevant at vurdere om sagen var omfattet af denne  

 praksis for 'særlige tilfælde'. Under disse omstændigheder må jeg anse  

 direktoratets  

 bemærkning om manglende hjemmel i brevet af 23. november 1994 for misvisende.
 Jeg har gjort direktoratet  

 bekendt med min opfattelse og har henstillet til direktoratet at genoptage  

 sagens behandling med henblik på at De nu får en fyldestgørende begrundelse  

 for  

 direktoratets afgørelse.
 Den indholdsmæssige rigtighed af Civilretsdirektoratets afgørelse:
Jeg er, som afgørelsen nu  

 foreligger begrundet, afskåret fra at tage stilling til denne.
Jeg beder Dem  

 afvente direktoratets uddybende begrundelse før De tager stilling til om der  

 er grundlag for igen at indbringe sagen for mig.
..." Civilretsdirektoratet  

 orienterede mig senere om at direktoratet havde haft sagen genoptaget med  

 henblik på at give A en fyldestgørende begrundelse for direktoratets  

 afgørelse.
 Herefter modtog jeg en klage  

 over Civilretsdirektoratets afgørelse.
 Jeg meddelte imidlertid  

 Civilretsdirektoratet at jeg havde besluttet mig for ikke at foretage mig  

 mere  

 i sagen.
NOTER:(*1) Jf.
FOB 1980, s.  

 580 ff.
