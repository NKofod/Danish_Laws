 I henhold til § 43, stk. 2, § 45, stk. 1, § 46, stk. 2, 3. og 4. pkt., §  

 48, stk. 3 og 4, stk. 6, 4. pkt., og stk. 9, § 48 A, § 48 C, stk. 3, § 48 D,  

 § 50, stk. 2, § 51, § 52, stk. 2, 3. og 4. pkt., § 53, stk. 1, 3. pkt., § 55  

 A, § 56, § 57, § 61, stk. 3, § 65, stk. 4, § 65 C, stk. 2, § 66, stk. 1-3, §  

 66 A, stk. 1, § 72, stk. 1, § 73, stk. 9, § 73 E, § 76, § 79, stk. 1, § 84, §  

 85, § 86, § 88, stk. 1, § 89 A, stk. 8 og § 114 i kildeskatteloven, jf.  

 lovbekendtgørelse nr. 765 af 16. september 1993, samt § 32 D, stk. 2 og 3, og  

 § 34 i ligningsloven, jf. lovbekendtgørelse nr. 1223 af 17. december 1992 med  

 senere ændringer, fastsættes herved følgende:
Opkrævningsmyndighed § 1.  Skattebeløb i henhold til lov om opkrævning af  

 indkomst- og formueskat for personer m.v. skal indbetales til Told- og  

 Skattestyrelsen, der forestår opkrævning, skatteberegning og eventuel  

 tilbagebetaling.
Told- og Skattestyrelsen kan for særlige grupper af  

 skatteydere bestemme, at skatteberegning foretages af de kommunale  

 skattemyndigheder.
 Stk. 2.  Personlige skatter, som ikke indbetales  

 rettidigt, inddrives tillige med tillæg, renter og gebyrer ved Told- og  

 Skattestyrelsens foranstaltning med bistand af kommunerne efter reglerne i  

 lov om fremgangsmåden ved inddrivelse af skatter og afgifter m.v.
 Stk. 3.  Indeholdte A-skattebeløb i henhold til lov om  

 opkrævning af indkomst- og formueskat for personer m.v., § 46, indeholdt  

 udbytteskat i henhold til § 65, indeholdte royaltyskatter efter § 65 C og  

 indeholdt løn m.v. i henhold til § 73, som ikke indbetales rettidigt,  

 inddrives tillige med tillæg, renter og gebyrer ved Told- og Skattestyrelsens  

 foranstaltning efter reglerne i lov om fremgangsmåden ved inddrivelse af  

 skatter og afgifter m.v.
 Forskudsregistrering m.v.
§ 2.  Når forskudsregistreringen for et indkomstår  

 efter kildeskattelovens § 52, stk. 1, foretages på grundlag af slutligningen  

 for det næstsidste år før indkomståret, reguleres de indkomstbeløb, der  

 indgår i slutligningen.
Tilsvarende gælder, når forskudsregistreringen  

 foretages på grundlag af forskudsregistreringen for året før indkomståret.  

 Størrelsen af reguleringerne fastsættes for hvert år af skatteministeren.
Stk. 2.  Når det efter de foreliggende oplysninger om  

 indkomst- og formueforhold i året før indkomståret må antages, at en  

 forskudsregistrering efter stk. 1 vil afvige væsentligt fra de forventede  

 indkomst- og formueforhold, kan forskudsregistreringen i stedet foretages på  

 grundlag af de nævnte oplysninger.
I det omfang dette finder sted, foretages  

 ingen regulering efter stk. 1.
§ 3.  Til brug ved forskudsregistreringen for et  

 indkomstår udarbejder Told- og Skattestyrelsen et forskudsskema.
I skemaet  

 kan de skattepligtige oplyse om de forventede indkomst- og formueforhold, jf.  

 kildeskattelovens §§ 52 og 53. Selvstændige erhvervsdrivende kan desuden  

 oplyse, om de ønsker deres forskudsskat beregnet efter reglerne i  

 virksomhedsskatteloven.
For at oplysningerne kan blive taget i betragtning  

 ved den ordinære forskudsregistrering, må skemaet i udfyldt stand være  

 indgivet til forskudsregistreringsmyndigheden i året før indkomståret inden  

 en dato, der årligt fastsættes af skatteministeren.
Indgivelse af skema er en  

 forudsætning for at kunne blive forskudsregistreret i overensstemmelse med  

 reglerne i virksomhedsskatteloven, hvis det ikke af årsopgørelsen for det  

 næstsidste år før indkomståret fremgår, at den erhvervsdrivende er tilmeldt  

 virksomhedsordningen.
Har den skattepligtige i forbindelse med den ordinære  

 forskudsregistrering for det sidste år før indkomståret tilkendegivet, at den  

 skattepligtige indtræder i eller udtræder af virksomhedsordningen, skal  

 forskudsregistreringen for indkomståret dog ske i overensstemmelse hermed.
 Stk. 2.  Skemaer, der udsendes af den kommunale  

 skattemyndighed til brug ved redegørelse efter kildeskattelovens § 52, stk.  

 2, eller § 53, stk. 4, skal tilbagesendes inden for den fastsatte frist.  

 Fristen skal dog være på mindst 14 dage.
§ 4.  Klage over en afgørelse, der er truffet af den  

 kommunale skattemyndighed efter ligningslovens § 32 D, stk. 1, skal indgives  

 til skatteankenævnet inden indkomstårets begyndelse.
Ved supplerende  

 forskudsregistrering og ved ændring af forskudsregistreringen er klagefristen  

 dog altid 14 dage fra det tidspunkt, hvor den pågældende har modtaget  

 underretning om afgørelsen.
 § 5.  Personer, der skal betale endelig skat af  

 udbytter m.v. efter kildeskattelovens § 65 A, stk. 1, forskudsregistreres  

 ikke af disse indtægter.
 § 6.  Det centrale skatteyderregister (CSR) udgør  

 grundlaget for udskrivning af materiale vedrørende forskudsregistreringen og  

 slutligningen af skattepligtige personer.
 § 7.  For skattepligtige, der er optaget i CSR ved den  

 registrering, der foreligger pr. 5. september i året før indkomståret, sker  

 forskudsregistreringen i en af de nedenfor angivne kommuner i denne  

 rækkefølge:
Stk. 2.  Børn, der den 1. januar i indkomståret ikke er  

 fyldt 15 år, forskudsregistreres kun, hvis de forventes at få skattepligtig  

 indkomst i indkomståret eller forventes at eje skattepligtig formue ved  

 indkomstårets udgang.
Forskudsregistreringen sker i så fald efter reglerne i  

 stk. 1.
 § 8.  Hvis den skattepligtige ikke er optaget i CSR  

 ved den registrering, der foreligger pr. 5. september i året før  

 indkomståret, foretages forskudsregistreringen i den i stk. 2-7 nævnte  

 kommune.
 Stk. 2.  En person, der i forbindelse med tilflytning  

 her til landet er tilmeldt Folkeregistret, forskudsregistreres i  

 tilflytningskommunen.
 Stk. 3.  Personer, der opholder sig i udlandet, og som  

 er skattepligtige efter kildeskattelovens § 1, stk. 1, nr. 1,  

 forskudsregistreres i den seneste bopælskommune.
 Stk. 4.  Personer, der er omfattet af kildeskattelovens  

 § 1, stk. 1, nr. 4, forskudsregistreres i den kommune, hvori skibet har  

 hjemsted.
 Stk. 5.  Personer, der er omfattet af kildeskattelovens  

 § 2, stk. 1, litra a eller b, forskudsregistreres i den kommune, hvor den  

 indeholdelsespligtiges virksomhed er beliggende.
 Stk. 6.  Personer, der er omfattet af kildeskattelovens  

 § 2, stk. 1, litra d eller e, forskudsregistreres i den kommune, hvori det  

 faste driftssted eller den faste ejendom er beliggende, eller hvori  

 fideikommiset har sit hjemsted.
Stk. 7.  Personer, der er omfattet af kildeskattelovens  

 § 2, stk. 1, litra j, forskudsregistreres i den kommune, hvor skibet har  

 hjemsted.
Hvis skibet ikke har hjemsted her i landet, men uden besætning  

 overtages til befragtning af dansk rederi, sker forskudsregistreringen i den  

 kommune, hvor befragtningsvirksomheden har hjemsted.
Der foretages dog ikke  

 forskudsregistrering efter 1. og 2. pkt., hvis reglerne i kildesskattelovens  

 §§ 48 C og 48 D finder anvendelse.
§ 9.  Hvis den foretagne forskudsregistrering skal  

 ændres, foretages ændringen af den kommune, i hvilken den pågældende person  

 har bopæl på ændringstidspunktet.
Har den pågældende ikke bopæl her i landet,  

 foretages ændringen af den kommune, som har foretaget forskudsregistreringen.
 § 10.  Er det efter bestemmelserne i dette kapitel  

 tvivlsomt, i hvilken kommune en person skal forskudsregistreres, eller i  

 hvilken kommune ændring af forskudsregistrering skal foretages, træffer  

 skatteministeren bestemmelse herom.
 Stk. 2.  Når praktiske hensyn taler derfor, kan det  

 bestemmes, at forskudsregistrering eller ændring af forskudsregistrering skal  

 ske i en anden kommune end nævnt i §§ 7-9.
Skattekort og skattebilletter § 11.  Told- og Skattestyrelsen udarbejder og udsender  

 de i kildeskattelovens afsnit V nævnte skattekort m.v. og skattebilletter.  

 Der udsendes en forskudsopgørelse til de skattepligtige med oplysning om  

 grundlaget for beregning af foreløbig skat.
§ 12.  Det samlede fradrag på skattekortet beregnes  

 som forskellen mellem på den ene side A-indkomsten og på den anden side den  

 foreløbige skat, jf. stk. 2, ganget med 100 og delt med  

 indeholdelsesprocenten før forhøjelse til nærmeste hele procent.
Er det  

 beregnede skattekortfradrag negativt, sættes det til 0. I det omfang, den  

 foreløbige skat ikke kan indeholdes i A-indkomsten, udfærdiges skattebillet  

 på det overskydende skattebeløb (B-skat).
 Stk. 2.  Den foreløbige skat opgøres som den skat, der  

 kan beregnes på grundlag af den samlede forskudsregistrerede indkomst og  

 formue, med tillæg af eventuel overført restskat m.v. efter kildeskattelovens  

 § 61, stk. 3, og med fradrag af følgende beløb:
 § 13.  Hvis den skattepligtige ikke fuldt ud vil kunne  

 udnytte et skattekortfradrag, jf. § 12, kan der udfærdiges skattekort uden  

 anførelse af fradragsbeløb efter Told- og Skattestyrelsens nærmere  

 bestemmelse.
Slutligning og skatteberegning § 14.  Slutligningen sker i en af de nedenfor angivne  

 kommuner i denne rækkefølge:
Stk. 2.  Børn, der den 1. januar i indkomståret ikke var  

 fyldt 15 år og ikke er forskudsregistreret, medtages kun ved slutligningen,  

 hvis de i indkomståret har haft skattepligtig indkomst eller ejer  

 skattepligtig formue ved indkomstårets udløb.
Slutligning foretages i så fald  

 i den kommune, hvor barnet har bopæl den 31. december i indkomståret.
§ 15.  Fremgår det ikke af bestemmelserne i dette  

 kapitel, hvor en person skal slutlignes, eller er det tvivlsomt, i hvilken  

 kommune slutligningen skal foretages, træffer skatteministeren bestemmelse  

 herom.
Det kan endvidere, når praktiske hensyn i særlige tilfælde taler  

 derfor, bestemmes, at slutligningen skal foretages i en anden kommune end  

 den, der følger af foranstående bestemmelser.
§ 16.  Den kommunale skattemyndighed skal foretage  

 indberetning til Told- og Skattestyrelsen om skatteansættelserne af indkomst  

 og formue for indkomståret, om en eventuel senere ændring af ansættelserne og  

 om beregningen af skatterne, jf. § 1, 2. pkt.
Told- og Skattestyrelsen  

 fastsætter de nærmere regler for indberetningerne.
§ 17.  Skattepligtige kan klage over beregningen af  

 skatterne til vedkommende skatteankenævn senest 4 uger efter, at den  

 skattepligtige har modtaget underretning om beregningen.
I tilfælde, hvor den  

 skattepligtige ikke tidligere har modtaget særskilt underretning om  

 skatteansættelsen, kan tillige ansættelsen påklages efter reglerne i  

 skattestyrelsesloven.
Registrering af indeholdelsespligtige § 18.  Enhver, der er indeholdelsespligtig efter  

 kildeskattelovens afsnit V og VI, skal tilmelde sig Told- og Skattestyrelsens  

 Stamregister for Erhvervsdrivende (SE).
 Stk. 2.  Ved tilmeldingen skal den indeholdelsespligtige  

 på skemaer, der udarbejdes af Told- og Skattestyrelsen, give oplysning om  

 virksomheden.
 Stk. 3.  Tilmelding til registret skal ske inden 8 dage,  

 efter at indeholdelsespligten er indtrådt. Ændringer i de efter stk. 2 nævnte  

 oplysninger, herunder ophør af indeholdelsespligt, skal meddeles inden 8  

 dage.
 Stk. 4.  Indeholdelsespligtige, som beskæftiger  

 personer, der har valgt vederlaget beskattet efter kildeskattelovens § 48 E,  

 skal give meddelelse herom, jf. stk. 3. Told- og Skattestyrelsen fastsætter  

 de nærmere regler for meddelelsen.
§ 19.  Efter tilmeldingen tildeles der den  

 indeholdelsespligtige et SE-nummer.
Der kan tildeles en indeholdelsespligtig  

 flere SE-numre, hvis der føres særskilt regnskab for de enkelte virksomheder.  

 Efter registreringen tilsendes der den indeholdelsespligtige et  

 registreringsbevis påført de ved tilmeldelsen givne oplysninger samt det  

 tildelte SE-nummer.
 Stk. 2.  Hvis der mellem flere selvstændigt registrerede  

 indeholdelsespligtige består et økonomisk fællesskab med hensyn til  

 ejerforholdet, kan der meddeles tilladelse til, at indbetaling af indeholdt  

 A-skat og indgivelse af redegørelse herfor sker under eet.
A-indkomst § 20.  Udover indkomst som nævnt i kildeskattelovens §  

 43, stk. 1, henregnes følgende indkomstarter til A-indkomst:
Indkomst, der ikke anses for A-indkomst § 21.  Følgende indkomstarter anses ikke for  

 A-indkomst:
Indeholdelse og beskatning af A-indkomst § 22.  A-indkomst, der kommer til udbetaling efter  

 udløbet af den pågældende indtjeningsperiode, indkomstbeskattes i det  

 indkomstår, hvori udbetalingen finder sted, jf. dog stk. 2 og 3. Har  

 udbetaling ikke fundet sted på et tidspunkt, der ligger 6 måneder efter, at  

 indkomstmodtageren har erhvervet endelig ret til den pågældende indkomst, er  

 beløbet dog indkomstskattepligtigt på dette tidspunkt.
For løn under ferie  

 indeholdes A-skat efter samme regler som for anden A-indkomst.
 Stk. 2.  Feriegodtgørelsen beskattes i optjeningsåret.  

 Indeholdelse foretages, når feriegodtgørelsen godskrives lønmodtageren ved  

 indbetaling til FerieKonto eller ved udstedelse af feriekort m.v.  

 Indeholdelse skal dog senest foretages den 31. december i optjeningsåret.
Stk. 3.  Feriegodtgørelse, der tilfalder lønmodtageren  

 ved ansættelsesforholdets ophør efter ferielovens § 14, stk. 3, beskattes i  

 fratrædelsesåret.
Indeholdelse skal foretages på samme tidspunkt som nævnt i  

 stk. 2, 2. pkt., dog senest den 31. december i fratrædelsesåret.
 Stk. 4.  Når indkomsten ikke skal medregnes ved  

 indkomstopgørelsen i det indkomstår, hvori retten til indkomsten blev  

 erhvervet, skal tilgodehavendet heller ikke medregnes ved opgørelsen af den  

 pågældendes skattepligtige formue.
§ 23.  Den i § 20, nr. 20 og 21, nævnte A-indkomst  

 indkomstbeskattes i det indkomstår, hvori formuegodet er til rådighed.  

 Indkomstbeskattes anden A-indkomst for den pågældende lønperiode i det  

 følgende indkomstår efter § 22, stk. 1, 1. og 2. pkt., indkomstbeskattes den  

 i § 20, nr. 20 og 21, nævnte A-indkomst dog også i dette år.
Bestemmelsen i §  

 22, stk. 4, finder tilsvarende anvendelse.
Stk. 2.  Den A-skat, der skal indeholdes i den i § 20,  

 nr. 20 og 21, nævnte A-indkomst, beregnes i forhold til længden af den  

 lønperiode, hvori formuegodet er til rådighed.
Indeholdelse skal foretages på  

 samme tidspunkt, som indeholdelse i anden A-indkomst, der udbetales eller  

 godskrives for den pågældende lønperiode.
Kan indeholdelse ikke ske i den  

 udbetalte eller godskrevne A-indkomst, skal det resterende beløb om muligt  

 indeholdes i den A-indkomst, der udbetales eller godskrives for den følgende  

 lønperiode inden for samme indkomstår.
Beløb, som ikke kan indeholdes inden  

 for samme indkomstår, opkræves ikke særskilt, men indgår i beregningen af den  

 skattepligtiges slutskat.
§ 24.  Ophører indkomstmodtagerens skattepligt, er den  

 i §§ 22-23 nævnte A-indkomst, herunder løn under ferie efter ferieloven  

 optjent inden skattepligtens ophør, senest indkomstskattepligtig på  

 tidspunktet for skattepligtens ophør.
Indeholdelse af A-skat skal senest  

 foretages på dette tidspunkt.
 § 25.  Lønindkomst, som en person, der er  

 skattepligtig efter kildeskattelovens § 1, erhverver ved tjeneste om bord på  

 et dansk skib, der er registreret i Dansk Internationalt Skibsregister,  

 udbetales uden indeholdelse af A-skat.
 Stk. 2.  Indkomst, der af idrætsforeninger og andre  

 foreninger med fritidsaktiviteter som formål udbetales til idrætsudøvere og  

 ledere samt trænere og anden medhjælp, kan udbetales uden indeholdelse af  

 A-skat efter nærmere regler, der fastsættes af Told- og Skattestyrelsen.
 Stk. 3.  Gaver, gratialer og lignende samt  

 fratrædelsesgodtgørelse omfattet af ligningslovens § 7, litra w, udbetales  

 uden indeholdelse af A-skat, i det omfang beløbene efter den pågældende  

 bestemmelse ikke skal medregnes til den skattepligtige indkomst.
§ 26.  Told- og Skattestyrelsen kan fastsætte nærmere  

 regler om beregning af fradrag i A-indkomsten på grundlag af skattekort ved  

 udbetaling af Det kan herunder bestemmes, at skattetrækket kan ske på basis af særlige  

 elektronisk leverede indeholdelsesoplysninger, at skattekortet ikke skal  

 afleveres til den indeholdelsespligtige, at der i særlige tilfælde kan  

 indrømmes fradrag, uagtet der ikke er afleveret et skattekort, og at der kan  

 ske overførsel af uudnyttede fradragsbeløb til senere perioder inden for  

 kalenderåret.
 § 27.  Skattepligtige, der modtager A-indkomst, kan  

 een gang inden for samme kalenderår overfor den indeholdelsespligtige  

 skriftligt anmode om, at denne med fremtidig virkning indeholder A-skatten  

 med en højere procent end angivet på skattekort, bikort eller frikort.  

 Indeholdelsesprocenten kan kun begæres forhøjet med et helt tal.
 Stk. 2.  Den indeholdelsespligtige er pligtig at  

 opbevare anmodningen efter samme regler, som gælder for opbevaring af  

 skattekort.
Indbetaling af A-skat.
Regnskabs- og oplysningspligt § 28.  Indeholdt A-skat forfalder til betaling den 1.  

 i den følgende måned.
Sidste rettidige betalingsdag er den 10. i  

 forfaldsmåneden.
For indeholdt A-skat, der forfalder til betaling den 1.  

 januar, er sidste rettidige betalingsdag dog den 17. januar.
Indbetaling sker  

 til Told- og Skattestyrelsen.
Stk. 2.  Inden udløbet af betalingsfristen skal den  

 indeholdelsespligtige afgive redegørelse til Told- og Skattestyrelsen med  

 oplysning om den i kalendermåneden i alt indeholdte A-skat.
Redegørelsen skal  

 indsendes, uanset om der er foretaget indeholdelse af A-skat eller ej i den  

 til grund for redegørelsen liggende periode.
 Stk. 3.  En indeholdelsespligtig, der udbetaler  

 A-indkomst fra flere virksomheder med hver sit SE-nummer, skal indbetale og  

 redegøre særskilt for hver virksomhed.
Stk. 4.  Ophører en indeholdelsespligtig med at drive  

 virksomhed, som har medført udbetaling eller godskrivning af A-indkomst, skal  

 der senest 10 dage efter ophørsdagen ske indbetaling af A-skat og afgives  

 redegørelse vedrørende tiden siden udløbet af den seneste  

 redegørelsesperiode.
Bestemmelsen i stk. 1, 4. pkt., finder tilsvarende  

 anvendelse.
Stk. 5.  Har en indeholdelsespligtig udvist uorden eller  

 forsømmelighed med indeholdelserne, indbetalingen eller afgivelsen af  

 redegørelser, kan der fastsættes en kortere frist for indbetaling og for  

 afgivelse af redegørelse end nævnt i stk. 1 og 2, samt pålægges den  

 indeholdelsespligtige ændret indbetalingssted.
Det kan herudover pålægges den  

 indeholdelsespligtige at indsende redegørelse med specificerede oplysninger  

 for hver enkelt indkomstmodtager.
 Stk. 6.  Told- og Skattestyrelsen kan tillade, at en  

 indeholdelsespligtig, som i bestemte måneder ikke foretager udbetaling af  

 A-indkomst, ikke skal afgive redegørelse vedrørende disse måneder.
 § 29.  Told- og Skattestyrelsen kan fastsætte  

 mindstegrænser for indbetaling eller tilbagebetaling, hvor den indeholdte  

 A-skat afviger fra beløbet ifølge redegørelsen.
§ 30.  Indeholdelsespligtige skal føre regnskab over  

 ydelse og godskrivning af A-indkomst samt indeholdelse af A-skat.
Oplysning  

 om grundlaget for beregning af den i § 20, nr. 20 og 21, nævnte A-indkomst  

 skal fremgå af de til grund for bogføringen liggende bilag.
Stk. 2.  Hvis der ydes A-indkomst som nævnt i § 20, nr.  

 20 og 21, skal den indeholdelsespligtige sikre, at det for hver  

 indkomstmodtager umiddelbart fremgår af regnskabet, i hvilket omfang der er  

 modtaget den i § 20, nr. 20 og 21, nævnte A-indkomst.
Kan der efter § 23,  

 stk. 2, ikke ske fuld indeholdelse af A-skat for en lønperiode, skal der for  

 hver enkelt indkomstmodtager føres regnskab over det resterende beløb.
 Stk. 3.  Regnskabet skal føres enten i et af Told- og  

 Skattestyrelsen udarbejdet regnskabshæfte i overensstemmelse med de deri  

 givne anvisninger eller på særlige konti i den indeholdelsespligtiges  

 almindelige bogføring.
 Stk. 4.  Hvis regnskabshæftet ikke anvendes, skal  

 A-indkomsten og A-skatten bogføres således, at der umiddelbart kan foretages  

 en sammentælling af henholdsvis A-skat og A-indkomst for hver enkelt  

 indkomstmodtager.
Stk. 5.  Foretager den indeholdelsespligtige udbetaling  

 af skattefri beløb efter ligningslovens § 7, litra w, eller skattefri  

 godtgørelse efter ligningslovens § 9, skal sådanne udbetalinger bogføres som  

 foreskrevet i stk. 3 og 4. De til grund for bogføringen liggende bilag skal  

 indeholde oplysning om beløbsmodtagerens navn, adresse og CPR-nr. samt  

 grundlaget for, at beløbet er skattefrit for modtageren.
Foreligger der ikke  

 CPR-nr., noteres modtagerens fødselsdato, -måned og -år.
 § 31.  Har den indeholdelsespligtige valgt at føre  

 regnskabet med A-indkomster og A-skat i sin almindelige bogføring, kan  

 skattemyndighederne kræve, at bogføringen efter en nærmere angiven frist på  

 mindst 14 dage foreligger ajourført og afstemt ved udgangen af den sidste  

 kalendermåned før kravets fremsættelse.
§ 32.  Den indeholdelsespligtige skal i  

 regnskabsmaterialet vedrørende A-indkomst og A-skat notere  

 indkomstmodtagerens navn, adresse, CPR-nr., indeholdelsesprocent samt  

 skattekortfradrag.
Forevises frikort, noteres tillige det maksimale  

 indkomstbeløb, der kan udbetales uden skattetræk.
De foretagne udbetalinger  

 skal noteres på frikortet.
Foreligger der ikke CPR-nr., noteres  

 indkomstmodtagerens fødselsdato, -måned og -år.
Stk. 2.  Hovedkort skal opbevares af den  

 indeholdelsespligtige indtil kalenderårets udløb.
Kortet skal dog udleveres  

 til indkomstmodtageren, hvis ydelse af A-indkomst til den pågældende ophører.
Stk. 3.  Ved ydelse og godskrivning af A-indkomst skal  

 den indeholdelsespligtige give indkomstmodtageren skriftlig meddelelse om det  

 ydede eller godskrevne indkomstbeløb, om den periode, indkomsten vedrører, og  

 om størrelsen af det indeholdte skattebeløb.
I meddelelsen skal angives den  

 indeholdelsespligtiges navn, adresse samt SE-nr.
 § 33.  Den indeholdelsespligtige skal opbevare  

 regnskabsmateriale, redegørelser og underretninger efter dette kapitel samt  

 de dertil hørende bilag i 5 år efter udløbet af det pågældende regnskabsår.
Lønindeholdelse § 34.  Beløb, der er indeholdt eller opkrævet af en  

 indeholdelsespligtig efter kildeskattelovens § 73, indbetales til den kommune  

 eller told- og skatteregion, der har givet den indeholdelsespligtige pålæg om  

 indeholdelsen.
Flytter vedkommende skatteyder til en anden kommune/region,  

 kan fraflytningskommunen/regionen pålægge den indeholdelsespligtige at  

 foretage indbetaling til tilflytningskommunen/regionen.
Det samme gælder ved  

 senere flytninger til andre kommuner/regioner.
Stk. 2.  Samtidig med indeholdelsen skal den  

 indeholdelsespligtige give indkomstmodtageren skriftlig meddelelse om  

 størrelsen af det indeholdte beløb.
I meddelelsen skal angives den  

 indeholdelsespligtiges navn, adresse samt SE-nummer og indkomstmodtagerens  

 navn og CPR-nr.
 Stk. 3.  De i stk. 1 nævnte beløb forfalder til betaling  

 den 1. i den kalendermåned, der følger efter indeholdelsen, og med sidste  

 rettidige betalingsdag den 15. i forfaldsmåneden.
 Stk. 4.  Ved indbetaling til en kommune eller region  

 skal den indeholdelsespligtige give skriftlig meddelelse om  

 indkomstmodtagerens navn, adresse og CPR-nr. samt om størrelsen af det  

 indeholdte beløb.
 § 35.  Det påhviler den indeholdelsespligtige at  

 besvare skriftlige forespørgsler fra vedkommende kommune eller region  

 angående pålæg, der er givet den pågældende om indeholdelse efter  

 kildeskattelovens § 73. Besvarelsen skal ske inden 14 dage efter modtagelsen  

 af forespørgslen.
 § 36.  Indeholdelsespligtige er pligtige at opbevare  

 regnskabsmateriale og bilag vedrørende indeholdelse efter kildeskattelovens §  

 73 i mindst 5 år efter udløbet af det kalenderår, hvori den pågældende  

 indeholdelse er foretaget.
Udbytteskat og royaltyskat § 37.  Udbytteskat og royaltyskat indbetales af den  

 indeholdelsespligtige til Told- og Skattestyrelsen.
Der gives nærmere  

 anvisning om den fremgangsmåde, som skal følges ved indbetalingen.
 Stk. 2.  Indbetaling af royaltyskat anses for rettidig,  

 når den finder sted senest ved udløbet af den måned, der følger efter den  

 måned, hvori royaltyskat er forfalden til betaling.
 § 38.  Når de betingelser, der er angivet i §§ 39-45,  

 er opfyldt, skal der ikke indeholdes udbytteskat i udbytte, der modtages af:
§ 39.  Det er en forudsætning for fritagelse for  

 indeholdelse af udbytteskat, at udbyttet hæves senest 18 dage efter  

 selskabets vedtagelse om udbetaling af udbytte.
Selskabet eller den, der på  

 dettes vegne formidler udbetalingen af udbyttet, kan dog bortse fra  

 overskridelse af denne frist, såfremt den i § 45 angivne frist for  

 indsendelse af materiale til Told- og Skattestyrelsen alligevel kan  

 overholdes.
 § 40.  I de i § 38, nr. 1, nævnte tilfælde er  

 fritagelse for at indeholde udbytteskat endvidere betinget af, at der til det  

 pågældende datterselskab eller den, der på dettets vegne formidler  

 udbetalingen af udbyttet, afgives skriftlig erklæring fra moderselskabets  

 generalforsamlings valgte revisor om, at moderselskabet i hele den forløbne  

 del af indkomståret eller i en samlet periode på mindst 24 måneder frem til  

 det tidspunkt, hvor udbyttet modtages, har opfyldt betingelserne i  

 selskabsskattelovens § 2, stk. 5, henholdsvis § 13, stk. 1, nr. 2.
 Stk. 2.  Går erklæringen efter stk. 1 ud på, at  

 moderselskabet har opfyldt betingelserne i den forløbne del af indkomståret,  

 skal moderselskabet tillige skriftligt påtage sig pligt til at betale  

 udbytteskatten, hvis betingelserne ikke opfyldes i den resterende del af  

 indkomståret.
 Stk. 3.  Stk. 1 og 2 finder tilsvarende anvendelse på  

 fonde, foreninger og institutioner m.v. med hensyn til opfyldelsen af  

 betingelserne i fondsbeskatningslovens § 10, stk. 1, som betingelse for  

 skattefri udbyttebetaling.
 § 41.  I de i § 38, nr. 2, nævnte tilfælde er  

 fritagelsen endvidere betinget af, at den på investeringsaktieselskabets  

 generalforsamling valgte revisor over for den, der forestår udbetalingen af  

 udbyttet, afgiver skriftlig erklæring om, at selskabet i den periode, hvori  

 udbyttet er modtaget, har opfyldt betingelserne i selskabsskattelovens § 13,  

 stk. 1, nr. 3.
§ 42.  I de i § 38, nr. 3, nævnte tilfælde er  

 fritagelsen for indeholdelse af udbytteskat betinget af, at den pågældende  

 forening m.v. foreviser et frikort, som efter begæring fra foreningen m.v.  

 udstedes af den kommunale skattemyndighed.
Frikortene gælder indtil videre og  

 skal tilbageleveres til skattemyndigheden, når udbyttemodtageren ikke længere  

 opfylder betingelserne for fritagelse for indeholdelse af udbytteskat.
 § 43.  For så vidt angår konti for rateopsparing og  

 opsparing i pensionsøjemed og båndlagte kapitaler, er fritagelsen for  

 indeholdelse af udbytteskat betinget af, at der til selskabet eller den, der  

 på dettes vegne formidler udbytteudbetalingen, afgives en af vedkommende  

 forvaltningsinstitut udfærdiget attest om, at de i § 38, nr. 4, henholdsvis  

 nr. 5, anførte betingelser er opfyldt.
§ 44.  Udbyttemodtageren samt det udbytteudbetalende  

 selskab eller den, der på selskabets vegne formidler udbetalingen, skal på en  

 af Told- og Skattestyrelsen udarbejdet eller godkendt blanket attestere, at  

 udbyttet er udbetalt uden indeholdelse af udbytteskat.
Attestationen skal  

 endvidere indeholde oplysning om:
 § 45.  De i §§ 40-44 nævnte erklæringer og attester  

 indsendes af selskabet til Told- og Skattestyrelsen senest en måned efter  

 forfaldsdagen for indbetaling af udbytteskat, jf. kildeskattelovens § 66,  

 stk. 1.
§ 46.  Hvis en skattepligtig royaltymodtager, der er  

 omfattet af kildeskattelovens § 2, stk. 1, litra i, eller  

 selskabsskattelovens § 2, stk. 1, litra g, dokumenterer at være hjemmehørende  

 i fremmed stat, Færøerne eller Grønland, hvormed Danmark har indgået  

 dobbeltbeskatningsoverenskomst, nedsættes indeholdelsesprocenten eller  

 bortfalder indeholdelsen af royaltyskat i overensstemmelse med  

 overenskomstens bestemmelser.
Når Danmarks afkald eller begrænsning af  

 beskatningsretten er betinget af, at royaltyen er skattepligtig i fremmed  

 stat, Færøerne eller Grønland, skal modtageren fremvise fornøden  

 dokumentation herfor, jf. stk. 2 og 3.
Stk. 2.  Dokumentation efter stk. 1 skal indsendes til  

 Told- og Skattestyrelsen.
Der træffes herefter afgørelse om, hvorvidt  

 indeholdelse af royaltyskat kan nedsættes eller bortfalde.
Afgørelsen  

 meddeles den skattepligtige og den indeholdelsespligtige.
 Stk. 3.  Told- og Skattestyrelsen kan bestemme, at der  

 ved dokumentation efter stk. 1 skal anvendes en af Told- og Skattestyrelsen  

 udarbejdet eller godkendt blanket.
Beskatning af søfolk § 47.  Skat i henhold til § 48 C, stk. 1, i  

 kildeskatteloven skal ikke svares af vederlag, der erhverves ved arbejde  

 udført om bord på et dansk skib, der er registreret i Dansk Internationalt  

 Skibsregister.
 Stk. 2.  Skat i henhold til § 48 C, stk. 1, i  

 kildeskatteloven svares endvidere ikke af personer, der ansættes på de  

 særlige som Hong-Kong betingelser betegnede forhyringsvilkår, under sejlads  

 inden for et område, der mod vest begrænses af meridianen 30Iøst mod nord  

 indtil meridianen 110Iøst af breddeparallellen 32Inord, dog i Det Røde Hav  

 ikke nord for Port Said, samt mod øst af meridianen 180Iøst.
Henstand ved klage over en skatteansættelse § 48.  Når en skatteansættelse påklages til  

 skatteankenævnet eller Landsskatteretten efter reglerne i  

 skattestyrelsesloven, kan der efter ansøgning bevilges vedkommende  

 skattepligtige henstand med skattebetalingen.
Stk. 2.  Henstand kan gives med betaling af indkomstskat  

 til staten, kommune og amtskommune, skat af særlig indkomst, formueskat,  

 selskabsskat og skat, der er pålignet dødsboer.
Henstand kan endvidere gives  

 med betaling af kirkelige afgifter, skat i henhold til lov om  

 kulbrinteindvinding, samt andre skatter og afgifter, for hvilke reglerne i  

 kildeskatteloven finder tilsvarende anvendelse.
Henstanden skal omfatte de  

 påløbne morarenter.
Stk. 3.  Henstand kan kun gives med den del af den  

 pålignede skat inkl. morarenter, der ved årsopgørelsen er fremkommet som  

 skyldig skat, som ikke er betalt på ansøgningstidspunktet, og som kan  

 henføres til den påklagede forhøjelse.
Det er endvidere en betingelse for  

 henstand, at den skyldige skat opkræves særskilt.
Henstand kan således ikke  

 gives, i det omfang det skyldige beløb i henhold til kildeskattelovens § 61,  

 stk. 3, overføres som tilsvar til det efterfølgende år (indregnet restskat).
 Henstand med formueskat for pensionister  

 m.fl.
 § 49.  Ansøgning om henstand med formueskat vedrørende  

 fast ejendom efter kildeskattelovens § 89 A indgives senest 4 uger efter, at  

 den skattepligtige har modtaget underretning om beregningen.
§ 50.  Den del af formuen, der vedrører ejerboligen,  

 jf. kildeskattelovens § 89 A, opgøres som den ejendomsværdi m.v. for  

 ejerboligen, der er lagt til grund ved formueansættelsen for det pågældende  

 år, med fradrag af de pantehæftelser, der påhviler ejerboligen.
Til  

 pantehæftelser medregnes dog ikke ejerpantebreve og skadesløsbreve.
 Stk. 2.  For ejendomme, der opfylder betingelserne for  

 vurderingsfordeling efter vurderingslovens § 33, stk. 4-6, fordeles  

 pantehæftelserne forholdsmæssigt efter den af vurderingsrådet foretagne  

 fordeling af ejendomsværdien.
§ 51.  Den skattepligtige skal, inden 1 måned efter  

 beløbet forfalder, jf. kildeskattelovens § 89 A, stk. 5, give meddelelse  

 herom til den kommunale skattemyndighed.
Sidste rettidige betalingsdag er 6  

 måneder efter forfaldsdagen.
Stk. 2.  Hvis den skattepligtige har flere ejerboliger,  

 for hvilke der er indrømmet henstand med formueskat, og en af disse  

 ejerboliger afhændes eller ophører med at tjene til bolig for den  

 skattepligtige eller dennes husstand, forfalder henstandsbeløbet vedrørende  

 denne ejerbolig til betaling.
Den del af det samlede henstandsbeløb, der  

 forfalder til betaling, opgøres under hensyn til friværdiernes størrelse for  

 de pågældende ejendomme i de år, hvori de pågældende ejendomme har været  

 omfattet af en henstandsordning.
 Stk. 3.  Når den kommunale skattemyndighed ved  

 meddelelsen fra den skattepligtige eller på anden måde er blevet bekendt med,  

 at et henstandsbeløb er forfaldent til betaling, sender den underretning  

 herom og om forfaldsgrunden til Told- og Skattestyrelsen.
§ 52.  Ved salg af ejerbolig og køb af ny kan  

 anmodning om forlængelse af henstandsordningen efter kildeskattelovens § 89  

 A, stk. 5, indgives inden 6 måneder efter afhændelsen.
Erhvervelse af den nye  

 ejerbolig skal ske i løbet af det indkomstår, hvori afhændelsen finder sted,  

 eller i det nærmest efterfølgende.
Når den nye ejerbolig er erhvervet, skal  

 den skattepligtige inden 1 måned give meddelelse herom til den kommunale  

 skattemyndighed.
Stk. 2.  Den del af henstandsordningen vedrørende en  

 tidligere ejerbolig, som ikke forlænges efter stk. 1, forfalder til betaling  

 ved erhvervelsen af en ny ejerbolig med sidste rettidige betalingsdag 6  

 måneder efter denne dato.
Hvis den skattepligtige ved udløbet af den i stk.  

 1, 2. pkt. nævnte frist ikke har erhvervet en ny ejerbolig, forfalder  

 henstandsbeløbet ved fristens udløb med sidste rettidige betalingsdato 6  

 måneder efter denne dato.
Stk. 3.  Reglerne i stk. 1-2 kan også anvendes, såfremt  

 den skattepligtige har erhvervet den nye ejerbolig inden afhændelsen af den  

 tidligere.
Erhvervelsen af den nye ejerbolig må dog tidligst være sket i det  

 nærmeste foregående indkomstår før det indkomstår, hvori den tidligere  

 ejerbolig afhændes.
Ansøgning om forlængelse skal dog indgives inden 1 måned  

 efter afhændelsen af den tidligere ejerbolig.
Den del af henstanden  

 vedrørende den tidligere ejerbolig, som ikke forlænges, forfalder ved  

 afhændelsen med sidste rettidige betalingsdato 6 måneder efter denne dato.
 Stk. 4.  Henstandsordninger vedrørende tidligere  

 ejerboliger i fredede bygninger kan kun forlænges efter reglerne i stk. 1-3,  

 såfremt ejeren ved afhændelsen er pensionist, jf. kildeskattelovens § 89 A,  

 stk. 1.
Kildeskat til Grønland § 53.  Personer, dødsboer, selskaber, fonde,  

 foreninger og institutioner m.v., der har hjemting her i landet, skal  

 foretage indeholdelse af kildeskat til Grønland ved udbetaling eller  

 godskrivning af vederlag for arbejde og ved udbetaling af pensioner, som er  

 omfattet af skattepligt efter den grønlandske landstingslov om indkomstskat.
 § 54.  Registrering af indeholdelsespligtige,  

 regnskabsførelse og redegørelse vedrørende udbetalt eller godskreven indkomst  

 og indeholdt kildeskat samt afgivelse af oplysninger til brug ved  

 skatteligningen og skatteberegningen for indkomstmodtageren foretages efter  

 de regler, der gælder for indeholdelsespligtige med hjemting i Grønland.
 Stk. 2.  Indeholdte kildeskattebeløb indbetales til  

 Told- og Skattestyrelsen tillige med summarisk redegørelse for de indeholdte  

 beløb efter de almindelige regler, jf. § 28. Når praktiske hensyn taler  

 herfor, kan Told- og Skattestyrelsen efter forudgående drøftelse med  

 skattedirektoratet i Grønland bestemme, at der skal gælde visse afvigelser  

 herfra.
§ 55.  Såfremt indkomstmodtagerens ophold i Grønland  

 må forventes at vare mindre end 6 måneder, skal den indeholdelsespligtige  

 foretage indeholdelse af såvel dansk som grønlandsk kildeskat.
I den  

 beregnede danske kildeskat fradrages det beløb, der indeholdes i kildeskat i  

 Grønland.
Bøder m.v., Forskudt indkomstår § 56.  Overtrædelse af bestemmelserne i § 18, § 30, §  

 32, § 33, § 34, stk. 2 og 4, § 35 og § 36 straffes med bøde, hvis  

 overtrædelsen er begået forsætligt eller ved grov uagtsomhed.
På samme måde  

 straffes den, der ikke rettidigt efterkommer et af skattemyndighederne  

 fremsat krav efter § 31.
 Stk. 2.  Told- og skatteregionerne bemyndiges til efter  

 kildeskattelovens § 79, stk. 1, at tilkendegive, at en sag kan afgøres ved en  

 administrativ bøde.
 Stk. 3.  Udlæg for bøder efter kildeskattelovens § 79  

 kan foretages af told- og skattefogederne, jf. lov om fremgangsmåden ved  

 inddrivelse af skatter og afgifter m.v.
 § 57.  For skattepligtige, der anvender en fra  

 kalenderåret afvigende regnskabsperiode, træder i kapitel 2-4 det til  

 indkomståret svarende kalenderår i stedet for indkomståret.
Ikrafttrædelsesbestemmelser § 58.  Bekendtgørelsen træder i kraft den 9. oktober  

 1993. § 20, nr. 20 og 21, § 23 og § 30, stk. 1, 2. pkt. og stk. 2, har  

 virkning fra og med indeholdelse af forskudsskat for 1994.
 Stk. 2.  § 5 i bekendtgørelse nr. 731 af 7. september  

 1993 ophæves.
 Stk. 3.  Bekendtgørelse nr. 1100 af 11. december 1992,  

 som ændret ved bekendtgørelse nr. 129 af 19. marts 1993, ophæves, jf. dog  

 stk. 4-6.
 Stk. 4.  § 21, nr. 5-6, i den i stk. 3, nævnte  

 bekendtgørelse finder anvendelse indtil ikrafttrædelse af lov nr. 436 af 30.  

 juni 1993 om ændring af lov om arbejdsformidling og arbejdsløshedsforsikring  

 m.v.
 Stk. 5.  § 21, nr. 11-14, i den i stk. 3, nævnte  

 bekendtgørelse finder anvendelse indtil ophævelse af lov om arbejdstilbud til  

 ledige, jf. lovbekendtgørelse nr. 634 af 17. juli 1992 med senere ændringer.
 Stk. 6.  § 21, nr. 15-17, § 22, nr. 4, og § 28, stk. 6,  

 2. pkt., i den i stk. 3, nævnte bekendtgørelse ophæves med virkning fra og  

 med indeholdelse af forskudsskat for 1994.
