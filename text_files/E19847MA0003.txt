 Nævnet har truffet afgørelse om, at tilskud, der ydes til personaledrevne  

 kantiner til dækning af rengøringsudgifterne, jf. § 2, stk. 3, i  

 finansministeriets cirkulære nr 197 af 3. december 1982 om oprettelse og  

 drift af personalekantiner mv. hos statslige institutioner, skal  

 afgiftsberigtiges.
 Nævnet finder, at de nævnte tilskud må anses som betaling for levering af  

 afgiftspligtige ydelser.
 Nævnet har endvidere truffet afgørelse om, at en momsregistreret  

 arbejdsgiver har fradragsret for afgiften af de til virksomheden fakturerede  

 ydelser til rengøring mv.
Der er derimod ingen fradragsret, hvis tilskuddet ydes til nedbringelse af  

 priserne for mad- og drikkevarer, jf. merværdiafgiftslovens § 16, stk. 3,  

 punkt a og c.
Tilskuddet skal også i denne situation afgiftsberigtiges af  

 kantinen.
 Afgørelsen supplerer Mn.550 og Mn.839. Se også Mn.297, Mn.536 og Mn.969.
