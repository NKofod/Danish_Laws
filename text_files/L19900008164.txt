 I henhold til kgl. resolution af 23. september 1988 har Danmark  

 ratificeret en i Wien den 22. marts 1985 underskrevet konvention om  

 beskyttelse af ozonlaget.
 Konventionen har følgende ordlyd:
WIENERKONVENTIONEN OM BESKYTTELSE AF OZONLAGET Præambel Parterne i denne konvention, som er klare over de skadelige virkninger, som ændringer i  

 ozonlaget kan have på menneskets sundhed og på miljøet, som erindrer sig de relevante bestemmelser i erklæringen fra De  

 Forenede Nationers Miljøkonference, navnlig princip nr. 21, hvori det hedder,  

 at staterne, i overensstemmelse med De Forenede Nationers Pagt og de  

 internationale retsprincipper, har suveræn ret til at udnytte deres egne  

 ressourcer i henhold til deres miljøpolitik, og de har pligt til at sørge  

 for, at aktiviteter inden for deres jurisdiktion eller under deres kontrol  

 ikke skader miljøet i andre stater eller i områder, der ikke henhører under  

 nogen national jurisdiktion, som tager hensyn til situationen og de særlige behov i  

 udviklingslandene, som er opmærksomme på det arbejde og de undersøgelser, der er i  

 gang i såvel internationale som nationale organisationer, og navnlig den  

 globale handlingsplan for ozonlaget under De Forenede Nationers Miljøprogram, som endvidere er opmærksomme på de forsigtighedsforanstaltninger,  

 der allerede er truffet på nationalt og internationalt plan med henblik på at  

 beskytte ozonlaget, som er sig bevidst, at foranstaltninger til beskyttelse af  

 ozonlaget mod ændringer, der skyldes menneskelige aktiviteter, kun kan  

 træffes som led i samarbejde og aktioner på internationalt plan, og at de bør  

 være baseret på relevante videnskabelige tekniske data, som ligeledes er opmærksomme på nødvendigheden af at gennemføre  

 nye forskningsaktiviteter og systematiske observationer med henblik på at øge  

 vor viden om ozonlaget og om de skadelige virkninger, ændringer heri kan  

 have, og som er fast besluttet på at beskytte menneskets sundhed og miljøet  

 mod de skadelige virkninger af ændringer i ozonlaget, ER BLEVET ENIGE OM FØLGENDE:
Artikel 1 Definitioner I denne konvention forstås ved:
 1. Ozonlag', atmosfærens ozonlag over friktionslaget.
 2. Skadelige virkninger', ændringer i det fysiske  

 eller biotiske miljø, herunder klimatiske ændringer, som har betydelige  

 skadelige virkninger på menneskets sundhed eller på de naturlige eller  

 forvaltede økosystemers sammensætning, modstandsdygtighed og produktivitet  

 eller på ressourcer af gavn for menneskeheden.
 3. Erstatningsteknologi eller -materiel', teknologi  

 eller materiel, hvis anvendelse giver mulighed for at nedsætte eller praktisk  

 talt undgå emissioner af stoffer, der har eller kan have skadelige virkninger  

 på ozonlaget.
 4. Erstatningsstoffer', stoffer, der mindsker, fjerner  

 eller undgår de skadelige virkninger på ozonlaget.
 5. Parter', parterne i denne konvention, medmindre der  

 i konventionens tekst angives en anden fortolkning.
 6. Regional organisation for økonomisk integration',  

 en organisation oprettet af suveræne stater i et givet område, som har  

 kompetence på de af konventionen eller dennes protokoller omfattede områder,  

 og som, efter de deri fastsatte procedurer, er behørigt bemyndiget til at  

 undertegne, ratificere, acceptere, godkende eller tiltræde konventionen eller  

 protokollerne hertil.
 7. Protokoller', protokollerne til denne konvention.
Artikel 2 Almindelige forpligtelser 1. Parterne træffer i overensstemmelse med  

 bestemmelserne i denne konvention og de gældende protokoller, hvori de er  

 parter, passende foranstaltninger til at beskytte menneskets sundhed og  

 miljøet mod de skadelige virkninger, der hidrører fra eller formodes at kunne  

 hidrøre fra menneskelige aktiviteter, som ændrer eller formodes at kunne  

 ændre ozonlaget.
 2. I dette øjemed skal parterne, med deres til  

 rådighed stående midler og muligheder:
 3. Bestemmelserne i denne konvention berører ikke  

 parternes ret til, i overensstemmelse med international ret, at træffe  

 strengere interne foranstaltninger end de ovenfor i stk. 1 og 2 nævnte, og de  

 berører heller ikke de yderligere interne foranstaltninger, som en part  

 allerede måtte have truffet, medmindre disse foranstaltninger er uforenelige  

 med de nævnte parters forpligtelser i medfør af denne konvention.
 4. Gennemførelsen af denne artikel baseres på  

 relevante videnskabelige og tekniske betragtninger.
Artikel 3 Forskning og systematiske observationer 1. Parterne forpligter sig, alt efter  

 omstændighederne, til at iværksætte forskningsarbejder og videnskabelige  

 vurderinger eller til at samarbejde om gennemførelsen af forskning og  

 videnskabelige vurderinger, direkte eller via kompetente internationale  

 organer, vedrørende:
 og de aktiviteter, der er anført i bilag I og II.
 2. Parterne forpligter sig, alt efter  

 omstændighederne, til at fremme eller udvikle, direkte eller via kompetente  

 internationale organer og under fuld hensyntagen til deres nationale  

 lovgivning og til relevante aktiviteter på nationalt og internationalt plan,  

 fællesprogrammer eller supplerende programmer med henblik på systematiske  

 observationer af udviklingen i ozonlaget og i andre relevante parametre, som  

 beskrevet i bilag I.
 3. Parterne forpligter sig til, direkte eller via  

 kompetente internationale organer, at samarbejde om regelmæssigt og uden  

 ubeføjede forsinkelser at indsamle, kontrollere og videreformidle  

 resultaterne af forskningen og observationerne gennem relevante  

 verdensdækkende datacentre.
Artikel 4 Samarbejde på det juridiske, videnskabelige og tekniske område 1. Parterne fremmer og tilskynder til udveksling af  

 passende videnskabelige, tekniske, socio-økonomiske, handelsmæssige og  

 juridiske oplysninger i overensstemmelse med denne konvention og som anført i  

 bilag II.
Disse oplysninger videregives til de af parterne godkendte organer.  

 Ethvert organ, der modtager oplysninger, der betragtes som fortrolige af den  

 pågældende part, sørger for, at de ikke udbredes, og behandler dem med  

 henblik på at beskytte deres fortrolige karakter, inden de stilles til  

 rådighed for samtlige parter.
2. Parterne samarbejder, i overensstemmelse med deres  

 nationale love, regler og praksis og under hensyntagen til navnlig  

 udviklingslandenes behov, om, direkte eller via kompetente internationale  

 organer, at udvikle og videreformidle teknologi og viden.
Samarbejdet finder  

 bl.a. sted på følgende måder:
Artikel 5 Meddelelse af oplysninger Parterne tilsender via sekretariatet den ved artikel 6 oprettede  

 konference for parterne, oplysninger om de foranstaltninger, som de har  

 truffet i medfør af denne konvention og de protokoller, hvori de er parter,  

 idet disse rapporters form og hyppighed afgøres på møderne for parterne i de  

 pågældende instrumenter.
Artikel 6 Parternes konference 1. Med denne artikel oprettes en konference for  

 parterne.
Det første møde for parternes konference vil i medfør af artikel 7  

 blive sammenkaldt af det midlertidigt udpegede sekretariat, senest eet år  

 efter denne konventions ikrafttræden.
Derefter vil der blive afholdt ordinære  

 møder for parternes konference med regelmæssige mellemrum, som konferencen  

 fastsætter på sit første møde.
 2. Ekstraordinære møder for parternes konference kan  

 afholdes på et hvilket som helst tidspunkt, som konferencen måtte skønne  

 nødvendigt, eller på skriftlig anmodning af en af parterne, forudsat at denne  

 anmodning, senest seks måneder efter, at parterne er blevet underrettet herom  

 af sekretariatet, støttes af mindst en tredjedel af dem.
 3. Parternes konference udarbejder og vedtager  

 enstemmigt sin egen forretningsorden og sin egen finansforordning,  

 forretningsordenerne og finansforordningerne for ethvert hjælpeorgan, som den  

 måtte oprette, samt de finansielle bestemmelser vedrørende sekretariatets  

 drift.
 4. Parternes konference fører løbende tilsyn med  

 anvendelsen af denne konvention og skal endvidere:
5.De Forenede Nationer, dets særorganisationer og Det Internationale  

 Atomenergiagentur såvel som enhver stat, der ikke er part i denne konvention,  

 kan ved observatører være repræsenteret på møderne for parternes konference.  

 Ethvert organ eller agentur, det være sig nationalt eller internationalt,  

 statsligt eller ikke-statsligt, som har kompetence på områder, der vedrører  

 beskyttelsen af ozonlaget, og som har underrettet sekretariatet om, at det  

 som observatør ønsker at lade sig repræsentere ved et møde i parternes  

 konference, kan få adgang, medmindre mindst en tredjedel af de  

 tilstedeværende parter gør indsigelse herimod.
Observatørers adgang til og  

 deltagelse i møder finder sted efter den af parternes konference vedtagne  

 forretningsorden.
Artikel 7 Sekretariat 1. Sekretariatets funktioner er følgende:
 2. Sekretariatsfunktionerne vil midlertidigt blive  

 udført af De Forenede Nationers Miljøprogram indtil afslutningen af det  

 første ordinære møde for parternes konference, afholdt i overensstemmelse med  

 artikel 6. På sit første ordinære møde udpeger parternes konference  

 sekretariatet blandt de kompetente internationale organisationer, der måtte  

 have tilbudt at påtage sig sekretariatsfunktionerne, som fastsat i denne  

 konvention.
Artikel 8 Vedtagelse af protokoller 1. Parternes konference kan på et møde vedtage  

 protokoller til denne konvention i overensstemmelse med artikel 2.
 2. Teksten til enhver foreslået protokol meddeles  

 parterne af sekretariatet mindst seks måneder inden det nævnte møde.
Artikel 9 Ændringer til konventionen eller til protokollerne 1. Enhver part kan foreslå ændringer til denne  

 konvention eller til en hvilken som helst af protokollerne hertil.
I disse  

 ændringer tages der bl.a. behørigt hensyn til relevante videnskabelige og  

 tekniske overvejelser.
2. Ændringer til denne konvention vedtages på et møde  

 i parternes konference. Ændringer til en protokol vedtages på et møde for  

 parterne i den pågældende protokol.
Teksten til enhver ændring, der foreslås  

 til denne konvention eller til en hvilken som helst af protokollerne hertil,  

 meddeles, medmindre andet er fastsat i den pågældende protokol, parterne af  

 sekretariatet mindst seks måneder inden det møde, hvor ændringen foreslås  

 vedtaget.
Sekretariatet tilsender ligeledes signatarerne af denne konvention  

 de foreslåede ændringer til orientering.
 3. Parterne sparer sig ingen anstrengelser for at nå  

 til enighed ved consensus om enhver foreslået ændring til denne konvention.  

 Hvis der på trods af disse bestræbelser ikke nås til enighed, vedtages  

 ændringen, som en sidste udvej, ved et flertal på tre fjerdedele af de  

 parter, der er til stede på mødet, og som har afgivet stemme, og depositaren  

 forelægger ændringen for alle parterne til ratifikation, godkendelse eller  

 accept.
 4. Den i stk. 3 ovenfor beskrevne fremgangsmåde finder  

 anvendelse på ændringer til enhver protokol til konventionen, idet dog et  

 flertal på to tredjedele af parterne i den pågældende protokol, der er til  

 stede på mødet, og som har afgivet stemme, er tilstrækkeligt til vedtagelse  

 af de pågældende ændringer.
5. Ratifikation, godkendelse eller accept af ændringer  

 meddeles depositaren skriftligt. Ændringer, der er vedtaget i  

 overensstemmelse med stk. 3 eller 4 ovenfor, træder i kraft mellem de parter,  

 der har accepteret dem den halvfemsindstyvende dag, efter at depositaren har  

 modtaget meddelelse om ratifikation, godkendelse eller accept af ændringerne  

 fra mindst tre fjerdedele af parterne i denne konvention eller fra mindst to  

 tredjedele af parterne i den pågældende protokol, medmindre andet er fastsat  

 i den pågældende protokol.
Dernæst træder ændringerne i kraft over for enhver  

 anden part den halvfemsindstyvende dag efter den pågældende parts deponering  

 af sit instrument for ratifikation, godkendelse eller accept af ændringerne.
 6. I denne artikel forstås ved udtrykket »parter,  

 der er til stede på mødet, og som har afgivet stemme«, de parter, der er  

 til stede på mødet, og som har stemt ja eller nej.
Artikel 10 Vedtagelse af bilagene og ændringer til disse bilag 1. Bilagene til denne konvention eller til en hvilken  

 som helst protokol hertil er en integrerende del af konventionen eller den  

 pågældende protokol, og enhver henvisning til denne konvention eller til  

 protokollerne hertil er, medmindre andet udtrykkeligt er fastsat, ligeledes  

 en henvisning til bilagene til disse instrumenter.
Disse bilag er begrænset  

 til videnskabelige, tekniske og administrative spørgsmål.
 2. Medmindre andet er fastsat i en hvilken som helst  

 protokol vedrørende bilagene til den pågældende protokol, finder følgende  

 procedure anvendelse på forslag til, vedtagelse og ikrafttrædelse af  

 supplerende bilag til denne konvention eller bilag til en protokol hertil:
3. Forslag om samt vedtagelse og ikrafttrædelse af  

 ændringer til bilagene til denne konvention eller til en hvilken som helst af  

 protokollerne hertil forelægges efter den samme procedure som forslag til  

 samt vedtagelse og ikrafttrædelse af bilagene til konventionen eller til en  

 hvilken som helst af protokollerne hertil.
I bilagene og i ændringerne hertil  

 tages der bl.a. behørigt hensyn til relevante videnskabelige og tekniske  

 betragtninger.
 4. Såfremt et supplerende bilag eller en ændring til  

 et bilag indebærer en ændring i konventionen eller i en protokol, træder det  

 supplerende bilag eller det ændrede bilag først i kraft, når den nævnte  

 ændring til konventionen eller til den pågældende protokol selv træder i  

 kraft.
Artikel 11 Bilæggelse af tvister 1. I tilfælde af tvist mellem parterne vedrørende  

 fortolkningen eller anvendelsen af denne konvention søger de berørte parter  

 at forhandle sig frem til en løsning.
 2. Hvis de berørte parter ikke kan nå til enighed ved  

 at forhandle, kan de i fællesskab anmode en tredjepart om bistand eller  

 mægling.
 3. Enhver stat eller regional organisation for  

 økonomisk integration kan, når den ratificerer, accepterer, godkender eller  

 tiltræder denne konvention, skriftligt erklære over for depositaren, at den i  

 tilfælde af tvister, der ikke er blevet bilagt i overensstemmelse med stk. 1  

 eller 2 ovenfor, accepterer en eller begge nedenstående fremgangsmåder som  

 obligatorisk(e):
 4. Hvis parterne ikke har accepteret den samme  

 procedure eller nogen af de nævnte procedurer i overensstemmelse med stk. 3  

 ovenfor, underkastes tvisten forligsbehandling i overensstemmelse med stk. 5  

 nedenfor, medmindre parterne bliver enige om andet.
5. Der oprettes en forligskommission på anmodning af  

 en af parterne i tvisten.
Kommissionen består af et antal medlemmer, udpeget  

 ligeligt af hver af de berørte parter, og formanden vælges i fællesskab af de  

 således udpegede medlemmer.
Kommissionen afsiger en kendelse, som ikke kan  

 appelleres, og som gælder som en henstilling; parterne anlægger et objektivt  

 syn på den.
 6. Bestemmelserne i denne artikel finder anvendelse på  

 enhver protokol, medmindre andet er fastsat i den pågældende protokol.
Artikel 12 Undertegnelse Denne konvention er åben for undertegnelse for stater og regionale  

 organisationer for økonomisk integration i Republikken Østrigs  

 udenrigsministerium i Wien fra den 22. marts 1985 til den 21. september 1985,  

 og i De Forenede Nationers hovedkvarter i New York fra den 22. september 1985  

 til den 21. marts 1986.
Artikel 13 Ratifikation, accept eller godkendelse 1. Denne konvention og enhver protokol hertil  

 forelægges til ratifikation, accept eller godkendelse for stater og regionale  

 organisationer for økonomisk integration.
Ratifikations-, accept- eller  

 godkendelsesinstrumenterne deponeres hos depositaren.
2. Enhver organisation, som er nævnt i stk. 1 ovenfor,  

 og som bliver part i denne konvention eller i en protokol hertil, uden at  

 nogen af den pågældende organisations medlemsstater selv er part i  

 konventionen, er bundet af alle de i konventionen eller den pågældende  

 protokol fastsatte forpligtelser.
Hvis en eller flere medlemsstater af en  

 sådan organisation er parter i konventionen eller i en protokol hertil, skal  

 organisationen og dens medlemsstater afgøre fordelingen af deres respektive  

 ansvarsområder, for så vidt angår opfyldelsen af deres forpligtelser i medfør  

 af konventionen eller protokollen.
I tilfælde af denne art er organisationen  

 eller medlemsstaterne ikke berettiget til samtidig at udøve deres rettigheder  

 i medfør af konventionen eller den pågældende protokol.
3. De i stk. 1 omhandlede organisationer skal i deres  

 ratifikations-, accept- eller godkendelsesinstrumenter angive omfanget af  

 deres kompetence på de områder, der omfattes af konventionen eller den  

 pågældende protokol.
Disse organisationer giver ligeledes depositaren  

 meddelelse om enhver væsentlig ændring i omfanget af deres kompetence.
Artikel 14 Tiltrædelse 1. Denne konvention og enhver protokol hertil er åben  

 for tiltrædelse for stater og regionale organisationer for økonomisk  

 integration fra den dato, hvor konventionen eller den pågældende protokol  

 ikke længere er åbne for undertegnelse.
Tiltrædelsesinstrumenterne deponeres  

 hos depositaren.
2. De i stk. 1 ovenfor omhandlede organisationer  

 angiver i deres tiltrædelsesinstrumenter omfanget af deres kompetence på de  

 områder, der omfattes af konventionen eller den pågældende protokol.
De  

 meddeler ligeledes depositaren enhver væsentlig ændring i omfanget af deres  

 kompetence.
 3. Bestemmelserne i artikel 13, stk. 2, finder  

 anvendelse på de regionale organisationer for økonomisk integration, som  

 tiltræder denne konvention eller en hvilken som helst protokol hertil.
Artikel 15 Stemmeret 1. Hver part i konventionen eller i en hvilken som  

 helst protokol hertil har een stemme.
2. Med forbehold af bestemmelserne i stk. 1 ovenfor  

 tildeles de regionale organisationer for økonomisk integration, til udøvelse  

 af deres stemmeret på områder, der henhører under deres kompetence, et antal  

 stemmer svarende til antallet af de af deres medlemsstater, der er parter i  

 konventionen eller i den pågældende protokol.
Disse organisationer anvender  

 ikke deres stemmeret, såfremt deres medlemsstater anvender deres stemmeret,  

 og vice versa.
Artikel 16 Forholdet mellem konventionen og protokollerne hertil 1. Ingen stat eller regional organisation for  

 økonomisk integration kan blive part i en protokol uden at være eller  

 samtidig blive part i konventionen.
 2. Beslutninger vedrørende en protokol træffes  

 udelukkende af parterne i den pågældende protokol.
Artikel 17 Ikrafttrædelse 1. Denne konvention træder i kraft på den  

 halvfemsindstyvende dag efter datoen for deponering af det tyvende  

 ratifikations-, accept-, godkendelses- eller tiltrædelsesinstrument.
 2. Medmindre andet er fastsat i protokollen, vil  

 enhver protokol træde i kraft på den halvfemsindstyvende dag efter datoen for  

 deponeringen af det ellevte instrument for ratifikation, accept, godkendelse  

 eller tiltrædelse af den pågældende protokol.
 3. Over for hver af de parter, der ratificerer,  

 accepterer, godkender eller tiltræder denne konvention efter deponeringen af  

 det tyvende ratifikations-, accept-, godkendelses- eller  

 tiltrædelsesinstrument, træder konventionen i kraft den halvfemsindstyvende  

 dag efter den dato, hvor den nævnte part har deponeret sit ratifikations-,  

 accept-, godkendelses- eller tiltrædelsesinstrument.
 4. Medmindre andet er fastsat i den pågældende  

 protokol, træder enhver protokol i kraft over for en part, der ratificerer,  

 accepterer, godkender eller tiltræder den nævnte protokol efter dennes  

 ikrafttræden i overensstemmelse med stk. 2 ovenfor, den halvfemsindstyvende  

 dag efter den dato, hvor den nævnte part deponerede sit ratifikations-,  

 accept-, godkendelses- eller tiltrædelsesinstrument, eller den dato, hvor  

 konventionen træder i kraft over for den nævnte part, idet den seneste dato  

 vil være gældende.
 5. I forbindelse med stk. 1 og 2 ovenfor kan intet  

 instrument, der deponeres af en regional organisation for økonomisk  

 integration, føjes til de instrumenter, som medlemsstater af den nævnte  

 organisation allerede har deponeret.
Artikel 18 Forbehold Der må ikke tages forbehold over for denne konvention.
Artikel 19 Opsigelse 1. Efter udløbet af en frist på fire år at regne fra  

 datoen for denne konventions ikrafttræden over for en part kan den pågældende  

 part når som helst opsige konventionen ved skriftlig meddelelse til  

 depositaren.
 2. Medmindre andet er fastsat i en hvilken som helst  

 af protokollerne, kan enhver part, når som helst efter udløbet af en frist på  

 fire år at regne fra datoen for den pågældende protokols ikrafttræden over  

 for den pågældende part, opsige den nævnte protokol ved skriftlig meddelelse  

 herom til depositaren.
 3. Enhver opsigelse får virkning efter udløbet af en  

 frist på et år efter datoen for depositarens modtagelse heraf eller på en  

 hvilken som helst anden senere dato, som kan anføres i opsigelsesmeddelelsen.
 4. Enhver part, som har opsagt denne konvention, vil  

 ligeledes blive betragtet som havende opsagt de protokoller, hvori den er  

 part.
Artikel 20 Depositar 1. Generalsekretæren for De Forenede Nationer påtager  

 sig opgaven som depositar for denne konvention samt for protokollerne hertil.
 2. Depositaren underretter navnlig parterne om:
Artikel 21 Autentiske tekster Originaleksemplaret af denne konvention, hvis arabiske, engelske, franske,  

 kinesiske, russiske og spanske versioner alle er lige autentiske, deponeres  

 hos De Forenede Nationers generalsekretær.
 TIL BEKRÆFTELSE HERAF har undertegnede, som er behørigt bemyndiget hertil,  

 undertegnet denne konvention.
 Udfærdiget i Wien, den toogtyvende marts nitten hundrede og femogfirs.
Bilag I Forskning og systematiske observationer 1. Parterne i konventionen erkender, at de vigtigste  

 videnskabelige problemer er:
 2. Parterne i konventionen vil, i overensstemmelse med  

 artikel 3, samarbejde om forskning, om systematiske observationer og om  

 udarbejdelse af henstillinger om fremtidige forsknings- og  

 observationsaktiviteter på bl.a. følgende områder:
 Teoretiske undersøgelser og observationer a) af ozons og andre  

 sporstoffers betydning for strålingen og af virkningerne på de klimatiske  

 parametre, såsom temperaturerne ved jordens og havenes overflade,  

 nedbørsforholdene og udvekslingen mellem troposfæren og stratosfæren, og b)  

 konsekvenserne af disse klimatiske virkninger for forskellige aspekter af  

 menneskets aktiviteter.
3. Parterne i konventionen samarbejder, under  

 hensyntagen til udviklingslandenes særlige behov, om at fremme den form for  

 videnskabelig og teknisk uddannelse, der kræves for at deltage i de i dette  

 bilag beskrevne forskningsaktioner og systematiske observationer.
Der bør  

 lægges særlig vægt på komparativ kalibrering af observationsapparater og  

 -metoder med henblik på at indhente sammenlignelige eller standardiserede  

 videnskabelige data.
 4. Nedenstående naturlige eller menneskeskabte kemiske  

 stoffer - ikke opstillet i prioriteringsrækkefølge - synes at kunne ændre  

 ozonlagets kemiske og fysiske egenskaber:
 Carbonmonoxid kommer i store mængder fra naturlige og menneskeskabte  

 kilder og synes at spille en vigtig direkte rolle i troposfærens fotokemi og  

 en indirekte rolle i stratosfærens fotokemi.
 Carbondioxid kommer i store mængder fra naturlige og menneskeskabte kilder  

 og indvirker på stratosfærens ozon ved at ændre atmosfærens varmebalance.
 Methan er af både naturlig og menneskeskabt oprindelse og indvirker på  

 ozonindholdet i såvel troposfæren som stratosfæren.
 Disse carbonhydrider, der omfatter en lang række kemiske stoffer, er af  

 såvel naturlig som menneskeskabt oprindelse og spiller en direkte rolle i  

 troposfærens fotokemi og en indirekte rolle i stratosfærens fotokemi.
Den vigtigste kilde til N 2 O er naturlig, men de menneskeskabte  

 emissioner bliver stadig mere omfattende.
Dette oxid er den vigtigste kilde  

 til NOx i stratosfæren, hvor de spiller en afgørende rolle for nedbringelsen  

 af ozon-koncentrationen.
 De jordnære kilder til NOx spiller kun en vigtig direkte rolle i de  

 fotokemiske processer i troposfæren og indirekte i de fotokemiske processer i  

 stratosfæren, medens emissioner af NOx i nærheden af tropopausen kan ændre  

 ozonmængden i troposfæren og stratosfæren direkte.
 De fuldt halogenerede alkaner er menneskeskabte og er en kilde til ClOx,  

 som spiller en vigtig rolle i ozonens fotokemi, navnlig i 30-50 km's højde.
Kilden til CH 3 Cl er naturlig, medens de andre ovenfor nævnte delvis  

 halogenerede alkaner er menneskeskabte.
Disse gasser er også en kilde til  

 ClOx i stratosfæren.
Fuldt halogenerede alkaner, f.eks.
CF 3 Br Disse gasser er menneskeskabte og er en kilde til BrOx, der opfører sig på  

 samme måde som ClOx.
 Hydrogen er af naturlig og menneskabt oprindelse; hydrogen spiller en  

 sekundær rolle i stratosfærens fotokemi.
Vand, der er af naturlig oprindelse, spiller en væsentlig rolle i  

 troposfærens og stratosfærens fotokemi.
Blandt de lokale årsager til  

 tilstedeværelsen af vanddamp i stratosfæren kan nævnes oxydation af methan  

 og, i mindre grad, af hydrogen.
Bilag II Udveksling af oplysninger 1. Parterne i konventionen erkender, at indsamling og  

 fælles udnyttelse af oplysninger er et vigtigt middel til at realisere  

 målsætningerne for denne konvention og til at sikre, at der træffes  

 hensigtsmæssige og rimelige foranstaltninger.
Parterne udveksler derfor  

 oplysninger om videnskabelige, tekniske, socio-økonomiske, handelsmæssige og  

 juridiske spørgsmål.
2. Når parterne afgør, hvilke oplysninger der bør  

 indsamles og udveksles, bør de tage hensyn til disse oplysningers nytte og  

 udgifterne til indsamling heraf.
Parterne erkender endvidere, at samarbejde i  

 henhold til dette bilag skal være i overensstemmelse med national lovgivning  

 og praksis vedrørende patenter, handelshemmeligheder og beskyttelse af  

 fortrolige oplysninger og intellektuel ejendomsret.
3. Videnskabelige oplysninger Oplysninger om:
4. Tekniske oplysninger Disse oplysninger vedrører bl.a.:
5. Socio-økonomiske og handelsmæssige oplysninger om de i bilag I  

 omhandlede stoffer Disse oplysninger vedrører bl.a.:
6. Juridiske oplysninger Disse oplysninger vedrører bl.a.:
 Konventionen trådte i medfør af artikel 17, stk. 1, i kraft den 22.  

 september 1988 for følgende lande:
 Amerikas Forenede Stater, Australien, Canada, Egypten, Finland, Frankrig,  

 Guatemala, Hviderusland, Maldiverne, Mexico, New Zealand, Norge, Schweiz,  

 Sovjetunionen, Storbritannien, Sverige, Uganda, Ukraine, Ungarn og Østrig.
 Danmarks ratifikationsinstrument deponeredes den 29. september 1988 hos De  

 Forenede Nationers generalsekretær, og konventionen trådte i medfør af  

 artikel 17, stk. 3, i kraft den 28. december 1988 for Danmark.
 Endvidere har følgende parter med virkning fra de vedføjede datoer  

 ratificeret eller tiltrådt konventionen:
Udenrigsministeriet, den 9. august 1990 Uffe Ellemann-Jensen (* 1) Andre landes tiltrædelse:
