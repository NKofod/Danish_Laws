 Som anført i bekendtgørelsens § 1, stk. 2 skal karakterskalaen anvendes på  

 følgende måde:
Af karakterdefinitionerne fremgår tydeligt skalaens hovedinddeling i  3  

 trin.
De karakteristiske hovedord er »udmærkede«,  

 »middel« og »usikker«.
 Ved enhver bedømmelse vil man stå sig ved først at placere standpunktet  

 eller præstationen inden for en af de 3 hovedgrupper og derefter afgøre, om  

 den endelige vurdering skal resultere i øverste, midterste eller nederste  

 trin inden for den pågældende hovedgruppe.
I fremlæggelsesfag kan man opdele de fremlagte arbejder i de 3  

 hovedgrupper og derpå differentiere ud derfra.
På lignende måde kan man  

 forholde sig ved karaktergivning i skrivning og orden.
 Til den midterste af hovedgrupperne må henføres præstationer eller  

 standpunkter, der viser, at eleven er så godt hjemme i sit stof, at der kan  

 siges stort set at være tilegnet.
 For at blive placeret i den øverste gruppe må eleven derudover vise  

 overblik over stoffet og i større eller mindre grad kunne tage selvstændig  

 stilling til forelagte problemer inden for det pågældende stof.
 Til den nederste af hovedgrupperne henføres elever, der viser  

 usikkerhed i den forstand, at de ikke har tilegnet sig det krævede stof og  

 viser mangel på kundskaber eller færdigheder inden for stoffet.
 Det forudsættes, at yderkaraktererne 13 og 0 kun undtagelsesvis benyttes,  

 de resterende 8 trin bør anvendes således, at elever i løbet af skoleåret  

 forholdsvis let kan rykke et trin op eller ned.
Når karakterskalaen fremtræder som en ren talskala, sker det for så klart  

 som muligt ved selve vurderingen at fastholde, at det netop kun er en skala.  

 Ord eller symboler vil let i tidens løb påvirkes af en praksis ved  

 anvendelsen, medens det ved en skala er lettere at fastholde begreber som:  

 antallet af trin, skalaens midtpunkt osv.
Kan disse begreber fastholdes  

 klart, vil en devaluering kunne undgås.
 Som det fremgår af bekendtgørelsens § 2 skal følgende to betingelser være  

 opfyldt for at realeksamen eller studentereksamen er bestået:
 For de fleste elevers vedkommende vil man kunne afgøre, om han har  

 bestået, alene ved beregning af samtlige karakterers sum eller gennemsnit.  

 For enkelte elever, blandt hvis karakterer der forekommer nogle meget  

 dårlige, vil det dog blive nødvendigt at undersøge udførligt, om betingelse 2  

 er opfyldt.
 For at fritage skolerne for ekstra regnearbejde anføres nedenstående  

 tabel, i hvis vandrette indgang man finder angivet summen af de to laveste  

 karakterer, og i hvis lodrette indgang står anført antallet af karakterer.  

 Inde i tabellen finder man den laveste sum af samtlige karakterer, med  

 hvilken eleven kan bestå.
 Eks. 1:
En elev har følgende 12 karakterer: 10, 6, 3, 9, 0, 11, 13, 9, 10, 9, 8  

 og 10. Summen af de to laveste karakterer er 3, og summen af samtlige 12  

 karaktere er 98. Når summen af de to laveste karakterer er 3, viser tabellen,  

 at summen af samtlige 12 karakterer skal være mindst 103, for at eleven skal  

 bestå.
Eleven har altså ikke bestået.
 Eks. 2:
En elev har følgende 12 karakterer: 8, 5, 8, 6, 3, 8, 6, 7, 8, 3, 7 og  

 9. Summen af de to laveste karakterer er 6, og summen af samtlige 12  

 karakterer er 78. Når summen af de to laveste karaktere er 6, viser tabellen,  

 at summen af samtlige 12 karakterer skal være mindst 76, for at eleven skal  

 bestå.
Eleven har altså bestået.
 Eks. 3:
 En elev har følgende 9 karakterer: 8, 10, 6, 9, 8, 11, 3, 5 og 6.  

  Summen af de to laveste karakterer er 8, og summen af samtlige 9 karakterer  

 er 66. Når summen af de to laveste karakterer er 8, viser tabellen, at summen  

 af samtlige 9 karakterer skal være mindst 49,5, for at eleven kan bestå.  

 Eleven har altså bestået.
 Eks. 4:
 En elev har følgende 9 karakterer: 8, 6, 3, 9, 5, 5, 3, 7 og 8.  

  Summen af de to laveste karakterer er 6, og summen af samtlige 9 karakterer  

 er 54. Når summen af de to laveste karakterer er 6, viser tabellen, at summen  

 af samtlige 9 karakterer skal være mindst 55, for at eleven skal bestå.  

 Eleven har altså ikke bestået.
Til vejledning for bedømmelserne fremsættes nedenstående bemærkninger om  

 brugen af den nye skala, hvor man for nogle af trinenes vedkommende giver en  

 kort karakteristik af de tilsvarende standpunkter og præstationer.
Brugen af  

 de ikke beskrevne trin vil med fornøden sikkerhed fremgå som mellemværdier  

 mellem de beskrevne.
Da skalaen skal anvendes i skoleformer af forskellige  

 niveauer, må det fremhæves, at de anførte karakterdefinitioner i hvert enkelt  

 skoleform selvsagt må anvendes i relation til de krav, som stilles der.
Karakteren 6 er placeret lige over bestågrænsen; den svarer derfor  

 til et standpunkt eller en præstation, hvor eleven har vist det mindste mål  

 af forståelse, kundskaber og færdigheder, hvormed man kunne bestå, hvis man  

 tænkte sig, at undervisningen eller prøven kun omfattede eet fag.
Med hensyn  

 til den viste forståelse og fremstilling samt de viste kundskaber og  

 færdigheder må standpunktets plusser og minusser stå nogenlunde lige.
I  

 præstationer (skriftlige og mundtlig), hvor man med rimelig nøjagtighed kan  

 angive, hvor stor en brøkdel af den stillede opgave eller det forelagte emne  

 eleven har magtet, skal denne brøkdel være 1/2.
 Bedømmerens opmærksomhed henledes på, at standpunkter og præstationer, der  

 som ovenfor beskrevet svarer til brøkdelen 1/2, ikke som hidtil skal vurderes  

 til den højeste af skalaens to midterste trin (hidtil g), men skal vurderes  

 til en karakter (6), under hvilken der kun findes tre trin, medens der findes  

 hele seks trin over.
 Karakteren 0 gives til den elev, der med hensyn til den pågældende  

 skoleforms undervisningsstof har vist fuldstændig mangel på forståelse og  

 svigtende evne eller svigtende vilje til at tilegne sig det, og den gives for  

 en præstation, hvor eleven under prøven ikke har vist kundskaber eller  

 færdigheder inden for det stof, der kræves tilegnet ved den pågældende prøve.  

 Den omstændighed, at eleven har vist kundskaber og færdigheder, der alene  

 svarer til kravene i en underliggende skoleform, kan således ikke i sig selv  

 berettige til anvendelse af en højere karakter end 0.
Karakteren 0 må blive ret sjælden.
Det kan ikke påregnes, at der i enhver  

 klasse findes elever, der gør sig fortjent til denne karakter.
Karakteren 11 er den normale topkarakter.
Den kan opnås af en  

 elev, der kan behandle stof med godt overblik og viser en hurtig opfattelse,  

 forståelse og selvstændig stillingtagen til mindre problemer i tilknytning  

 til det forelagte emne.
Det er eksaminators pligt under prøven at give eleven  

 lejlighed til at vise dette.
Karakteren 11 kan ikke opnås bare ved en fejlfri gengivelse af bogen med  

 evt. tilhørende dikterede og nedskrevne noter.
Karakteren skal gives for den  

 fejlfri eller så godt som fejlfri skriftlige besvarelse, medmindre denne  

 røber en sådan overlegenhed over emnet eller en sådan ganske særlig god  

 forståelse, at den gør sig fortjent til karakteren 13.
Karakteren 13 er en undtagelseskarakter; den er forbeholdt den  

 helt usædvanlige præstation eller det suveræne standpunkt, hvis forudsætning  

 er hurtig opfattelse og fuld forståelse af et problem eller et emne, og som  

 viser selvstændig stillingtagen og overblik over større dele af stoffet og  

 disses indbyrdes sammenhæng.
Skriftlige besvarelser skal for at svare til  

 denne karakter ikke blot være fejlfri; for de danske stiles vedkommende må  

 kræves en ganske særlig tænksomhed, dispositionsevne og sprogbehandling, for  

 de fremmedsproglige stiles vedkommende ikke bare den forsvarlige udtryksform,  

 men den helt dækkende, som rammer det pågældende sprogs tone bedst, og for  

 regningen og matematikkens vedkommende en særlig udtømmende og hensigtsmæssig  

 behandling af emnet.
Karakteren 13 må blive ret sjælden.
Det kan ikke påregnes, at der i enhver  

 klasse findes elever, der gør sig fortjent til denne karakter.
 Hvor opgaven er af en sådan art, at eleverne ikke har lejlighed til at  

 vise kundskaber eller færdigheder ud over det normalt dygtige, fremgår det af  

 ovenstående redegørelse, at eleverne for disse fejlfri besvarelser kun kan  

 opnå karakteren 11. Denne betragtning vil gælde opgaver i diktat og  

 maskinskrivning.
 Karakteren 10 gives til den elev, der har vist god forståelse og  

 evne til at tilegne sig bogen med evt. tilhørende noter, givet af læreren, og  

 som derudover har vist et ikke ringe overblik og nogen evne til selvstændig  

 stillingtagen til forelagte mindre problemer.
Karakteren 8 kan betegnes som den karakter, omkring hvilken  

 gennemsnittet bør ligge, når der er tale om et stort antal beståede elever.
I  

 den enkelte klasse kan gennemsnittet for samtlige beståede elever meget vel  

 afvige ret væsentligt fra 8.
Karakteren 3 gives til den elev, som røber en svigtende forståelse  

 og et meget ringe kendskab til stoffet i det prøvede område, og som ydermere  

 i væsentlig grad mangler orientering i stoffet som helhed.
Samme karakter  

 meddeles den elev, der under prøven har åbenbaret en sådan usikkerhed, at det  

 derigennem er klarlagt, at elevens kundskaber inden for hele området er  

 særdeles mangelfulde, og at forståelse eller overblik stort set mangler.
 Ifølge § 4 i bekendtgørelse af 4. februar 1963 om karakterskala skal denne  

 skala straks tages i brug i 8., 9. og 10. klasse, medens den i realafdelingen  

 indføres gradvis, således at den i første omgang tages i brug i de 1.  

 realklasser, som oprettes pr. 1. august 1963. Det vil sige, at den nye skala  

 først vil finde officiel anvendelse ved oprykningsprøven fra 2. realklasse  

 til 3. realklasse/I gymnasieklasse i 1965 og ved realeksamen i 1966. Indtil  

 da anvendes reglerne om karakterskala og kravene for at bestå eksamen i §§ 2  

 og 8 i kgl. anordning nr. 55 af 10. marts 1938 om karaktergivningen ved de  

 højere almenskoler og censuren ved disse skolers afsluttende eksaminer som  

 ændret ved kgl. anordning nr. 46 af 6. februar 1943, jfr. bekendtgørelse af  

 4. februar 1963 om ændring af § 29 i bekendtgørelse nr. 238 af 28. juni 1961  

 om eksamensordningen og karaktergivningen ved realeksamen og  

 oprykningsprøverne i realafdelingen.
I gymnasiet skal skalaen tages i brug straks for så vidt angår I og II  

 gymnasieklasse.
Det vil sige, at skalaen første gang vil finde officiel  

 anvendelse ved de prøver, som afholdes ved udgangen af II gymnasieklasse i  

 1963 og ved den afsluttende eksamen ved udgangen af III gymnasieklasse i  

 1964. Til og med studentereksamen 1965 vil kgl. anordning nr. 55 af 10. marts  

 1938 om karaktergivningen ved de højere almenskoler og censuren ved disse  

 skolers afsluttende eksaminer, med senere ændringer og bekendtgørelse nr. 378  

 af 6. september 1947 om eksamensordningen ved de højere almenskolers  

 offentlig kontrollerede eksaminer finde anvendelse i gymnasiet med de  

 modifikationer som følger af den nye karakterskalas anvendelse.
 Om de prøver, som afholdes tidligst ved udgangen af II gymnasieklasse i  

 1965 og ved den afsluttende eksamen ved udgangen af III gymnasieklasse i 1966  

 vil der senere blive truffet nærmere bestemmelse.
 Undervisningsministeriet, den 6. februar  

 1963.
K.
Helveg Petersen.
