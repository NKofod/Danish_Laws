En akademisk fagforening samt dennes direktør og formand klagede  

 til Pressenævnet over en artikel bragt i et dagblad.
I artiklen, der  

 tog afsæt i en beskrivelse af et jubilæumsarrangement i  

 fagforeningen, bragtes en række kritiske udsagn, navnlig om  

 direktøren.
Klagerne fandt, at de pågældende udsagn var i  

 strid med god presseskik og fremsatte desuden krav om genmæle på  

 en række punkter.
Pressenævnet fandt vedrørende en række af  

 klagepunkterne ikke grundlag for at kritisere bladet, idet det ville  

 forudsætte en bevisførelse, som nævnet ikke ville have  

 mulighed for at foranstalte.
Nævnet fandt på den baggrund  

 endvidere ikke, at klagerne var berettiget til et genmæle  

 vedrørende de pågældende oplysninger.
 Nævnet udtalte vedrørende de øvrige udsagn, at der  

 enten var tale om vurderinger eller om udsagn, der ikke var af en sådan  

 krænkende karakter, at der var grundlag for at udtale kritik af bladet.  

 Nævnet fandt ej heller grundlag for genmæle over for disse  

 udsagn.
Kendelse fra Pressenævnet i sag nr.  

 7/2002 Advokat  Christian  Harlang har på vegne af Ansatte  

 Arkitekters Råd (AAR), formand [F] og direktør [D] klaget til  

 Pressenævnet over tre artikler bragt i Ekstra Bladet den 10. december  

 2001, idet man mener, at god presseskik er tilsidesat.
Der er endvidere  

 klaget over, at Ekstra Bladet har afvist at bringe et genmæle.
 I artiklen den 10. december 2001 med overskrifterne  

 "PAMPER-ANKLAGER OG ISKULDE" og "Til fest hos  

 arkitekterne" hed det:
 "Der var halvtomt, da arkitekternes fagforening i  

 fredags fejrede sin halvtredsårs fødselsdag.
Da receptionen var halvanden time gammel, stod der flere  

 uåbnede flasker champagne på bordene, end der var gæster i  

 Arkitekternes Hus på Christianshavn.
Af samme grund vidste formanden  

 ikke rigtig, hvornår hun skulle begynde at holde sin festtale.
- Det her er en forening i krise.
Alle mine tredive  

 kolleger boykotter fødselsdagen, fortalte en af de arkitekter, der var  

 mødt op.
Kort tid efter udløste han sin vrede over for advokat  

  Christian  Harlang, der er fast juridisk konsulent for fagforeningens  

 ledelse.
UTILFREDSHED - Det er noget lort, du har lavet, sagde arkitekten.
 - Du er uforskammet at høre på, svarede  

 advokaten.
Hvad er det der sker blandt Danmarks  

 velærværdige arkitekter? Da formand [F] endelig holdt sin festtale, kom hun ikke  

 ind på det ud over at konstatere, at hendes forening AAR   Ansatte  

 Arkitekters Råd   var nået til sin "midtvejskrise".
 Samtidig sad medarbejdere et andet sted i Arkitekternes  

 Hus og arbejdede.
De talte stemmer.
Talte de indløbne svar fra en  

 urafstemning, hvor landets arkitekter afgør, om der skal indledes en  

 undersøgelse af arbejdsklimaet i AAR.
Egentlig skulle de også have stemt om, hvorvidt det  

 skal undersøges, om foreningens ledelse er pampere.
Dyre, gammeldags  

 socialdemokratiske pampere, der æder, drikker og sover længe for  

 medlemmernes penge.
 Men den afstemning har ledelsen fået forpurret.  

 Blandt andet med hjælp fra førnævnte advokat  Harlang.
MOBNING Hermed ignorerede man et ønske fra ikke mindre end  

 ti procent af medlemmerne.
Så mange underskrifter er der hentet ind med  

 et krav om undersøgelser, kritisk revision og kontingentstop.
- Vi er en lille forening, og vores medlemmer er  

 lavtlønnede.
Derfor forarger det, at vores fagforening i dag bliver  

 kørt, som var det en stor, velhavende koncern.
Hvor der pludselig skal  

 være en direktør, selv om der kun er elleve medarbejdere.
Hvor  

 direktøren og formanden skal have firmabiler.
Hvor de ansatte bliver  

 mobbet så alvorligt, at de melder sig langtidssyge.
Og hvor ingen har  

 indblik i, hvad ledelsen bruger af penge.
Hvad skal en fagforeningschef med  

 en landrover, spørger en menig arkitekt.
GIV OS INDSIGT - Rygterne om pamperi og overforbrug er legendariske.
Jeg  

 aner ikke, om det passer.
Men jeg kan ikke forstå, hvorfor de ikke  

 jager en pind igennem dem.
Hvorfor de ikke vil fortælle os, hvad  

 direktøren får i løn, siger arkitekt  Martin  Dietz, der  

 forgæves har været med til at kræve kritisk revision.
- Jeg vil ikke lave nogen smædekampagne.
Men jeg vil  

 have dokumentation, og det kan vi ikke få.
Det undrer mig meget.
For  

 hvis de ikke har noget at skjule, kan de bare give os indsigt.
- Vi kræver at få de uddybende oplysninger til  

 regnskabet.
Men når vi spørger i øst, får vi svar i  

 vest.
Når vi stiller konkrete spørgsmål, får vi  

 f.eks. tre årsregnskaber tilsendt.
Vi kan ikke få specifikke  

 oplysninger.
 Til fredagens jubilæumsreception havde fagforeningen  

 fået fremstillet specielle champagneglas med den til dagen trykte  

 inskription "AAR 50 år".
Der var ikke gæster nok til, at alle de nye glas  

 blev taget i brug." Bladet bragte samme dag en artikel med overskriften  

 "BORTVIST FRA FORRIGE JOB", hvori det hed:
"Direktør [D] møder tidligst klokken  

 elleve om formiddagen.
Han kører på arbejde i en  

 firehjulstrukket Landrover, som hans medlemmer betaler.
Og han tager på  

 storvildtsjagt til Afrika.
 [D] er direktør i arkitekternes fagforening, AAR.  

 Men han er ikke arkitekt og er selv organiseret i HK.
 I 1994 blev [D], som er socialdemokratisk partimedlem,  

 bortvist som direktør for Arbejderbevægelsens Oplysnings  

 Forbund, AOF, da det viste sig, at organisationen havde tjent penge på  

 at lave dokumentfalsk og svindel over for Københavns Kommune.
 Umiddelbart efter denne bortvisning blev [D] ansat som  

 forretningsfører i AAR, der organiserer 4100 medlemmer.
Her gjorde han det samme som i det socialdemokratiske  

 oplysningsforbund, han kom fra.
Fik sin stilling opgraderet til et  

 direktørjob med tilhørende lønforhøjelser og  

 firmabil.
 - Han er en mand, der altid er gået efter store  

 kontorer og dyre sofaer, siger en af de gamle bekendte fra  

 bevægelsen.
GODE NERVER Man kan undre sig over, at [D] har nerver til det.
For  

 hans ansættelse blev fra starten mødt med så massiv  

 personlig kritik, at de fleste ville være flygtet skrigende bort.
Kritikken fra hans egne nære medarbejdere i det  

 elleve mand store sekretariat er ikke kun bastant   den er overvældende  

 og massiv! Allerede før han blev forfremmet til  

 direktør, skrev samtlige ansatte under på et brev til AARs  

 politiske ledelse og krævede, at hans ansættelse skulle bringes  

 til ophør.
I stedet blev han forfremmet.
 Og i maj måned i år fik han endnu en gang en  

 mistillidserklæring fra ni ud af ti medarbejdere.
Ikke nok med, at [D] blev beskyldt for at lyve.
Han er  

 også faglig inkompetent, skyld i et skidt arbejdsklima og opholder sig  

 meget lidt på kontoret, hedder det.
Faktisk møder han mange  

 timer efter resten af personalet, men går hjem sammen med dem.
 Hver gang menige medlemmer kommer med forslag eller  

 kræver åbenhed, bliver de mødt med afslag, begrundet i  

 spidsfindige juridiske vurderinger.
SKYDER ZEBRAER Og når den interne snak går om, at [D] er en  

 pamper, hænger det desuden sammen med hans store  

 armbevægelser.
 Han har fået en firehjulstrukket Landrover  

 tilknyttet jobbet, han har fri telefon, hjemmekontor og  

 repræsentation.
 Desuden bemærkes det, at han gentagne gange har haft  

 råd til at tage på månedlange storvildtjagter til Sydafrika  

 og Namibia, hvor han skyder zebraer, elefanter og leoparder og får  

 trofæerne bragt udstoppet hjem.
Men trods modstanden blandt sine egne og trods den  

 utilfredshed, der i løbet af få uger kunne mobilisere ti procent  

 af alle arkitekter til at stille krav om undersøgelse af hans forbrug,  

 har [D] tillid opad i systemet blandt politikerne i Ansatte Arkitekters  

 Råd." Bladet bragte ligeledes samme dag en artikel med  

 overskriften "UNDER BÆLTESTEDET", hvori det hed:
"- Jeg kender godt rygterne, men jeg vil ikke  

 diskutere på så lavt et niveau.
Det er under bæltestedet at  

 sammenligne vores forhold med, hvad der skete i SID.
Og mig med  Willy  

  Strube Direktør [D] ser modstanden mod sin person som  

 politisk.
Og som et udtryk for de magtkampe og trakasserier, der altid har  

 præget arkitekternes fagforening.
- Det er ikke mange år siden, at AAR havde kollektiv  

 ledelse, hvor alle var inddraget i beslutningerne.
Det er slut nu, for  

 udfordringerne til fremtiden er så store, at der skal ske noget  

 radikalt.
 - Vi er kun en lille fagforening, og kravene fra vores  

 medlemmer bliver helt anderledes i fremtiden.
JEG ER BILLIG [D] afviser, at han er dyr i drift og får specielt  

 meget i løn:
- Jeg har rasende travlt og ingen fritid.
Min løn  

 er 56.000 kroner om måneden, og det er mindre end andre  

 direktører for akademiske fagforeninger.
Det har vi  

 undersøgt.
- Det, at jeg har firmabil, er med til at spare penge.
Og  

 jeg har højst brugt 300 kroner på repræsentation i  

 år.
 [D] afviser også, at foreningen er tillukket, og at  

 hans personlige forbrug er hemmeligt:
- Ethvert medlem kan henvende sig og få de  

 detaljerede oplysninger.
Det passer ikke, at det er hemmeligt, og jeg  

 går i princippet ind for kritisk revision.
Det er dog en kendsgerning, at anklagerne og snakken  

 går [D] på.
Derfor har han sat foreningens faste advokat,  

  Christian  Harlang, til at følge debatten blandt arkitekterne, ikke  

 mindst på deres hjemmeside:
- Kritikken er politisk.
Vi var tæt på at  

 sagsøge én, der kom meget tæt på at sammenligne mig  

 med  Willy  Strube.
Og bliver det sagt direkte, så falder  

 hammeren." Artiklerne var ledsaget af et stort billede optaget  

 på receptionsdagen.
På billedet ses i front til højre  

 direktør [D], der med armene i siden kigger bort fra kameraet.
I  

 baggrunden til venstre ses syv personer, der står og konverserer med  

 champagneglas i hånden.
Billedet er taget i et gangareal og havde  

 følgende billedtekst:
"Direktør [D] var en ensom mand ved den matte  

 fødselsdagsreception i AAR, Ansatte Arkitekters Råd, i fredags.  

 Hans person er omgivet af rygter om massiv utilfredshed.
Et  

 medlemsoprør kræver hans forbrug undersøgt." Klagerne har anført, at de indklagede artikler  

 indeholder en række faktuelt forkerte udsagn, som man ønsker  

 genmæle i forhold til.
Samtidig er det klagernes opfattelse, at de  

 indklagede udsagn udgør et brud på god presseskik.
Klagerne har  

 fremlagt en række bilag som dokumentation for deres påstande.
1. I billedteksten anføres udsagnet  

 "Direktør [D] var en ensom mand ved den matte  

 fødselsdagsreception i AAR, Ansatte Arkitekters Råd, i  

 fredags". Klagerne har hertil anført, at udsagnet skal ses i  

 sammenhæng med det store foto fra receptionen, der helt dominerede de  

 avissider, hvor artiklerne var trykt.
Bladet har ifølge klagerne ikke  

   udover billedet   kunnet dokumentere, at direktør [D] var ensom.  

 Tværtimod kan enhver, som deltog i receptionen, bekræfte, at  

 direktøren fra arrangementets start hele tiden var i samtale med  

 gæster.
2. Videre fremgår det af  

 billedteksten, at "Et medlemsoprør kræver hans forbrug af  

 penge undersøgt", hvilket ifølge klagerne er urigtigt,  

 idet direktørens "forbrug" ikke er nævnt i kravet fra  

 medlemmerne om kritisk revision af foreningen.
Klagerne har i den forbindelse  

 henvist til, at journalisten bag artiklerne over for nævnet har oplyst,  

 at "måske er direktørens "forbrug" ikke  

 nævnt i kravet om kritisk revision", og denne anerkender  

 således, at udtalelsen fremstår som faktuel urigtig, hvilket  

 også fremgår af ur-afstemningsmaterialet udsendt til AAR´s  

 medlemmer den 15. november 2001. Hvorvidt en sådan undersøgelse  

 ville omfatte [D]s forbrug af foreningens midler, er rent gætteri fra  

 bladets side, og det fremgår ikke af udsagnet, at der er tale om  

 bladets egne konklusioner.
3. I artiklen med overskriften  

 "PAMPER-ANKLAGER OG ISKULDE" anføres udsagnet "Da  

 receptionen var halvanden time gammel, stod der flere uåbnede flasker  

 på bordet, end der var gæster i Arkitekternes Hus på  

 Christianshavn". Klagerne har hertil oplyst, at der samme aften skulle  

 holdes medlemsfest, og at serveringspersonalet af praktiske årsager  

 havde sat samtlige indkøbte flasker champagne og glas frem allerede  

 ved receptionens begyndelse.
De pågældende flasker og glas skulle  

 således ikke alene dække forplejningen ved receptionen, men  

 tillige ved den efterfølgende aftenfest, hvortil der var 116 tilmeldte  

 og en forventning om yderligere 40-50 deltagere.
 Klagerne har anført, at bladets gengivelse og  

 beskrivelse af forløbet af receptionen bevidst efterlader et ukorrekt  

 billede i læserens bevidsthed.
4. Med hensyn til udsagnet "Af samme  

 grund vidste formanden ikke rigtig, hvornår hun skulle begynde at holde  

 sin festtale" i artikel 1 har klagerne anført, at anvendelsen af  

 udtrykket "af samme grund" ikke er korrekt.
Erfaringsmæssigt kommer en del deltagere ved receptioner fredag  

 eftermiddag relativt sent.
I øvrigt er [F]s eventuelle udtalelse ikke  

 faldet i den i artiklen anførte sammenhæng, hvorfor  

 læseren efterlades med en bevidst ukorrekt opfattelse af  

 begivenhedsforløbet.
 5. Om udsagnet "Samtidig sad  

 medarbejdere et andet sted i Arkitekternes Hus og arbejdede" i artikel 1  

 har klagerne oplyst, at det er korrekt, at sekretariatet var åbent  

 under receptionen med det formål at servicere foreningens medlemmer.  

 Det er dog ikke korrekt, at medarbejderne ikke løbende havde mulighed  

 for at deltage i receptionen, og flere medarbejdere dukkede op under denne og  

 "hilste på", inden de vendte tilbage til telefonerne.
6. I relation til udsagnet "Dyre,  

 gammeldags socialdemokratiske pampere, der æder, drikker og sover  

 længe for medlemmernes penge" i artikel 1 har klagerne  

 anført, at bladet ikke kan have nogen viden om, hvorfor en række  

 medlemmer har skrevet under på kravet om en kritisk revision af  

 foreningen.
Om det skyldes frygt for det, som bladet selv kalder  

 "pamper-manerer", er alene noget, som bladet kan gætte  

 på.
Det anvendte ordvalg har således ikke dækning i de  

 foreliggende oplysninger.
I øvrigt kan man ikke efter almindelig  

 sproglig forståelse sammenskrive et referat, som det fremgår af  

 artiklen, ud fra citatet fra  Martin  Dietz.
7. Udsagnet "Men den afstemning har  

 ledelsen fået forpurret" i artikel 1 finder klagerne  

 krænkende.
Ledelsen er forpligtet til at overholde vedtægterne og  

 har henholdt sig til retsgrundlaget for sit virke.
Klagerne har henvist til  

 de gældende vedtægter for AAR og et notat fra advokat  Christian  

  Harlang om begæring om urafstemning.
Beslutningen om, hvad der skulle  

 til urafstemning, blev ikke taget af ledelsen, men truffet af AAR´s  

 højeste politiske myndighed, det 32 mand store Råd.
 8. I relation til udsagnet "Hvor de  

 ansatte bliver mobbet så alvorligt, at de melder sig langtidssyge"  

 i artikel 1 har klagerne anført, at der blev forhandlet en  

 fratrædelsesordning for én medarbejder den 11. og ikke den 10.  

 december 2001. I bladet tales der om ansatte i flertal, men der er alene er  

 tale om én langtidssyg medarbejder.
 9. Hvad angår udsagnet "Der var  

 ikke gæster nok til, at de nye glas blev taget i brug" i artikel  

 1, har klagerne anført, at oplysningen er forkert, og har i den  

 forbindelse henvist til det under punkt 3 anførte om den senere  

 medlemsfest.
 10. Udsagnet om, at "Direktør  

 møder tidligst klokken elleve om formiddagen" i artikel 2 er  

 ukorrekt, ligesom det ikke passer, at interne dokumenter i foreningen skulle  

 dokumentere denne beskyldning.
I artikel 2 anføres udsagnet "I 1994 blev [D],  

 som er socialdemokratisk partimedlem, ". Klagerne har med henvisning til  

 et brev fra den tidligere formand for Ansatte Arkitekters Råd,  Axel  

  Bendtsen, bestridt, at [D]s politiske tilhørsforhold skulle have  

 spillet en rolle i forbindelse med valget af ham.
Direktøren blev  

 alene ansat på grund af sine faglige kvalifikationer.
I sammenhæng med det under punkt 11 anførte  

 hedder det videre i artiklen " bortvist som direktør for  

 Arbejderbevægelsens Oplysningsforbund, AOF, da det viste sig, at  

 organisationen havde tjent penge på at lave dokumentfalsk og svindel  

 over for Københavns Kommune". Klagerne har hertil anført,  

 at det ansættelsesretlige forhold mellem [D] og AOF blev løst  

 forligsmæssigt.
Da indholdet af denne aftale ikke er offentlig  

 tilgængeligt, kan der ikke redegøres for det nærmere  

 resultat, men det fastholdes, at de gengivne oplysninger er ukorrekte og  

 udokumenterede.
13. Hvad angår udsagnet i artikel 2  

 "Han er en mand, der altid er gået efter de store kontorer og dyre  

 sofaer, siger en de gamle bekendte fra bevægelsen" har klagerne  

 anført, at udsagnet både er fejlagtigt og udokumenteret.
Citatet  

 sammenholdt med indholdet i resten af artiklen sætter klagerne i et  

 overordentlig dårligt lys, hvilket er særdeles krænkende  

 for dem.
14. I artikel 2 anføres endvidere  

 udsagnet "Ikke nok med, at [D] blev beskyldt for at lyve.
Han er  

 også faglig inkompetent, skyld i et skidt arbejdsklima og opholder sig  

 meget lidt på kontoret, hedder det.
Faktisk møder han mange  

 timer efter resten af personalet, men går hjem sammen med dem".  

 Klagerne har hertil anført, at oplysningerne er ukorrekte og  

 udokumenterede.
Ligeledes bestrides det, at der skulle foreligge en hel  

 række kritikpunkter, som [D] skulle være blevet præsenteret  

 for.
Der findes ingen interne AAR-dokumenter vedrørende disse  

 beskyldninger.
15. Klagerne har ligeledes anfægtet  

 i artikel 2 udsagnet "Hver gang menige medlemmer kommer med forslag  

 eller kræver åbenhed, bliver de mødt med afslag, begrundet  

 i spidsfindige juridiske vurderinger". Klagerne har i den forbindelse  

 henvist til advokat  Christian  Harlangs notat af 1. november 2001. En  

 afvisning af en henvendelse fra et medlem grundet foreningens juridiske  

 forhold kan i sagens natur ikke være odiøs.
At en sådan  

 afvisning skulle ske ved enhver henvendelse, er endvidere åbenbart  

 ukorrekt.
Bladets udtalelser er således faktuelt urigtige.
16. I artikel 2 er endvidere anført  

 udsagnet "Desuden bemærkes det, at han gentagne gange har haft  

 råd til at tage på månedlange storvildtjagter til Sydafrika  

 og Namibia, hvor han skyder zebraer, elefanter og leoparder og får  

 trofæerne bragt udstoppede hjem". Klagerne har hertil  

 anført, at det er ukorrekt, at [D]s jagtture har haft den varighed,  

 der omtales, ligesom det ikke passer, at han har nedlagt elefanter.
Desuden  

 er det krænkende og i strid med god presseskik, at bladet  

 sammenkæder [D]s privatøkonomiske forhold og fritidsinteresser  

 med hans embedsførelse i en form, der bibringer læseren en  

 bevidst tendentiøs personopfattelse.
I øvrigt har bladet  

 erklæret at ville trykke et genmæle på dette punkt, men har  

 alligevel undladt dette.
Denne undladelse er ligeledes i strid med god  

 presseskik.
17. Citatet i artikel 2 "Det, at jeg  

 har firmabil, er med til at spare penge.
Og jeg har højst brugt 300  

 kr. på repræsentation i år" er ligeledes  

 ifølge klagerne ukorrekt.
For så vidt angår [D]s firmabil,  

 er det oplyst, at man i forbindelse med en lønregulering, som  

 forhandledes med ledelsen, i fællesskab konstaterede, at begge parter i  

 økonomisk henseende ville være bedst tjent med en  

 firmabilordning.
Vedrørende oplysningerne om repræsentation er  

 direkte fejlciteret, idet han oplyste, at man endnu ikke havde opgjort  

 årets forbrug, men at det i al fald næppe var over 2.000 kr.
 18. I artiklen med overskriften  

 "UNDER BÆLTESTEDET" (artikel 3) anføres endvidere  

 udsagnet "Derfor har han sat foreningens faste advokat, advokat  

  Christian  Harlang, til at følge debatten blandt arkitekterne, ikke  

 mindst på deres hjemmeside". Klagerne har hertil anført, at  

 citatet er ukorrekt.
19. Det samme gælder i artikel 3  

 citatet "Kritikken er politisk.
Vi var tæt på at  

 sagsøge en, der kom meget tæt på at sammenligne mig med  

  Willy  Strube.
Og bliver det sagt direkte, så falder hammeren".  

 Bladets bemærkninger til støtte herfor er heller ikke  

 korrekte.
20. Klagerne har endvidere anført,  

 at man ønsker at klage over det helhedsindtryk, som artiklerne  

 efterlader, idet selve redigeringen ikke lever op til de minimumsstandarder,  

 der presseetisk skal opfyldes af et landsdækkende dagblad som  

 indklagede.
Navnlig er det store billede, der ledsagede artiklerne,  

 unødigt krænkende.
På billedet vises udover formanden og  

 direktøren alene seks andre gæster til trods for at der på  

 det tidspunkt, hvor billedet blev taget, var ikke under 40 gæster  

 tilstede.
Det bemærkes i den forbindelse, at de seks afbillede alle er  

 medlemmer af foreningens ledelse og derfor ikke egentlige gæster.
Det  

 er endvidere kritisabelt, at billedet er taget af gangen ved trappen ned til  

 garderoben og toiletterne, og desuden bevidst er taget af direktøren i  

 en situation, der ikke er en fair gengivelse af dennes fysiske statur.  

 Klagerne finder billedet illoyalt og har i samme forbindelse bemærket,  

 at det er taget inden receptionens start, hvilket illustreres af, at  

 formanden endnu ikke er iført den kjole, hun bar fra arrangementets  

 begyndelse.
 Bladet har afvist at have handlet i strid med god  

 presseskik og har desuden afvist at have viderebragt forkerte oplysninger.  

 Dog erkender bladet, at man savner dokumentation for, om direktør [D]  

 har skudt elefanter i forbindelse med sine jagtrejser i udlandet, og man er  

 derfor indstillet på at bringe et genmæle vedrørende denne  

 oplysning.
 Bladet har imødegået klagers anbringender  

 på følgende vis:
 Ad 1: Bladet har henvist til det under punkterne 3  

 og 20 anførte.
 Ad 2: Måske er [D]s "forbrug" ikke  

 nævnt i kravet om kritisk revision, men hans forbrug af foreningens  

 midler ville selvsagt være omfattet af en undersøgelse som den  

 ønskede.
Ad 3: Bladet har noteret sig klagernes forklaring  

 på, hvorfor der var flere uåbnede flasker, end der var  

 gæster, nemlig den forestående aftenfest.
Hertil har bladet  

 anført, at oplysningen om, at kun 116 havde tilmeldt sig festen set i  

 forholdet til medlemstallet på ca. 4100 sammenholdt med det ringe  

 fremmøde ved receptionen, antyder, at direktøren og ledelsen er  

 noget, der ligner "ensomme".
Ad 4: Foreningens formand, [F], har sagt som  

 citeret.
Det foregik over for en større kreds af gæster, hvor  

 hun fortalte, at hun nok måtte vente med sin tale og håbe  

 på, at der kom flere gæster.
 Ad 5: Advokat  Christian  Harlang og AAR  

 indrømmer nu   i modsætning til tidligere   at sekretariatets  

 medarbejdere ikke havde fået fri til at deltage i  

 jubilæumsreceptionen.
Ad 6: Når bladet skriver, at arkitekter  

 frygter, at [D] tilhører gruppen af "dyre, gammeldags  

 socialdemokratiske pampere, der æder, drikker og sover længe for  

 medlemmernes penge", er det ikke bladets påstand, men er derimod  

 et sammenskrevet referat af, hvad mange menige medlemmer frygter.
Bladet har  

 i den forbindelse henvist til det i artiklen bragte citat fra arkitekt  

  Martin  Dietz.
 Ad 7: Det er en kendsgerning, at advokat  Christian  

  Harlang har forhindret   forpurret   en kritisk revision, der netop skulle  

 afgøre om foreningens ledelse brugte uretmæssigt mange  

 penge.
Ad 8: Før benægtede man fra klagernes  

 side, at medarbejdere blev mobbet fra jobbet.
Nu indrømmer man, at det  

 er sket i ét tilfælde, hvorefter advokat  Christian  Harlang  

 ændrer sin klage til, at bladet skriver dette i pluralis.
Men selv  

 flertalsformen for mobningen på arbejdspladsen holder, idet bladets  

 journalist har kendskab til mindst tre nyere tilfælde, hvor  

 medarbejdere har opsagt deres stilling på grund af [D]s chikane.  

 Én af disse har tilmed fået erstatning.
 Ad 9: Bladet har henvist til det under punkt 3  

 anførte.
 Ad 10: Det er forkert, når klagerne  

 påstår, at der ikke findes interne dokumenter, hvori [D]  

 bebrejdes, at han først møder kl. 11.00. Ifølge bladet  

 modtog [D] den 9. maj 2001 et brev fra samtlige sine medarbejdere   dog  

 fraregnet sin private sekretær   hvori der blandt andet stod: "Det  

 er et problem, at du afslår møder før kl. 11.00 og  

 sjældent dukker op ret meget før..".
Ad 11: Det er faktuelt korrekt, at [D] i sin tid  

 fik stillingen på grund af sine gode forhold til den socialdemokratiske  

 bevægelse.
Denne oplysning har bladet fra en navngiven arkitekt, som  

 var med til at ansætte ham.
Da [D] søgte jobbet, henviste han  

 til mange socialdemokratiske topfolk i sin referenceliste.
Ad 12: Det påklagede udsagn er korrekt.  

 Oplysningerne om [D]s bortvisning stod overalt i dagspressen i marts 1994 og  

 er aldrig blevet dementeret.
Således har ingen af de medier, som i sin  

 tid dækkede sagen, efterfølgende trukket oplysningerne tilbage.  

 Bladet har desuden henvist til en artikel bragt i bladet den 6. marts 2002,  

 hvori en central medarbejder fra AOF bekræfter, at [D] blev  

 bortvist.
Ad 13: Udsagnet fremstår som et citat fra et  

 ledende medlem af fagbevægelsen.
Citatet er efter bladets opfattelse  

 relevant og korrekt og er ikke nogen kriminel sigtelse.
Ad 14: Selvom advokat  Christian  Harlang  

 påstår, at de interne AAR-papirer ikke findes, kan bladet  

 dokumentere, at [D] af sine medarbejdere er blevet beskyldt for at lyve,  

 være fagligt inkompetent, skyld i et skidt arbejdsklima og for at  

 opholde sig meget lidt på kontoret.
Bladet har opfordret klagerne til  

 at fremlægge det brev af 9. maj 2002, som [D] modtog fra sine  

 medarbejdere, og hvori kritikken blev rejst.
Ad 15: Udsagnet er korrekt.
F.eks. foreslog 10% af  

 medlemmerne, at der skulle stemmes om den kritiske revision samt om at  

 fastfryse kontingentet.
På baggrund af juridiske vurderinger foretaget  

 af advokat  Christian  Harlang kom disse forhold ikke til afstemning.  

 Medlemmerne fik alene lov til at forholde sig til et amputeret forslag.
Ad 16: Det er evident, at [D] gentagne gange har  

 været på storvildtjagt for at skyde zebraer og leoparder.
Bladet  

 savner dog dokumentation for, at han også har skudt elefanter, hvorfor  

 bladet på dette punkt vil give klager adgang til genmæle.
Dog kan  

 omtalen af hans begejstring for safarier ikke i sig selv udgøre nogen  

 krænkelse.
Ad 17: Bladet har endvidere fastholdt, at [D] er  

 citeret korrekt vedrørende oplysningerne om hans firmabil og  

 repræsentationsudgifter.
Citatet står i kontradiktionsafsnittet i  

 artikel 3, dvs. i det afsnit, hvor [D] selv får lov til at forklare  

 sig.
Her siger han, at han ikke koster AAR noget særligt, hvilket han  

 får lov at uddybe.
Der er ingen særlig diskrepans mellem det,  

 bladet har skrevet, og det, advokaten skriver som forklaring.
Ad 18: [D] har selv givet oplysningen ved  

 receptionen.
Oplysningen bestyrkes af denne sag mod bladet, hvor advokat  

  Christian  Harlang er sat til at gennemgå bladet med en tættekam  

 for at stoppe kritikken, samt af det forhold, at AAR har truet med at jagte  

 menige medlemmer med straffesager på grund af bladets artikler.
Ad 19: Citatet, der ligeledes er bragt i  

 kontradiktionsafsnittet i artikel 3, er korrekt.
Bemærkningerne faldt  

 til en båndoptager, mens [D] i køkkenet fremviste sine  

 lønsedler.
Ad 20: Bladet mødte først op, da  

 receptionen havde været i gang i 15-20 minutter   altså ikke  

 før den var begyndt.
Billedet blev taget ved indgangen, hvor [D] stod  

 og modtog sine gæster, hvoraf nogle ses på billedet.
Det er  

 korrekt, at der på det pågældende tidspunkt var ca. 40  

 personer tilstede, hvilket netop var en af bladets pointer i omtalen af, at  

 det var en mat reception.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou og Kirsten Dyregaard.
 Pressenævnet udtaler:
 Det følger af medieansvarslovens § 36, stk. 1, at  

 en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk  

 eller anden skade af betydning, og som er blevet bragt i et massemedie, skal  

 tages til følge, medmindre oplysningernes rigtighed er utvivlsom.
Artiklen vedrører en fagforening, hvor der internt  

 hersker stor uenighed mellem forskellige grupperinger.
Omtalen af  

 fagforeningen er indeholdt i bladets anmeldelse af en reception i anledning  

 af foreningens 50 års jubilæum, hvor bladet vurderer og  

 kommenterer receptionens forløb.
Pressenævnet bemærker indledningsvis, at for  

 så vidt angår klagepunkterne 4 og 17-19, er der i alle  

 tilfælde tale om citater fra AAR´s formand [F] og direktør [D].  

 Nævnet har ikke mulighed for at foranstalte en bevisførelse  

 vedrørende den ordveksling, der har fundet sted mellem bladets  

 journalist og formanden og direktøren.
Som sagen foreligger oplyst,  

 har nævnet herefter ikke grundlag for at kritisere, at bladet har bragt  

 de pågældende udsagn eller for at afgøre, om klagerne er  

 berettiget til genmæle i den anledning.
 For så vidt angår klagepunkterne 1, 2, 8, 13  

 og 14, finder nævnet, at udsagnene ikke indeholder oplysninger af  

 faktisk karakter, som kan gøres til genstand for genmæle, idet  

 disse er udtryk for bladets egne vurderinger eller gengivelse af andres  

 vurderinger.
Nævnet bemærker særligt, for så  

 vidt angår punkt 8, at der her gengives et medlems vurdering af  

 forholdene i AAR.
For punkt 14 er der med udsagnet gengivet de vurderinger,  

 som AAR´s medarbejdere er fremkommet med i forhold til direktøren.  

 Nævnet finder, at udsagnene ikke er af en sådan karakter, at  

 bladet har handlet i strid med god presseskik ved at bringe disse.
Med hensyn til klagepunkterne 5, 6 og 7 finder  

 nævnet ikke, at der er bragt forkerte oplysninger, og der er derfor  

 ikke grundlag for genmæle.
Nævnet finder ej heller, at disse  

 oplysninger er af en sådan karakter, at bladet har handlet i strid med  

 god presseskik ved at bringe disse.
 Nævnet bemærker særligt for så  

 vidt punkt 6, at det påklagede udsagn alene indeholder en beskrivelse  

 af en "pamper", og at den valgte formulering vedrørende  

 punkt 7 ligger inden for rammerne af den formuleringsfrihed, der tilkommer  

 medierne.
Med hensyn til klagepunkt 12 har nævnet ikke  

 mulighed for at foranstalte en bevisførelse vedrørende  

 spørgsmålet, om [D] i sin tid blev bortvist fra AOF.  

 Nævnet finder derfor ikke tilstrækkeligt grundlag for at udtale  

 kritik af bladet på dette punkt.
Som sagen foreligger oplyst, har  

 nævnet herefter endvidere ikke grundlag for at afgøre om [D] er  

 berettiget til et genmæle over for den pågældende  

 oplysning.
Med hensyn til punkterne 3, 9, 10, 11, 15 og 16 finder  

 nævnet ikke, at de pågældende oplysninger er egnet til at  

 påføre klagerne skade af betydning, og klagerne er derfor ikke  

 berettiget til genmæle på disse punkter.
Nævnet finder ej  

 heller, at disse oplysninger er af en sådan karakter, at bladet har  

 handlet i strid med god presseskik ved at bringe disse.
For så vidt angår punkt 20, bemærker  

 nævnet, at nævnet ikke har mulighed for at fastslå,  

 hvorvidt det billede, der ledsagede de indklagede artikler, blev taget  

 umiddelbart forinden eller først efter receptionens begyndelse.  

 Nævnet finder herefter ikke grundlag for at udtale kritik i anledning  

 af det offentliggjorte billede.
Nævnet bemærker i den  

 forbindelse, at redaktøren i overensstemmelse med det almindelige  

 princip om redaktørens ret til at redigere mediet er berettiget til at  

 beslutte, hvad man vil bringe i mediet.
Dette gælder også i  

 forhold til, hvilke billeder mediet vælger at bringe.
 Nævnet finder i øvrigt ikke, at indklagede  

 har handlet i strid med god presseskik.
 Afsagt den 19. juni 2002.
