Skriftlig fremsættelse (17. november 2004) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 ændring af lov om sygehusvæsenet (Driftsoverenskomster med hospicer og  

 frister  

 for tilbud om alkoholbehandling) (Lovforslag nr.
L 111).
Som opfølgning på finanslovsaftalen for 2005 foreslår  

 regeringen, at der indføres en pligt for alle amter til at indgå  

 driftsoverenskomst med et selvejende hospice i amtet.
Indenrigs- og  

 sundhedsministeren bemyndiges til at fastsætte aftalevilkår mv. og, at hvert  

 amt og Hovedstadens Sygehusfællesskab får pligt til at have  

 driftsoverenskomst  

 med private hospicer om minimum 12 hospicepladser.
For Bornholms Kommune vil  

 blive fastsat særlige regler.
I forbindelse med finanslovsaftalen 2005 har regeringen  

 aftalt med Dansk Folkeparti og Kristendemokraterne at afsætte en hospicepulje  

 på 60 mio. kr. i 2005 og 40 mio. kr. i 2006 og fremefter til støtte til  

 etablering og drift af nye hospicepladser.
Flere selvejende hospicer er  

 kvalificerede og står parate til med støtte fra puljen at indgå  

 driftsoverenskomst med de amter, som endnu ikke har et hospice.
 Det foreslås i øvrigt, at der, ligesom det gælder for de i  

 øvrigt af sygehusloven omfattede hospicer, indføres en adgang for kommunal  

 medfinansiering af hospiceophold.
 Herudover foreslås som opfølgning på satspuljeforliget, at  

 der indføres en ret for alkoholmisbrugere til at modtage og en pligt for  

 amtskommunen til at tilbyde alkoholbehandling senest 14 dage efter, at en  

 alkoholmisbruger har henvendt sig til amtskommunen med ønske om at komme i  

 behandling.
Formålet er at sikre, at ingen alkoholmisbruger, der ønsker  

 at komme i behandling, afvises.
Endvidere mindskes risikoen for, at en  

 alkoholmisbruger, der har henvendt sig med ønske om at komme i behandling,  

 mister motivationen for behandling, inden denne sættes i værk.
 Idet jeg henviser til bemærkningerne til lovforslaget, skal  

 jeg anbefale det til Folketingets velvillige behandling.
