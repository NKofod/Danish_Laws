En synshandicappet ansøger, der var uddannet som fritidspædagog,  

 fandtes ikke berettiget til hjælp efter bistandslovens § 42 til gennemførelse  

 af den pædagogiske kandidatuddannelse på en lærerhøjskole.
Ansøgeren var  

 derfor heller ikke berettiget til særskilt hjælp efter den nævnte bestemmelse  

 til betaling af sekretærbistand i forbindelse med uddannelsen.
 REDEGØRELSE FOR SAGEN:
En synshandicappet ansøger søgte i april 1984 socialforvaltningen om hjælp  

 efter bistandsloven til betaling af sekretærbistand, idet ansøgeren fra  

 efteråret 1984 var optaget på den pædagogiske kandidatuddannelse på en  

 lærerhøjskole.
Ansøgeren var uddannet som fritidspædagog og havde i en  

 lægnere årrække undervist på et småbørnsseminarium.
Under den pædagogiske  

 kadidatuddannelse, der normalt er 3-årig, skulle ansøgeren fortsætte med at  

 arbejde på seminariet.
Ansøgeren havde siden 1981 modtaget invaliditetsydelse  

 samt bistandstillæg på grund af sin synslidelse.
Om behovet for sekretærbistand var det oplyst, at det normale  

 sekretærtimeforbrug til synshandicappede under et studium anslås at være ca.  

 200 timer årlig, men på grund af dette studies særlige karakter forventedes  

 det dog, at sekretærtimeforbruget ville være noget større.
Aflønningen pr.  

 sekretærtime udgjorde på ansøgningstidspunktet ca. 50 kr. + eventuelt  

 kvalifikationstillæg.
Om ansøgerens økonomiske forhold var det oplyst, at  

 ansøgeren og ægtefællen på ansøgningstidspunktet havde et bankindestående på  

 98.000 kr. samt aktier og obligationer med en kursværdi på ca. 25.000 kr.
 AFGØRELSEN, DER KLAGES OVER:
Socialforvaltningen lagde til grund, at økonomisk hjælp til  

 sekretærbistand skulle ydes efter bistandslovens § 42, stk. 1. Dette  

 medførte, at der skulle tages hensyn til ansøgerens og ægtefællens økonomiske  

 forhold, herunder formue.
Under hensyn til oplysningerne om formueforholdene  

 gav socialforvaltningen afslag på den ansøgte hjælp.
Forvaltningen tilføjede,  

 at en bedømmelse af ansøgningen om sekretærbistand efter bistandslovens § 42,  

 stk. 2, ikke ville føre til et andet resultat, da der heller ikke efter denne  

 bestemmelse kunne ses bort fra ansøgerens formue.
 KLAGEN TIL ANKESTYRELSEN:
Ansøgeren anførte bl.a., at gennemførelse af uddannelsen havde stor  

 betydning for hans mulighed for at forblive i erhverv.
Ansøgeren anførte  

 endvidere, at den nævnte opsparing var hensat til fornyelse af varmeanlæg.  

 Desuden stod ansøgeren over for at skulle afholde udgifter til udskiftning af  

 bil.
 LOVGRUNDLAG:
 Bistandsloven, § 42.
 ANKESTYRELSENS AFGØRELSE:
Ankestyrelsen finder ikke, at ansøgeren opfylder betingelserne for hjælp  

 efter bistandslovens § 42, stk. 1, til gennemførelse af den pædagogiske  

 kandidatuddannelse.
Ansøgeren kan derfor heller ikke særskilt få hjælp efter  

 denne bestemmelse til betaling af sekretærbistand.
 Ankestyrelsen her herved lagt vægt på, at uddannelsen, som ansøgeren har  

 påbegyndt uden at rådføre sig med socialforvaltningen om nødvendigheden af et  

 eventuelt erhvervsskift, ikke kan anses for mere velegnet for en  

 synshandicappet end ansøgerens nuværende job.
 Ankestyrelsen tiltræder således socialforvaltningens afgørelse.
