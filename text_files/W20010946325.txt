Ligestillingsnævnets afgørelse J.nr.
E. 2.2.0012 Nævnet kunne ikke behandle en klage over afskedigelse under forældreorlov, da klagerens faglige organisation havde frafaldet kravet.
Klagen angik afskedigelse under forældreorlov.
Det krav, som klageren har rejst for Ligestillingsnævnet, var tidligere fagretligt behandlet.
Som afslutning på den fagretlige behandling havde klagerens faglige organisation hævet sagen.
Den faglige organisation havde således frafaldet kravet over for indklagede.
Kravet kunne derfor ikke på ny rejses over for indklagede, ej heller af klageren personligt, idet hun var bundet af de dispositioner, som hendes faglige organisation har foretaget under den fagretlige behandling.
