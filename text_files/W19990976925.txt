Kendelse fra Pressenævnet i sag nr.  

 57/1999 En mand (A) har klaget til Pressenævnet over et  

 indslag bragt i Danmarks Radio, Regionalen i Næstved den 7. april 1999  

 kl. 06.40, idet han mener, at god presseskik er tilsidesat.
 I indslaget hed det:
"Speak 1: Politikerne i Suså kommune vil  

 af med byens kommunaldirektør gennem 36 år.
Ingen vil sige  

 hvorfor - men det ligger fast, at kommunaldirektøren også har  

 været administrator for to selvejende institutioner   plejehjemmet  

 Næsbyholm og Tybjerghjemmet   steder hvorfra forstanderen beskyldes for  

 at have taget af beboernes penge.  Karin  Dahl  Hansen har set på  

 sagen.
Speak 2: Snakken går i Suså Kommune og  

 folk på gaden undrer sig.
Hvorfor vil politikerne af med  

 kommunaldirektøren   hvorfor forsvandt der penge fra beboerne på  

 to selvejende institutioner og har de to sager overhovedet noget med hinanden  

 at gøre.
Det er ikke til at vide og en ting ligger fast   det er  

 ikke politikerne i byrådet der løfter sløret.
På et  

 møde i marts måned om kommunaldirektørens fremtid blev  

 der aftalt en ting ingen siger noget.
 Således siger  Jørgen  Neerup  Jensen  

 løsgænger i byrådet.
 - Du kan ringe rundt til os alle sammen og spørge  

 men vi siger ingenting   det har vi aftalt på et møde.
 Men det ligger fast, at byrådet i øjeblikket  

   i al diskretion   er i gang med at forhandle en aftrædelsesordning  

 på plads for byens magtfulde kommunaldirektør [A].
[A] bar indtil for et år siden også en anden  

 kasket   han var administrator for de to selvejende institutioner  

 Næsbyholm og Tybjerghjemmet.
Her beskylder landsforeningen Sind den  

 tidligere forstander  Ruth  Krainer for igennem en årrække at  

 have malket 10 beboeres konti for et millionbeløb.
Men det eventuelle  

 bedrageri har [A] ikke haft noget at gøre med, siger han.
 - Det er irrelevant at drage mig ind i den sag, fordi  

 administrationen af beboernes penge helt og fuldt er en forstanderopgave.
For knap et år siden trak [A] sig imidlertid som  

 administrator for de to plejehjem, hvor der bor sindslidende beboere.
Det  

 skete efter at byrådet besluttede at den samme person ikke både  

 kunne være kommunaldirektør og administrator for  

 plejehjemmene.
 Ifølge Næstved Tidende er der opstået  

 knuder i samarbejdet mellem borgmesteren og kommunaldirektøren efter  

 at byrådet besluttede at adskille kommunaldirektørjobbet fra  

 jobbet som administrator på de to plejehjem.
 Borgmester  Poul  Erik  Sørensen siger:
 - Jeg har ingen kommentarer før sagen er faldet  

 på plads.
Speak 1: Og med den bemærkning fra  

 Susås borgmester kan beboerne i kommunen altså fortsat få  

 lov til at undre sig over, hvad det egentlig er der foregår." Klageren har anført, at indslaget  

 mistænkeliggør ham og bringer ærekrænkende udsagn,  

 der ikke har bund i virkeligheden.
 Klageren har videre anført, at anvendelsen af ordet  

 "magtfulde" i forbindelse med omtalen af klageren indikerer, at der  

 er "mafia-lignende" eller andre udemokratiske tilstande i  

 Suså i modsætning til andre kommuner.
 Klageren har yderligere anført, at hele  

 fremstillingen bærer præg af, at journalisten ønskede at  

 sætte et odiøst skær omkring hans person med de  

 formuleringer og den sammenblanding, som helt tilfældigt opstår  

 ved, at politimesteren opgiver at køre sag mod den tidligere  

 plejehjemsforstander og ved, at der er igangværende forhandlinger om  

 fratrædelsesvilkår for klageren.
 Danmarks Radio har i en udtalelse anført, at  

 indslaget var et forsøg på at afdække, hvorvidt  

 kommunaldirektøren i Suså kommune fratræder sit  

 mangeårige job som kommunaldirektør, hvad årsagen i givet  

 fald er hertil, og om dette har nogen sammenhæng med klagerens  

 tidligere job som administrator for ovennævnte to plejehjem, hvor der  

 efter det oplyste er forsvundet penge fra nogle af beboerne.
Danmarks Radio har videre anført, at der ikke i det  

 pågældende indslag fremsattes påstande, som er  

 mistænkeliggørende eller ærekrænkende for klageren,  

 eller der i øvrigt sættes et odiøst skær omkring  

 klagerens person.
Brugen af ordene "magtfuld  

 kommunaldirektør" ændrer ikke herved, idet dette ordvalg  

 blot bygger på den kendsgerning, at klager har bestridt posten som  

 kommunaldirektør i 36 år.
 Vedrørende omtalen af, at byrådet besluttede,  

 at den samme person ikke både kunne være kommunaldirektør  

 og administrator for plejehjemmene, har Danmarks Radio anført, at det  

 er en normal radiofonisk og journalistisk form, at man sammendrager, hvad der  

 er sket i en konkret sag, hvilket er påkrævet under hensyn til  

 mediets form, når der er tale om kortere indslag, som i dette  

 tilfælde.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Ulrik  

 Holmstrup og Erling Fugl.
 Pressenævnet udtaler:
 Pressenævnet bemærker indledningsvis, at  

 nævnet ikke kan tage stilling til, om der er bragt  

 ærekrænkende udtalelser.
 Pressenævnet finder, at der i indslaget ikke er  

 bragt forkerte oplysninger af faktisk karakter, der burde rettes af Danmarks  

 Radio på eget intitiativ, og at klageren heller ikke er berettiget til  

 et genmæle.
 Da klageren videre har fået lejlighed til at komme  

 til orde i forbindelse med indslaget finder nævnet, at god presseskik  

 ikke er tilsidesat i forbindelse med indslaget.
 Afsagt den 16. juni 1999.
