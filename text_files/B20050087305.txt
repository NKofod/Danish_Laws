Bekendtgørelse  

 om betaling af værdiansættelsesnævnets afgørelser I medfør af § 245, stk. 3, i lov om finansiel virksomhed,  

 jf. lovbekendtgørelse nr. 613 af 21. juni 2005, fastsættes:
 § 1.  

  

 Bekendtgørelsen finder anvendelse på afgørelser, der skal træffes af  

 værdiansættelsesnævnet i medfør af § 244 i lov om finansiel virksomhed.
 § 2.  

  

 Forpligtelsen til at betale for nævnets afgørelser påhviler det  

 pengeinstitut,  

 som anmoder nævnet om at træffe afgørelse i en sag.
Stk. 2.  

  

 Beregningen sker  

 på grundlag af nævnets timeforbrug.
Betalingen sker i øvrigt efter  

 retningslinierne  

 i Finansministeriets cirkulære nr. 186 af 2. november 1998 om særskilt  

 vederlag  

 mv.
 Stk. 3.  

  

 Når nævnet har  

 opgjort sit timeforbrug, fremsender Økonomi- og Erhvervsministeriet en  

 regning  

 til pengeinstituttet, der indbetaler beløbet til Økonomi- og  

 Erhvervsministeriet.
 § 3.  

  

 Bekendtgørelsen træder i kraft den 1. oktober 2005 og har virkning for  

 afgørelser, der træffes efter dette tidspunkt.
