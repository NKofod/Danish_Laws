Landsskatteretskendelse vedr. fradrag for underskud i  

 sambeskatningsindkomst  maskeret udlodning Klagen skyldes, at selskabsligningen  

 ikke har godkendt fradrag for selskabets underskud.
Landsskatterettens afgørelse Selskabet har ikke godkendt fradrag for  

 underskud på 660.918 kr.
 Landsskatteretten stadfæster  

 selskabsligningens afgørelse.
Sagens oplysninger Selskabet er et tysk indregistreret  

 selskab med hjemsted på kontorhotel i Tyskland.
Selskabet er stiftet i 1997.
 Selskabet er ejet af B A/S.  

 Moderselskabet ejer en række datterselskaber, hvormed det er sambeskattet,  

 herunder også selskabet A GmbH.
 B A/S ejes af C og D.
I indkomståret 1997 har der ikke været  

 nogen aktivitet i selskabet A GmbH.
Selskabet er indgået i sambeskatningen  

 med  

 moderselskabet fra indkomståret 1998 (1. maj 1997  30. april 1998),  

 hvilket år  

 selskabet erhvervede en båd fra værft i Canada med henblik på videresalg.
Den  

 erhvervede båd blev hjemtransporteret den 16. marts 1998. Bådens  

 anskaffelsespris er i regnskabet for 1997/1998 angivet til 1.915.753 DM med  

 en  

 tilgang i 1998/1999 på ca. 300.000 DM.
Selskabet blev eneforhandler af både fra  

 værftet i Canada, og der blev i den forbindelse udarbejdet businessplan med  

 tilhørende budget samt aktionsplan.
Af budgettet fremgår det, at selskabet  

 forventede  

 at sælge 1 båd i 1998/1999, 2 både i 1999/2000 og siden 3 både om året.
Af  

 budgettet fremgår, at der blev forventet et resultat før afskrivninger i  

 1998/1999 på 147.000 DM og et resultat før afskrivninger i 1999/2000 på  

 212.000  

 DM.
 Der er ingen ansatte i selskabet, men D  

 administrerer selskabet ulønnet, ligesom D fungerede som skipper på  

 selskabets  

 båd.
I indkomståret 2000 blev den nævnte båd  

 solgt til moderselskabets hovedaktionærer.
Båden blev således solgt den 31.  

 maj  

 1999 for 6.000.000 kr. (1.578.387 DM). Salget af båden skete efter  

 forudgående  

 vurdering fra E, der i erklæring af 9. maj 1999 angiver, at båden som  

 besigtiget den 29. april 1999 har en handelsværdi på ca. 6.000.000 kr., hvis  

 visse angivne fejl rettes.
Båden havde ved besigtigelsen sejlet 133 timer.
Af  

 bådens logbog fremgår det, at båden havde sejlet 65 timer ved ankomsten den  

 16.  

 marts 1998 og 142 timer den 23. maj 1999. Sejladsen omfatter ifølge logbogen  

 diverse ture med køberemner samt sejlads til og fra bådudstillinger.
 Efter salget af båden har selskabet  

 været uden aktivitet.
 I indkomstårene 1998-2002 har selskabet  

 opgjort den skattepligtige indkomst, der indgår i sambeskatningen, således:
i DKK 1998 1999 2000 2001 2002 skattepligtige indkomst -343.541 -660.918 -2.738.431 -226.364 -219.779 Selskabsligningens afgørelse Selskabsligningen har ikke godkendt  

 fradrag for underskud på 660.918 kr.
Den etablerede aktivitet i selskabet kan  

 ikke anses for erhvervsmæssig i skattemæssig forstand.
Derfor kan selskabet  

 ikke skattemæssigt fratrække afholdte udgifter, herunder tab på båden, i den  

 skattepligtige indkomst og som følge heraf ej heller i  

 sambeskatningsindkomsten.
Ved afgørelsen er der lagt vægt på, at  

 det ved købet af båden ikke kunne påregnes, at denne kunne sælges med  

 fortjeneste,  

 der oversteg de afholdte udgifter, eller at købet kunne danne baggrund for  

 etablering af et agentur for det canadiske værft, der gav mulighed for en  

 rentabel drift.
Endvidere er der lagt vægt på, at der ikke blev ansat lønnet  

 personale  

 eller etableret et kontor eller anden form for egentlig salgsorganisation.  

 Tilsvarende blev der ikke etableret en egentlig erhvervsmæssig finansiering  

 af  

 selskabets virksomhed.
Den eneste finansiering var moderselskabets udlæg af  

 alle omkostninger, herunder betaling for båden.
Båden blev da også  

 efterfølgende solgt til hovedaktionærerne i moderselskabet med et betydeligt  

 tab.
 Det kan ikke anerkendes, at den  

 forholdsvis moderate stigning i dollar-kursen på under 10 % fra bestillingen  

 af  

 båden til salget af samme skulle ændre forudsætningerne for at etablere en  

 virksomhed.
 Da renteudgifterne er afholdt i  

 anledning af moderselskabets finansiering af indkøb af båden og udlæg  

 vedrørende afholdte omkostninger, kan de udgiftsførte renter ikke fratrækkes  

 selvstændigt.
 Båden har i praksis i hele perioden  

 været stillet til rådighed for moderselskabets hovedaktionærer, C og D.  

 Aktionærerne havde allerede i 1996 købt en grund ved vandet med henblik på  

 bebyggelse og allerede i efteråret 1996 anskaffet en bådebro til 330.000 kr.  

 Anskaffelsen af en bådebro til den pris må forudsætte, at der foreligger  

 planer  

 om anskaffelse af en båd og dette af en betydelig størrelse.
Erhvervelsen af båden og udgifterne til  

 denne anses primært at være sket og afholdt i hovedaktionærernes private  

 interesser.  

 Selskabet kan derfor ikke opnå fradrag for driftsudgifterne, herunder fradrag  

 for tab på båden ved salget til hovedaktionærerne, efter reglerne i  

 statsskattelovens § 6, stk. 1, litra a.
Driftsudgifterne er anset som  

 maskeret  

 udbytte til moderselskabets hovedaktionærer, jf. ligningslovens § 16 a.
 For indkomståret 1999 godkendes der  

 derfor ikke fradrag for det selvangivne skattemæssige underskud i A GmbH på  

 660.918 kr.
Klagerens påstand og argumenter Klagerens repræsentant har fremsat  

 påstand om, at der godkendes fradrag for selskabets underskud på 660.918 kr.
Selskabet fastholder, at der har været  

 tale om erhvervsmæssig aktivitet, der på grund af ude fra kommende  

 påvirkninger  

 mistede potentiale for indtjening.
Der henvises til det fremlagte materiale,  

 der godtgør, at det har været forsøgt at drive agentur med salg af både fra  

 Canada.
D kontaktede fimaet i Canada, med henblik på at blive eneforhandler  

 af  

 deres både i Nordeuropa.
Ifølge værftet skulle potentielle kunder findes i  

 Tyskland, og som følge heraf blev A GmbH stiftet den 7. april 1997.  

 Selskabets  

 formål var handel med varer, især sportsbåde, samt trykkerivirksomhed m.v.  

 Selskabet  

 blev således eneforhandler af værftets både i Nordeuropa.
Der blev i den  

 forbindelse indgået aftale om byggeri og køb af skib med forventet levering  

 ultimo 1997. Båden blev leveret i marts 1998.
Med henblik på salg af den indkøbte båd  

 samt andre både fra værftet deltog selskabet i bådmesse i Danmark den 27.-30.  

 august 1998 og i bådmesse i Tyskland den 9.-13. september 1998. På messerne  

 blev den indkøbte båd udstillet.
Herudover annoncerede selskabet i flere  

 magasiner, blade m.v. i flere vesteuropæiske lande.
Den massive markedsføring  

 gjorde, at der blev skabt en stor interesse for skibet.
Til trods herfor  

 udmøntede det sig dog ikke i egentlige salg.
Grunden hertil skal primært  

 søges  

 i en stigende pris på skibet grundet prisforhøjelser samt stigning i  

 dollar-kursen.
Som følge heraf blev udsalgsprisen for høj i forhold til  

 europæiske udbydere af større motoryachts.
Selskabets ledelse besluttede i  

 erkendelse af de manglende salgsresultater, at der ikke var basis for at  

 fortsætte agentaktiviteten, samt at det indkøbte skib skulle afhændes.
Der  

 blev  

 i den forbindelse foretaget en vurdering af skibet, som lød på 6.000.000 kr.  

 Da  

 der stadigvæk ikke var nogen køber til skibet, besluttede C og D sig for at  

 overtage skibet for vurderingsprisen på 6.000.000 kr., hvilket skete den 1.  

 juni 1999.
Selskabsligningen anfører i deres  

 begrundelse, at det ved købet af båden ikke kunne påregnes, at denne kunne  

 sælges med fortjeneste, der oversteg de afholdte udgifter, eller at købet  

 ikke  

 kunne danne baggrund for etablering af et agentur for det canadiske værft,  

 der  

 gav mulighed for en rentabel drift.
Som nævnt gjorde den stigende dollar-kurs  

 samt den stigende pris på bådene fra værftet, at skibe fra dette værft ikke  

 længere var konkurrencedygtige med andre leverandørers priser for lignende  

 både.
Man havde på tidspunktet for beslutningen om at oprette et agentur ikke  

 mulighed for at forudse den beskrevne udvikling.
Der er således intet belæg  

 for  

 at konkludere, at skibene på det tidspunkt ikke kunne sælges med fortjeneste.
Der blev ikke etableret et kontor eller  

 ansat lønnet personale, da der blev indgået en aftale med D, hvorefter han  

 skulle stille sig til rådighed for selskabet i forbindelse med henvendelser  

 vedrørende salg af båden samt i forbindelse med udstillinger m.v.
D modtog  

 ikke  

 vederlag herfor, men ville ved et salg af skibet modtage kommission.
Grunden til, at man ikke tog en ekstern  

 finansiering var rent forretningsmæssigt, idet det ikke ville være  

 hensigtsmæssigt  

 at tage en ekstern finansiering, som ville kræve indregistrering af båden i  

 et  

 skibsregister i Nordeuropa samt etablering af pantsikkerhed til  

 finansieringskilden.
Koncernen havde i øvrigt midlerne til rådighed.  

 Herudover  

 forventede man et relativt hurtigt salg af skibet.
Der ville således ikke  

 være  

 behov for en længerevarende finansiering af skibet.
Stigningen i dollar-kursen var en  

 medvirkende faktor til, at grundlaget for etablering af virksomheden faldt  

 bort.
Den væsentligste grund var dog, at priserne på både fra det canadiske  

 cærft efterfølgende steg kraftigt og derfor ikke var konkurrencedygtige med  

 priser fra andre leverandører i Europa for lignende både.
Selskabsligningen nævner i deres  

 afgørelse, at båden i praksis i hele perioden har været stillet til rådighed  

 for hovedaktionærerne, hvilket ikke er korrekt.
Som det fremgår af skibets  

 logbog og tekniske oversigt, har skibet kun været anvendt erhvervsmæssigt.  

 Selskabsligningen  

 nævner videre, at hovedaktionærerne allerede i 1996 købte en grund med  

 henblik  

 på bebyggelse og allerede i efteråret 1996 anskaffede en bådebro.
Det skal  

 anføres,  

 at det er tale om et hotel, som hovedaktionærerne købte.
Der blev  

 efterfølgende  

 reetableret en bådebro ved hotellet, da den gamle bro var revet væk af is.  

 Reetableringen af bådebroen skal ses i sammenhæng med driften af hotellet.  

 Hovedaktionærerne drev hotellet i perioden efter købet og indtil 1. april  

 1998  

 ved bortforpagtning.
Herefter blev lokalerne udlejet til kontor, lager,  

 beboelse  

 m.v.
Der henvises til Landsskatterettens afgørelse af 8. marts 2001, hvor  

 hovedaktionær C fik medhold i, at bådebroen var 100 % erhvervsmæssigt  

 tilknyttet til hoteldriften.
Landsskatterettens bemærkninger og  

 begrundelse Selvstændige erhvervsdrivende kan ved  

 opgørelsen af den personlige indkomst foretage fradrag for udgifter, som i  

 årets løb er anvendt til at erhverve, sikre og vedligeholde indkomsten, jf.  

 statsskattelovens § 6, stk. 1, litra a og personskattelovens § 3, stk. 2.
I virksomheder, der ikke er  

 erhvervsmæssige, kan der alene foretages fradrag for de udgifter, der har  

 været  

 forbundet med indkomsterhvervelsen, jf. nettoindkomstprincippet.
Underskud af  

 ikke-erhvervsmæssig virksomhed kan ikke fradrages i anden indkomst.
Ved vurderingen af hvorvidt en  

 virksomhed i skattemæssig henseende har været anlagt og drevet  

 erhvervsmæssigt  

 forsvarligt, lægges der vægt på, om virksomheden har haft et vist omfang,  

 samt  

 om virksomheden er etableret med udsigt til at opnå en fortjeneste, der står  

 i  

 rimeligt forhold til den investerede kapital og arbejdsindsats.
Der lægges  

 ved  

 vurderingen således vægt på virksomhedens omsætning og resultater samt den af  

 indehaveren tilrettelagte driftsform.
Selskabet har ikke haft indtægter ved  

 salg af både, da der trods interesse fra flere køberemner ikke blev indgået  

 nogen aftaler om salg af både gennem selskabet.
Den omhandlede virksomhed har  

 således  

 givet underskud i 1998, 1999 og 2000.
 Selskabets virksomhed med salg af både  

 kan efter en samlet vurdering af de fremlagte oplysninger ikke anses for  

 erhvervsmæssig  

 drevet i indkomståret 1999.
 Retten har herved især lagt vægt på den  

 af selskabet tilrettelagte drift med salg af både i den angivne prisklasse og  

 dermed det begrænsede køberunderlag samt det manglende salg.
 Retten godkender herefter ikke fradrag  

 for underskud ved selskabets virksomhed med salg af både for indkomståret  

 1999.
Ifølge ligningslovens § 16 A henregnes  

 til udbytte alt, hvad der af et selskab udloddes til aktionærerne, bortset  

 fra  

 friaktier (fondsaktier) og likvidationsprovenu i opløsningsåret.
Det gælder,  

 uanset under hvilken betegnelse og i hvilken form udlodningen finder sted.
 Retten lægger som nævnt oven for til  

 grund, at selskabet ved anskaffelsen af båden og eneforhandleraftalen ikke  

 har  

 drevet erhvervsmæssig virksomhed.
Hovedaktionærerne kan ikke efter rettens  

 opfattelse med skattemæssig virkning indlægge en ikke-erhvervsmæssig  

 virksomhed  

 i selskabet og således lade selskabet finansiere virksomheden.
Et underskud i  

 en virksomhed, der indlægges i et selskab, ville kunne formindske et  

 eventuelt  

 overskud, der ellers ville kunne udloddes som udbytte med beskatning i medfør  

 af ligningslovens § 16 a til følge.
Finansieringen af virksomheden findes  

 derfor at være sket til fordel for hovedaktionærerne og må karakteriseres som  

 maskeret udlodning til disse.
Det findes herved uden betydning, om  

 hovedaktionærerne  

 rent faktisk har benyttet båden privat.
 Underskuddet af virksomheden i  

 indkomståret 1999 på 660.918 kr. anses derfor som maskeret udlodning til  

 hovedaktionærerne, som skal beskattes heraf, jf. ligningslovens § 16 A.
 Skatteankenævnets afgørelse stadfæstes  

 derfor i sin helhed.
