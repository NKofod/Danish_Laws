Bekendtgørelse om registrering af de enkelte borgeres aftaler i sundhedsvæsnet i Nationalt patientindeks (NPI) I medfør af § 193 b, stk. 4, i sundhedsloven, jf. lovbekendtgørelse nr. 1188 af 24. september 2016, fastsættes:
 § 1. Sundhedsdatastyrelsen fører det elektroniske register Nationalt patientindeks (NPI).
 Stk. 2. Formålet med etablering af NPI er at understøtte et sammenhængende patientforløb for den enkelte patient på tværs af regions- og sektorgrænser.
 Stk. 3. NPI må i medfør af denne bekendtgørelse omfatte de oplysninger vedrørende de enkelte borgeres aftaler i sundhedsvæsnet, som fremgår af bilag 1.
 § 2. Regionsråd, kommunalbestyrelser, autoriserede sundhedspersoner og de private personer eller institutioner, der driver sygehuse m.v., kan i overensstemmelse med Sundhedsdatastyrelsens tekniske forskrifter for tilslutning til NPI, jf. § 6, give Sundhedsdatastyrelsen adgang til de oplysninger, der fremgår af bilag 1, umiddelbart efter aftaleindgåelsen med borgeren, jf. dog stk. 2.
 Stk. 2. Privatpraktiserende læger kan i overensstemmelse med Sundhedsdatastyrelsens tekniske forskrifter for tilslutning til NPI, jf. § 6, give Sundhedsdatastyrelsen adgang til de oplysninger, der fremgår af bilag 1, umiddelbart efter aftaleindgåelsen med borgeren, hvis borgeren anmoder herom.
 § 3. Sundhedsdatastyrelsen sletter oplysninger om borgerens aftaler i sundhedsvæsnet i NPI 2 år efter, at aftalen er planlagt til at have fundet sted, jf. dog stk. 2.
 Stk. 2. Sundhedsdatastyrelsen sletter oplysninger i NPI om afdøde personer 1 år efter personens død.
 § 4. Sundhedspersoner og personer under disses ansvar har adgang til at indhente oplysninger fra NPI i overensstemmelse med reglerne i sundhedslovens §§ 42 a  42 b.
 Stk. 2. Borgeren kan i overensstemmelse med reglerne i sundhedslovens § 42 a, stk. 7, frabede sig, at de oplysninger, der fremgår af bilag 1, indhentes fra NPI.
 § 5. Sundhedsdatastyrelsen har pligt til at sikre, at borgeren har elektronisk adgang på sundhed.dk til de oplysninger vedrørende borgerens aftaler, der registreres i NPI.
§ 6. Sundhedsdatastyrelsen fastsætter som dataansvarlig en teknisk beskrivelse af indholdet i NPI samt tekniske forskrifter for tilslutning til NPI, der gælder for de regionsråd, kommunalbestyrelser, autoriserede sundhedspersoner og de private personer eller institutioner, der driver sygehuse m.v., som giver Sundhedsdatastyrelsen adgang til de oplysninger, der fremgår af bilag 1 Stk. 2. De tekniske beskrivelser og forskrifter for tilslutning til NPI offentliggøres på Sundhedsdatastyrelsens netsted.
 Stk. 3. De systemer, der må tilknyttes NPI som kildesystemer i medfør af denne bekendtgørelse, fremgår af bilag 2.
 § 7. Sundhedsdatastyrelsen kan behandle, herunder indhente oplysninger fra de kildesystemer, som fremgår af bilag 2. Sundhedsdatastyrelsen behandler ikke de oplysninger, som registreres i NPI, med henblik på at udføre statistiske eller videnskabelige undersøgelser.
 § 8. Bekendtgørelsen træder i kraft den 22. januar 2018 og ophæves automatisk den 31. december 2020, medmindre andet bestemmes inden denne dato.
Sundheds- og Ældreministeriet, den 12. januar 2018 Ellen Trane Nørby / Esther Løffler Bilag 1 Beskrivelse af de oplysninger, som NPI må indeholde i medfør af § 1, i denne bekendtgørelse Specifikation af dataindhold ved lagring og ved indeksering af aftale dokumenter (HL7 CDA APD, dansk profil) Beskrivelsen af data for aftaler er delt i to afsnit:
1. Generelle metadata registrering for dokumenter og sæt af dokumenter, herunder aftaler (Dansk HL7 CDA aftaleprofil af MedCom (APD)) 2. Dansk HL7 CDA - Aftaleprofil (APD) 1. Generelle metadata registrering for dokumenter og sæt af dokumenter, herunder aftaler (MedCom APD - Dansk CDA) Dette er skrevet på baggrund af seneste version af metadata (version 0.95). Denne version kan findes i MedComs standardkatalog.
Metadata sendes ved publicering og registrering af dokumenter til et patientindeks.
Dokumenterne er pt. af type HL7 CDA (Clinical Document Architecture). Metadata kan deles op i følgende kategorier.
1. Dokumentet vedrørende én patient  patient identifikation 2. Overordnede data der beskriver dokumentet ift. organisation: Hvem der har oprettet det, hvem der vedligeholder og har ansvar for data.
Det handler om organisation; 3. Der er en række data om dokumentets tilgængelighed/status og fortrolighed.
En række tekniske data om dokumentet, som bl.a. understøtter digital transport, sikkerhed og andre tekniske informationer (filstørrelsen, hash-værdi etc.) 4. Overordnet beskriver det faglige indhold og dens kontekst.
 Metadata er data der beskriver indhold og andre karakteristika for et dokumenter eller et sæt af dokumenter som registreres i et patientindeks (IHE XDA registry) er listet i tabellen herunder.
 Metadata er data der beskriver indhold og andre karakteristika for et dokumenter eller et sæt af dokumenter som registreres i et patientindeks (IHE XDA registry) er listet og oversat til dansk i tabellen herunder.
2. Dansk HL7 CDA - Aftaleprofil (APD) Den konkrete aftaleprofil, Appointment Document (Danish profile  DK APD) 2017-05-22. Seneste version er 1.0. Denne version kan findes i MedComs Standardkatalog.
 Data om patienten og relevante sundhedsprofessionelle involveret på en eller anden måde i aftalen i en (behandlingsrelation).
Bilag 2 Beskrivelse af de systemer, der må tilknyttes NPI som kildesystemer i medfør af § 6, stk. 3, i denne bekendtgørelse De systemer, der i henhold til § 6, stk. 3 i denne bekendtgørelse, må tilknyttes NPI som kildesystemer er følgende:
