 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1.  Til fremme af dansk eliteidræts udvikling på en  

 social og samfundsmæssig forsvarlig måde oprettes en selvejende institution,  

 der har til opgave at iværksætte, koordinere og effektivisere fælles  

 foranstaltninger for eliteidrætten i Danmark ved § 2.  Institutionen ledes af et repræsentantskab og en  

 bestyrelse.
 § 3.  Repræsentantskabet består af:
1 medlem udpeget af Dansk Idræts-Forbund 1 medlem udpeget af Danmarks Olympiske Komitee 1 medlem udpeget af Idrættens Fællesråd 3 medlemmer udpeget af Dansk Idræts-Forbunds specialforbund 4 medlemmer udpeget af og blandt aktive eliteidrætsudøvere 4 medlemmer udpeget af og blandt eliteidrætstrænere og -instruktører 1 medlem udpeget i fællesskab af Danmarks højskole for legemsøvelser og  

 August Krogh instituttet 1 medlem udpeget af institut for idræt ved Odense universitet 1 medlem udpeget af idrættens forskningsråd 1 medlem udpeget af Dansk idrætsmedicinsk Selskab 2 medlemmer udpeget af ministeren for kulturelle anliggender 1 medlem udpeget af undervisningsministeren 1 medlem udpeget af Amtsrådsforeningen 1 medlem udpeget af Kommunernes Landsforening 1 medlem udpeget af Københavns og Frederiksberg kommuner i fællesskab.
 Stk. 2.  Ministeren for kulturelle anliggender kan  

 fastsætte regler om, hvorledes eliteidrætsudøvere og eliteidrætstrænere og  

 -instruktører udpeger medlemmer.
 Stk. 3.  Medlemmer af repræsentantskabet udpeges for 4  

 år ad gangen.
 Stk. 4.  Repræsentantskabet udpeger blandt sine  

 medlemmer en formand og en næstformand.
 § 4.  Repræsentantskabet fastlægger de overordnede  

 retningslinier for institutionens virksomhed, vedtager budgettet og godkender  

 regnskabet og bestyrelsens beretning.
 § 5.  Bestyrelsen består af 7 medlemmer, hvoraf 2  

 udpeges af ministeren for kulturelle anliggender og 5 af repræsentantskabet.
 Stk. 2.  Bestyrelsesmedlemmer kan ikke være medlemmer af  

 repræsentantskabet.
Stk. 3.  Medlemmer af bestyrelsen udpeges for en 4-årig  

 periode.
Ved institutionens etablering udgør perioden dog 2 år for det ene af  

 de medlemmer, som ministeren for kulturelle anliggender udpeger, og for to af  

 de medlemmer, som repræsentantskabet udpeger.
Ingen kan uafbrudt være medlem  

 af bestyrelsen i mere end 2 perioder ad gangen.
 Stk. 4.  Ministeren udpeger formanden blandt  

 bestyrelsens medlemmer.
§ 6.  Bestyrelsen leder institutionens virksomhed  

 efter de retningslinier, der er fastsat af repræsentantskabet.
Den træffer  

 den endelige administrative afgørelse om fordelingen af de til rådighed  

 værende midler i overensstemmelse med de retningslinier, som er godkendt af  

 repræsentantskabet.
Bestyrelsen udarbejder forslag til budgetter og aflægger  

 årligt regnskab og beretning til repræsentantskabet.
 Stk. 2.  Bestyrelsen ansætter personale til at varetage  

 institutionens virksomhed.
§ 7.  Institutionens budget, regnskab og beretning  

 sendes til ministeren for kulturelle anliggender med repræsentantskabets  

 bemærkninger.
Ministeren for kulturelle anliggender forelægger for  

 folketingets kulturudvalg det nævnte materiale ledsaget af ministerens  

 udtalelse/vurdering.
 § 8.  Danmarks Olympiske Komitee yder et bidrag til  

 institutionen på halvdelen af det beløb, komiteeen oppebærer efter lov om  

 tipning og lov om landsspil i forbindelse med hestevæddeløb (V 6).
 Stk. 2.  Dansk Idræts-Forbund yder et bidrag, der udgør  

 5 pct. af det beløb, forbundet oppebærer efter de i stk. 1 nævnte love.
 § 9.  Loven træder i kraft den 1. januar 1985.
 § 10.  Loven gælder ikke for Færøerne og Grønland, men  

 kan ved kongelig anordning sættes i kraft i Grønland med de afvigelser, som  

 de særlige grønlandske forhold tilsiger.
Givet på Christiansborg slot, den 19.  

 december 1984 Under Vor Kongelige Hånd og Segl MARGRETHE R.
