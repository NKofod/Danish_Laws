 Vi Christian den Tiende, af Guds Naade Konge til Danmark  

 og Island, de Veders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, GØRE VITTERLIGT: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 For Fiskeriet i de Farvande, som omfattes af den under 31. December 1932  

 undertegnede Konvention mellem Kongerigerne Danmark og Sverige om  

 Fiskeriforholdene i de til begge Lande grænsende Farvande, nemlig:
KATTEGAT, begrænset mod Nord af rette Linier draget fra Skagens nordligste  

 Pynt til Vinga Fyr og videre derfra til nærmeste Kyst af Hisingen, samt mod  

 Syd af rette Linier draget fra Hasenøre til Gniben og fra Gilbjerg Hoved til  

 Kullens Fyr, ØRESUND, regnet fra Linien Gilbjerg Hoved-Kullens Fyr mod Nord til en  

 Linie draget fra Stevns Fyr til Falsterbo Fyr mod Syd, samt ØSTERSØEN, for saa vidt angaar Farvandet langs Kysten fra Falsterbo Fyr  

 til Simrishamn Fyr og Farvandet omkring Bornholm og Øgruppen Kristiansø, kan der ved kongelig Anordning gives særlige Forskrifter i  

 Overensstemmelse med, hvad der i den nævnte Konvention er bestemt.
 Ligeledes kan der ved kongelig Anordning træffes de fornødne Bestemmelser  

 angaaende Tilsynet med Overholdelsen af de i Henhold til foranstaaende givne  

 Forskrifter.
§ 2 For Overtrædelse af Forskrifterne i de i Henhold til nærværende Lov  

 udstedte Anordninger kan der i Anordningerne fastsættes Bestemmelser om  

 Paatale og Straf i Overensstemmelse med Reglerne i den til enhver Tid  

 gældende almindelige danske Lovgivning om Saltvandsfiskeri.
§ 3 Ved nærværende Lovs Ikrafttræden ophæves Lov Nr. 104 af 7. April 1899 om  

 Frednings- og Ordensbestemmelser for Fiskeriet i de til Kongerigerne Danmark  

 og Sverige grænsende Farvande, Lov Nr. 90 af 23. Maj 1902 og Lov Nr. 111 af  

 4. Maj 1907 om Tillæg til nævnte Lov.
 Hvorefter alle vedkommende sig have at rette.
 Givet paa Christiansborg, den 27. Marts  

 1933.
 Under Vor Kongelige Haand og Segl.
 CHRISTIAN R.
(L.S.) ------------- Th.
Stauning.
(* 1) Udfærdiget gennem Ministeriet for Søfart og Fiskeri.
Se  

 Rigsdagstidenden for 1932-33: Landst.
Tid.
Sp. 788, 879, 891, 941; Folket.  

 Tid.
Sp. 3746, 3780, 3790; Till.
A.
Sp. 4673; Till.
C.
Sp. 383, 481.
