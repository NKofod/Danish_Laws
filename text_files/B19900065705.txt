 I henhold til § 2, stk. 5 og 6, i lov om udøvelse af lægegerning, jf.  

 lovbekendtgørelse nr. 426 af 19. august 1976, som ændret ved lov nr. 278 af  

 2. maj 1990 (lægeloven), fastsættes efter forhandling med  

 undervisningsministeren:
 § 1.  For at opnå tilladelse til selvstændigt virke  

 som læge skal en læge have gennemgået en praktisk klinisk uddannelse på 18  

 måneder (turnusuddannelse). Uddannelsen skal omfatte:
 Stk. 2.  Ansættelser af mindre end 3 måneders varighed  

 kan normalt ikke medregnes i de i stk. 1 nævnte uddannelseskrav.
 Stk. 3.  Ved fravær, bortset fra ferie ifølge  

 ferieloven, svarende til mere end 10 pct. af den fastsatte varighed af en  

 given del af uddannelsen, jf. stk. 1, forlænges uddannelsestiden tilsvarende.
§ 2.  Den i § 1, stk. 1, nævnte uddannelse skal foregå  

 i stillinger, der af Sundhedsstyrelsen er godkendt hertil.
Sundhedsstyrelsen  

 udarbejder en oversigt over godkendte uddannelsesstillinger, der indgår i  

 turnusuddannelsen.
 Stk. 2.  Turnusuddannelsen kan fravige de  

 uddannelseskrav, der er nævnt i § 1, stk. 1, såfremt lægen har gennemgået  

 anden uddannelse, der efter Sundhedsstyrelsens skøn kan sidestilles hermed.  

 Sundhedsstyrelsen kan bestemme, at den i § 1, stk. 1, nr. 3) beskrevne  

 ansættelse i særlige tilfælde kan erstattes af ansættelse på en klinisk  

 sygehusafdeling.
 § 3.  Sundhedsstyrelsen udtager efter drøftelse med  

 vedkommende amtsråd blandt de ved sygehusene normerede reservelægestillinger  

 og under hensyntagen til sygehusvæsenets behov for lægeuddannet personale det  

 antal turnusstillinger, som er nødvendige til at lægevidenskabelige  

 kandidater kan gennemgå den i § 1, stk. 1, omhandlede uddannelse.
 Stk. 2.  Sundhedsstyrelsen fastsætter regler for lægers  

 adgang til at opnå de i § 1, stk. 1, omhandlede turnusstillinger.
 § 4.  Læger, der opfylder kravene i overenskomst om  

 fælles nordisk arbejdsmarked for læger og direktiver vedtaget af De  

 europæiske Fællesskaber vedrørende etableringsfrihed m.v. for læger, har ret  

 til selvstændigt virke som læge.
 § 5.  Bekendtgørelsen træder i kraft den 1. januar  

 1991. Samtidig ophæves bekendtgørelse nr. 551 af 25. november 1976 som ændret  

 ved bekendtgørelse nr. 512 af 24. november 1980.
