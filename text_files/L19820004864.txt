I tilslutning til udenrigsministeriets bekendtgørelse nr. 15 af 6. februar  

 1976 og efterfølgende bekendtgørelser, senest nr. 35 af 5. maj 1980,  

 Lovtidende C, meddeles det, at der på det 5. konsultationsmøde for de  

 kontraherende parter i konventionen af 29. december 1972 om forhindring af  

 havforurening ved dumpning af affald og andre stoffer blev vedtaget følgende  

 ændringer i konventionens bilag I og II:
 Afsnit 5 i bilag I ændres til:
5. Råolie og råolieaffald, raffinerede olieprodukter,  

 rester, der fremkommer under raffinering af olie, og enhver blanding, der  

 indeholder noget af disse stoffer, og som tages om bord med henblik på  

 dumpning.' I bilag II tilføjes følgende afsnit:
»F.
Stoffer, som - uanset at de er af ikke-toksisk art - kan blive  

 skadelige på grund af de mængder, i hvilke de dumpes, eller som i alvorlig  

 grad vil kunne forringe rekreative værdier.« Ændringerne trådte i kraft den 11. marts 1981.
