Bekendtgørelse om ændring af bekendtgørelse om tilskud til kommunale projekter vedrørende vandløbsrestaurering § 1 I bekendtgørelse nr. 364 af 31. marts 2015 om tilskud til kommunale projekter vedrørende vandløbsrestaurering, som ændret ved bekendtgørelse nr. 915 af 16. juli 2015 og bekendtgørelse nr. 1020 af 28. august 2015, foretages følgende ændringer:
 1. I § 1, stk. 1, udgår »i 2015«.
 2. § 4 affattes således:
 »§ 4. Alle ansøgninger om tilskud, projektændringer og udbetalinger efter denne bekendtgørelse skal ske via Tast selv-service.
Stk. 2. Al øvrig skriftlig kommunikation med NaturErhvervstyrelsen i forbindelse med tilskud efter denne bekendtgørelse skal ske via e-mail.« 3. § 6, stk. 1, affattes således:
»Ansøgninger om tilsagn om tilskud indsendes fra den 4. marts 2016 og skal være modtaget senest den 19. april 2016.« 4. § 19, stk. 1, 2. pkt., affattes således:
»Anmodning om udbetaling af tilskud skal indsendes via Tast selv-service på det ansøgningsskema, der findes i Tast selv-service, og vedlægges alle udgiftsbilag samt dokumentation for betaling.« § 2 Bekendtgørelsen træder i kraft den 1. januar 2016.
