(Til rektorerne for lærerseminarierne  

 samt kommunalbestyrelserne i kommuner med fast øvelsesskole) I henhold til § 37, stk. 3, i bekendtgørelse nr. 369 af 11. juni 1986 om  

 uddannelse af lærere til folkeskolen fastsættes:
§ 1.  Af de 112 timer, som er tillagt faget praktisk  

 skolegerning efter bekendtgørelsens § 8, stk. 1, (og som er placeret i  

 skemaugerne), anvendes i alt 24 timer til konferencer mellem praktiklærere og  

 studerende.
Stk. 2. Af de indtil 28 timer, som efter bekendtgørelsens § 8,  

 stk. 3, er tillagt den obligatoriske del af det pædagogiske speciale, (og som  

 ligeledes er placeret i skemaugerne), anvendes indtil 6 timer til konferencer  

 mellem praktiklærere og studerende.
Stk. 3. Praktikken i skemaugerne  

 tilrettelægges således, at antallet af konferencetimer udgør 3/14 af den  

 enkelte praktiklærers samlede timetal i faget praktisk skolegerning (timer  

 med undervisning af børn, timer med øvrige læreropgaver, konferencetimer).
 § 2.  Af det samlede timetal i de 12 praktikuger, jf.  

 bekendtgørelsens § 8, stk. 3, anvendes i alt 30 timer til konferencer mellem  

 lærere og studerende, således at det gennemsnitlige antal konferencetimer pr.  

 praktikuge bliver 2,5.
 § 3.  Cirkulæret har virkning fra den 1. august 1989.  

 Stk. 2. Cirkulæreskrivelse af 8. september 1982 om konferencetimer i  

 forbindelse med undervisning i faget praktisk skolegerning, som ændret ved  

 cirkulæreskrivelse af 2. september 1988, ophæves.
 P.M.V.
 e.b.
