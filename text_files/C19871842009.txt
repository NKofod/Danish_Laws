(Til skifteretter og  

 amtsskatteinspektorater) Det har hidtil været praksis, at der skal betales gaveafgift i tilfælde,  

 hvor en arving har givet afkald imod vederlag på arv fra en afdøds del af et  

 fælleseje (boslodden), når afkaldet gives overfor den længstlevende  

 ægtefælle, der sidder i uskiftet bo.
 Skattedepartementet har imidlertid besluttet, at der for fremtiden skal  

 betales arveafgift af vederlaget, når det uskiftede bo ophører eller skiftes  

 i forbindelse med arveafkaldet.
Der skal dog stadig betales gaveafgift af vederlag for arveafkald i  

 tilfælde, hvor det uskiftede bo ikke ophører eller skiftes i forbindelse med  

 arveafkaldet.
Der skal således stadig betales gaveafgift af vederlaget,  

 såfremt ikke alle de arvinger, som længstlevende hensidder i uskiftet bo med,  

 giver arveafkald.
