 Udtalt af boligstyrelsen, at der ikke inden for boligministeriets  

 ressort er taget stilling til, om en kommunalbestyrelse kan delegere  

 kompetencen videre til det sociale udvalg, hvorfor styrelsen henviser til  

 bestemmelserne om delegation i den kommunale styrelseslovgivning.
 Indenrigsministeriet har herefter udtalt, at såfremt udgiften til  

 afskrivning af uerholdelige tilbagebetalingspligtige boligsikringsbeløb er  

 bevilget på årsbudgettet eller i form af tillægsbevillinger må spørgsmålet  

 om, hvem der kan foretage afskrivning, afgøres ud fra de almindelige  

 principper for, hvem der kan træffe beslutninger i det kommunale system.
 Efter ministeriets opfattelse stilles der således ikke særlige krav på  

 dette område for at muliggøre delegation af kompetencen til afskrivning af de  

 pågældende beløb.
 I skrivelse af 25. oktober 1985 har tilsynsrådet for Nordjyllands amt, på  

 baggrund af en konkret sag, anmodet om en vejledende udtalelse om, hvorvidt  

 beslutning om afskrivning af uerholdelige tilbagebetalingspligtige  

 boligsikringsbeløb under nærmere beskrevne forudsætninger ud fra  

 delegationsforbudsbetragtninger alene kan træffes af kommunalbestyrelsen.
 Det fremgår af sagen, at boligstyrelsen har meddelt, at der ikke inden for  

 boligministeriets ressort er taget stilling til, om en kommunalbestyrelse kan  

 delegere kompetencen videre til det sociale udvalg, hvorfor styrelsen  

 henviser til bestemmelserne om delegation i den kommunale  

 styrelseslovgivning.
Indenrigsministeriet skal i den anledning udtale, at der ikke i den  

 foreliggende sag er delegationsforbud.
Er udgiften for afskrivning af  

 uerholdelige tilbagebetalingspligtige boligsikringsbeløb derfor bevilget på  

 årsbudgettet eller i form af tillægsbevillinger må spørgsmålet om, hvem der  

 kan foretage afskrivning, afgøres ud fra de almindelige principper for, hvem  

 der kan træffe beslutninger i det kommunale system.
 Efter ministeriets opfattelse stilles der således ikke særlige krav på  

 dette område for at muliggøre delegation af kompetencen til afskrivning af de  

 pågældende beløb.
P.
M.
V.
 E.B.
