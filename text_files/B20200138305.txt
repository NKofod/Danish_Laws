Bekendtgørelse om ændring af bekendtgørelse om individuel måling af el, gas, vand, varme og køling1) § 1 I bekendtgørelse nr. 563 af 2. juni 2014 om individuel måling af el, gas, vand, varme og køling, som ændret ved bekendtgørelse nr. 1291 af 8. december 2014, foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2012/27/EU af 25. oktober 2012 om energieffektivitet, om ændring af direktiv 2009/125/EF og 2010/30/EU samt ophævelse af direktiv 2004/8/EF og 2006/32/EF, EU-Tidende 2012, nr.
L 315, side 1, som ændret ved Rådets direktiv 2013/12/EU af 13. maj 2013 om tilpasning af Europa-Parlamentets og Rådets direktiv 2012/27/EU om energieffektivitet på baggrund af Republikken Kroatiens tiltrædelse, EU-Tidende 2013, nr.
L 141, side 28, som ændret ved Europa-Parlamentets og Rådets direktiv (EU) 2018/2002 af 11. december 2018 om ændring af direktiv 2012/27/EU af 25. oktober 2012 om energieffektivitet, EU-Tidende 2018, nr.
L 328, side 210.« 2. Indledningen affattes således:
»I medfør af § 4 A, § 28, stk. 4, § 30, stk. 2, og § 31, stk. 2, i byggeloven, jf. lovbekendtgørelse nr. 1185 af 14. oktober 2010, som ændret ved lov nr. 640 af 12. juni 2013, fastsættes efter bemyndigelse i henhold til § 12 i bekendtgørelse nr. 1525 af 13. december 2019 om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter:« 3. § 1, stk. 3, affattes således:
»Stk. 3.  Målerne skal anvendes til måling af forbruget og til fordeling af forbruget til den enkelte bolig- eller erhvervsenhed.
Betaling til forsyningsvirksomheden skal ske efter det målte forbrug, for så vidt angår den del af betalingen, der er forbrugsafhængig.« 4. § 1, stk. 8, affattes således:
»Stk. 8. De installerede målere til måling af forbrug af el, gas, koldt vand, varmt vand, varme og køling, jf. §§ 3-7 og § 10, skal være i overensstemmelse med Sikkerhedsstyrelsens regler om måleteknisk kontrol med og anvendelse af målere.« 5. I § 1 indsættes som stk. 9 og 10:
 »Stk. 9. Målere og varmefordelingsmålere til måling af varme, køling og varmt brugsvand, der installeres i bebyggelse, skal være fjernaflæselige, medmindre dette ikke er omkostningseffektivt.
Stk. 10. Målere og varmefordelingsmålere til måling af varme, køling og varmt brugsvand installeret i eksisterende byggeri skal gøres fjernaflæselige eller udskiftes til fjernaflæselige målere senest den 1. januar 2027, medmindre dette ikke er omkostningseffektivt.« 6. I § 2, stk. 7, ændres »§ 14« til: »§ 12«.
 7. § 9, stk. 5, affattes således:
»Stk. 5. Korrektioner i henhold til stk. 1, 1. pkt. behøver ikke blive ændret i bygninger, hvori der før 1. februar 1997 er installeret målere til måling af varmeforbruget i den enkelte bolig- eller erhvervsenhed.« § 2 Bekendtgørelsen træder i kraft den 25. oktober 2020.
Trafik-, Bygge- og Boligstyrelsen, den 21. september 2020 Carsten Falk Hansen / Rikke Kure Wendel 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv (EU) 2018/2002 af 11. december 2018 om ændring af direktiv 2012/27/EU af 25. oktober 2012 om energieffektivitet, EU-Tidende 2018, nr.
L 328, side 210.
