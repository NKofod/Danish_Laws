 Vedlagt fremsendes aftale af 24. april 1981 mellem  

 undervisningsministeriet og Dansk Teknisk Lærerforening om  

 undervisningspligten i forbindelse med aflyste kurser for lærere ved  

 lærlinge/efg-uddannelserne på de tekniske skoler.
 P.m.v.
 e.b.
A.
Jahnsen eksp.sekr.
 Bilag.
 I henhold til § 2, stk. 2, i den mellem ministeriet for statens lønnings-  

 og pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende:
 § 1.  Aflysning af et skemalagt kursus (klasse, hold)  

 skal meddeles vedkommende lærer, så vidt muligt med 4 ugers varsel.
 § 2.  Såfremt aflysning sker med mindst 4 ugers  

 varsel, har læreren pligt til at påtage sig anden undervisning, og de aflyste  

 skemalagte undervisningstimer indgår ikke i lærerens pligtige årlige  

 undervisningstimetal på 1081.
 § 3.  Såfremt aflysning sker med mindre end 4 ugers  

 varsel, indgår de aflyste skemalagte undervisningstimer for en periode af  

 højst 6 uger i det pligtige årlige undervisningstimetal på 1081.
 I stedet for de aflyste skemalagte undervisningstimer kan læreren pålægges  

 ny undervisning eller andet pædagogisk arbejde.
 Pålægges læreren ny undervisning i stedet for de aflyste skemalagte  

 undervisningstimer omregnes 1 aflyst undervisningstime i forholdet 1: 1,48.
 Pålægges læreren andet pædagogisk arbejde i stedet for de aflyste  

 skemalagte undervisningstimer omregnes 1 aflyst undervisningstime til 1  

 arbejdstime.
 § 4.  Aftalen træder i kraft 1. august 1980. Den kan  

 opsiges med 3 måneders varsel, dog tidligst til 1. april 1983.
 København, den 24. april 1981.
Dansk Teknisk Lærerforening P.
Kampp Undervisningsministeriet P.m.v.
Hans Kjems Afdelingschef /A.
Jahnsen eksp.sekr.
