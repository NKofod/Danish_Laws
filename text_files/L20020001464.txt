Bekendtgørelse af overenskomst af 1.  

 juni 2001  

 mellem Danmark, Finland, Island, Norge og Sverige  

 om samordning af pensionsrettigheder ifølge statslige  

 pensionsordninger Den 1. juni 2001undertegnedes i Stockholm en overenskomst  

 mellem Danmark, Finland, Island, Norge og Sverige om samordning af  

 pensionsrettigheder ifølge statslige pensionsordninger.
 Aftalens ordlyd er som følger:
Overenskomst mellem Danmark, Finland, Island, Norge og  

 Sverige om samordning af pensionsrettigheder ifølge statslige  

 pensionsordninger Regeringerne i Danmark, Finland, Island, Norge og Sverige  

 er ud fra et fælles ønske om, at overgang fra ansættelse  

 med pensionsrettigheder efter statslig pensionsordning i et af de nordiske  

 lande til tilsvarende ansættelse i et andet nordisk land ikke skal  

 hindres af pensionsmæssige hensyn, blevet enige om følgende  

 bestemmelser:
Artikel 1 Denne overenskomst vedrører pensionsrettigheder fra  

 ansættelse i en stilling, der omfattes af en statslig pensionsordning i  

 et af de nævnte nordiske lande.
 I bilaget til overenskomsten er angivet, hvilke  

 pensionsordninger der omfattes af overenskomsten.
 Hvis en statslig pensionsordning er omfattet af  

 EF-forordning 1408/71 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer,  

 der flytter indenfor Fællesskabet, anvendes bestemmelserne i denne  

 overenskomst kun i det omfang, dette ikke er i strid med forordningen.
Artikel 2 Når en person, der har haft ansættelse i en stilling som  

 nævnt i artikel 1, får tilsvarende ansættelse i et andet af  

 de nævnte nordiske lande, stilles den pågældende med hensyn  

 til anvendelse af bestemmelser om ansættelsestid og lignende tidskrav  

 som betingelse for opnåelse af pensionsret, som om den første  

 ansættelse havde været omfattet af den pensionsordning, som er  

 knyttet til den senere ansættelse.
Artikel 3 Ved direkte overgang fra en stilling som nævnt i artikel 1 til en  

 tilsvarende stilling i et andet af de nævnte nordiske lande skal  

 eventuelle begrænsninger begrundet i helbredsmæssige  

 årsager ikke anvendes i den nye ordning, hvis sådanne  

 begrænsninger ikke var fastsat før overgangen.
Er der efter reglerne i den pensionsordning, som den  

 ansatte var omfattet af før overgangen, truffet bestemmelse om  

 helbredsmæssigt betingede begrænsninger i retten til pension,  

 skal der bortses fra forværring af helbredstilstanden, som opstår  

 efter overgangen.
De oplysninger, som har foreligget til brug ved  

 helbredsbedømmelsen før overgangen, skal også  

 lægges til grund ved helbredsbedømmelse efter den nye  

 pensionsordning.
Artikel 4 Når en person, som har haft ansættelse som nævnt i  

 artikel 1 i mindst så lang tid, at den pågældende har ret  

 til pension, overgår til en tilsvarende ansættelse i et andet  

 nordisk land, bevarer han eller hun de pensionsrettigheder, som er optjent i  

 det første land.
For den, som får alders- eller efterlevendepension  

 på grundlag af en ansættelse som nævnt i artikel 1, skal  

 pensionsrettighederne, som er optjent i et andet nordisk land, beregnes efter  

 reglerne i dette land.
Det betyder, at de nationale regler for beregning og  

 værdisikring af pensionen skal finde anvendelse.
Den  

 pensionsberettigede skal, hvis han eller hun ønsker det, kunne  

 oppebære samtlige optjente pensionsrettigheder fra og med det  

 tidspunkt, hvor han eller hun har ret til alders- eller efterlevendepension i  

 det land, hvor pensionering sker, under forudsætning af at udbetaling  

 af alders- eller efterlevendepension påbegyndes umiddelbart efter  

 fratrædelsen eller dødsfaldet, dog, for så vidt  

 angår alderspension, tidligst fra det 60. år.
En pension betales  

 af det land, hvor den er optjent.
Artikel 5 Denne artikel finder kun anvendelse, når EF-forordning 1408/71 om  

 anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter  

 indenfor Fællesskabet, ikke finder anvendelse.
Hvis en person, som har ansættelse som nævnt i  

 artikel 1, og som i henhold til pensionsordningen i tjenestelandet får  

 pension begrundet i en helbredsbetinget nedsat arbejdsevne, kan denne pension  

 samordnes med en pension, optjent ifølge denne overenskomst i et andet  

 land.
Ved en sådan samordning tages hensyn til bestemmelsen i artikel  

 46 b i EF-forordning 1408/71 om anvendelse af de sociale sikringsordninger  

 på arbejdstagere, selvstændige erhvervsdrivende og deres  

 familiemedlemmer, der flytter indenfor Fællesskabet.
Hvis en person samtidigt har flere ansættelser som  

 nævnt i artikel 1 i forskellige nordiske lande, skal sygdomspension  

 udbetales ifølge pensionsordningen i tjenestelandet eller  

 pensionsordningen i det land, hvor den pensionsberettigede har sin  

 hovedbeskæftigelse.
Pension ifølge andre berørte  

 pensionsordninger udbetales ifølge de nationale regler og normalt i  

 forhold til taktisk tjenestegøring i det respektive land.
Artikel 6 Ved anvendelsen af denne overenskomst skal de kontraherende landes  

 kompetente myndigheder og organer i fornøden udstrækning yde  

 hinanden bistand og forhandle med hinanden om tvivlsspørgsmål,  

 der måtte opstå ved fortolkningen eller anvendelsen af denne  

 overenskomst.
Den pensionsberettigede skal ansøge om pension hos  

 pensionsmyndigheden i hvert nordisk land, hvor pensionen er optjent.
Hvis  

 ansøgning kun indgives til pensionsmyndigheden i det land, hvor  

 pensionering sker, skal denne myndighed dog sende ansøgningen videre  

 til pensionsmyndighederne i de lande, der i øvrigt berøres.
Artikel 7 Ansøgninger, erklæringer og indankninger, som skal indgives  

 til et organ i et af de kontraherende lande inden for en bestemt frist, anses  

 som rettidigt indgivet, når de inden for den samme frist er indgivet  

 til et tilsvarende organ i et andet af landene.
I så fald sender  

 sidstnævnte organ uopholdeligt de omhandlede ansøgninger,  

 erklæringer eller indankninger videre til det kompetente organ i det  

 andet land.
Artikel 8 Vedkommende myndigheder i de kontraherende lande skal så snart som  

 muligt give hinanden underretning om alle ændringer og  

 tilføjelser i de pensionsordninger, som gælder for  

 spørgsmål i de i artikel 1 nævnte ansættelser.
Artikel 9 Denne overenskomst skal anvendes på den person, der endnu ikke er  

 bevilliget pension, når overenskomsten træder i kraft.
Den, som dagen før ikrafttræden af denne  

 overenskomst har haft ansættelse som nævnt i artikel 1 i flere  

 lande, og som under denne ansættelse har været omfattet af  

 overenskomsten af 18. december 1973 mellem Sverige, Danmark, Finland og Norge  

 om samordning af pensionsrettigheder ifølge statslige  

 pensionsordninger som ændret senest ved protokol af 28. juni 1990, har  

 ret til at vælge at få sin pension beregnet efter den hidtidige  

 overenskomst, medmindre andet følger af EF- forordning 1408/71 om  

 anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter  

 indenfor Fællesskabet.
Denne ret gælder i 5 år regnet fra  

 ikrafttræden af denne overenskomst og under forudsætning af, at  

 pensionering i denne periode sker fra en ansættelse som nævnt i  

 artikel 1.
Artikel 10 Overenskomsten træder i kraft den første dag i den tredje  

 måned, efter at den sidste af de notifikationer, hvori de kontraherende  

 lande meddeler hinanden, at formaliteterne for ikrafttrædelsen er  

 opfyldt, er modtaget af det svenske udenrigsministerium.
 Når overenskomsten træder i kraft,  

 ophæves overenskomsten af 18. december 1973 mellem Sverige, Danmark,  

 Finland og Norge om samordning af pensionsrettigheder ifølge statslige  

 pensionsordninger, som ændret senest ved protokol af 28. juni 1990.
Artikel 11 En part kan opsige overenskomsten ved skriftlig meddelelse herom til den  

 svenske regering, som underretter de andre parter herom og om meddelelsens  

 indhold.
 En opsigelse gælder alene for det land, som har  

 meddelt opsigelsen, og den får virkning fra den 1. januar, som  

 indtræder mindst 6 måneder efter den dag, hvor den svenske  

 regering har modtaget meddelelse om opsigelsen.
Artikel 12 Originaleksemplaret til denne overenskomst opbevares i det svenske  

 udenrigsministerium, som sender bekræftede kopier til de øvrige  

 deltagende parter.
 Til bekræftelse heraf har de vedkommende  

 befuldmægtigede myndigheder underskrevet denne overenskomst.
 Udfærdiget i Stockholm, den 1. juni 2001 i et  

 eksemplar på det danske, finske, islandske, norske og svenske sprog,  

 hvilke samtlige tekster har samme gyldighed.
Udenrigsministeriet, den 4. april  

 2002 Per Stig Møller Bilag Ved dansk statslig pensionsordning forstås  

 pensionsordning, der følger af lov af 9. september 1993 (nr. 724) om  

 tjenestemandspension omfattende tjenestemænd i staten, folkeskolen og  

 folkekirken, ændret ved lov af 14. maj 1997 (nr. 316) og lov af 2. juni  

 1999 (nr. 346), lov af 12. marts 1970 (nr. 82) om pensionering af civilt  

 personel mv. i forsvaret, ændret ved lov af 25. november 1998 (nr.  

 821), samt statsfinansierede eller statsgaranterede pensionsordninger med  

 væsentligt samme indhold som pensionsordningen for  

 statstjenestemænd m.fl.
Ved finsk statslig pensionsordning forstås  

 pensionsordning, der følger af loven af 20. maj 1966 (nr. 280 / 1966)  

 om statens pensioner, loven af samme dag (nr. 281 / 1966) om  

 indførelse af lov om statens pensioner, loven af 31. december 1968  

 (nr. 774 / 1968) om statens familiepensioner, loven af 11. december 1997 (nr.  

 1152 / 1997) om ordning med pensionsdækning i statslige  

 ansættelsesforhold, der varer kortere tid end en måned, de med  

 hjemmel i ovennævnte love udstedte regler samt love og regler, på  

 grundlag af hvilke der bevilges eller er bevilget pensioner af statslige  

 midler under iagttagelse af anvendelsen af dele af de nævnte love og  

 regler.
Ved ansættelser i overensstemmelse med alle ovennævnte  

 finske love og regler anvendes EF-forordning 1408/71 om anvendelse af de  

 sociale sikringsordninger på arbejdstagere, selvstændige  

 erhvervsdrivende og deres familiemedlemmer, der flytter indenfor  

 Fællesskabet.
 Ved islandsk statslig pensionsordning forstås  

 pensionsordning, der følger af loven af 10. januar 1997 (nr. 1) om  

 Statens Pensionskasse, og loven af samme dag (nr. 2) om sygeplejerskers  

 pensionsret med senere ændringer.
 Ved norsk statslig pensionsordning forstås  

 pensionsordning, der følger af loven af 28. juli 1949 (nr. 26) om  

 Statens Pensionskasse med tillægslove.
Ved svensk statslig pensionsordning forstås  

 pensionsordning, der følger af sådanne  

 tjenestepensionsbestemmelser for statsansatte m.fl., som er tilblevet under  

 medvirken af regeringen eller en af regeringen udpeget myndighed eller, for  

 så vidt angår rigsdagen og de direkte under denne hørende  

 statsinstitutioner under medvirken af rigsdagen.
Ved statslig pensionsordning  

 forstås dog ikke bestemmelser om kompletterende delpension og heller  

 ikke bestemmelser om "reservepension" eller dertil svarende  

 engangsbeløb.
 For Danmarks regering:
William Friis-Møller Suomen hallituksen puolesta:
Heikki Talvitie Fyrir ríkisstjórn Íslands:
Hördur H.
Bjarnason For Norges regjering:
Eirik Glenne För Sveriges regering:
Britta Lejon Aftalen trådte i medfør af artikel 10 i kraft den 1. marts  

 2002. Samtidig med overenskomstens ikrafttræden ophæves i henhold  

 til artikel 10 overenskomsten af 18. december 1973 mellem Danmark, Finland,  

 Norge og Sverige om samordning af pensionsrettigheder ifølge statslige  

 pensionsordninger, jf. bekendtgørelse nr. 119 af 8. oktober 1975,  

 Lovtidende C.
