 Ved kgl. resolution af 25. juni 1974 har Danmark, efter at folketinget den  

 10. s. m. havde meddelt sit samtykke dertil, ratificeret den i København den  

 5. april 1974 undertegnede overenskomst mellem Danmark og Sverige om  

 beskyttelse af Øresund mod forurening.
 Overenskomsten har følgende ordlyd:
OVERENSKOMST mellem Danmark og Sverige om beskyttelse af Øresund mod forurening Regeringerne i Danmark og Sverige, som har den opfattelse, at Øresund med de tilgrænsende dele af Østersøen  

 og Kattegat har stor betydning for blandt andet fiskeriet og de rekreative  

 interesser, som har underskrevet den nordiske miljøbeskyttelseskonvention af 19.  

 februar 1974 og konventionen om beskyttelse af Østersøens miljø af 22. marts  

 1974, som har den opfattelse, at der ud over bestemmelserne i de nævnte  

 konventioner kræves særlige forholdsregler for effektivt at beskytte Øresund  

 mod forurening og anden påvirkning, som kan medføre risiko for eller  

 begrænsning af dets anvendelighed til de overnævnte formål eller i øvrigt  

 skade dets biologiske miljø, er blevet enige om følgende:
 Artikel 1.
 Ved Øresund forstås i denne overenskomst det vandområde, som mod nord er  

 begrænset af en linie: Gilbjerghoved-Kullen og mod syd af en linie: Stevns  

 fyr-Falsterbo pynt.
 Artikel 2.
I hvert land skal der gennemføres effektive foranstaltninger for at  

 formindske den forurening af Øresund, der finder sted gennem direkte eller  

 indirekte udledning.
Omfanget af disse foranstaltninger skal bedømmes med  

 udgangspunkt i, hvad der er teknisk muligt, og med hensyntagen til såvel  

 almene som private interesser.
Med henblik herpå gælder indtil videre  

 følgende minimumskrav til rensning:
 1. Kommunale spildevandsudledninger.
 Direkte eller indirekte udledning til Øresund af spildevand fra samlede  

 bebyggelser må kun ske, når spildevandet har gennemgået videregående rensning  

 end mekanisk rensning (slamudskillelse).
Udledning til vandområder med dårlig vandfornyelse må kun ske efter  

 biologiske og kemisk rensning, som nedbringer indholdet af organisk  

 materiale, målt efter det biokemiske iltforbrug, med mindst 90% samt  

 fosfatindholdet enten med gennemsnitlig 90% eller svarende til en  

 udløbskoncentration på gennemsnitlig 0,5 mg totalfosfor pr. liter.
Opstår der  

 mellem landene spørgsmål om, hvilke områder der omfattes af dette stykke,  

 skal disse spørgsmål henvises til den i artikel 6 nævnte kommission.
 2. Industrielle spildevandsudledninger.
Effektive foranstaltninger skal iværksættes for at fjerne eller stærkt  

 formindske enhver form for forurening fra industrier med direkte  

 spildevandsudledning, som kan være til skade for Øresund.
Disse  

 foranstaltninger skal sigte på at nå samme mål, som opstilles vedrørende de  

 kommunale udledninger.
 Industrier med tilslutning til kommunale spildevandsanlæg skal gennemføre  

 effektive interne foranstaltninger til fjernelse eller stærk formindskelse af  

 udledningen af alle slags forurenende stoffer, der kan virke skadelig på  

 rensningen eller recipienten.
 Bedømmelse af, hvilke krav der skal stilles til foranstaltningerne, skal  

 ske under hensyntagen til de retningslinier for blandt andet spildevandets  

 indhold af forskellige stoffer, som måtte blive foreslået af den i artikel 6  

 nævnte kommission.
 3. Retningslinier i øvrigt.
 Foruden de foranstaltninger, som specielt er angivet i det foregående, til  

 behandling af spildevand eller til anden begrænsning af forurenende  

 udledninger til Øresund gælder følgende retningslinier for beskyttelse af  

 Øresund:
 Artikel 3.
 Foranstaltninger til opfyldelse af de i artikel 2 angivne mindstekrav til  

 rensning af kommunale og industrielle spildevandsudledninger skal træffes  

 snarest muligt og skal være gennemført inden 5 år efter underskrivelsen af  

 denne overenskomst.
Den stadig stigende udledning af forurenende stoffer i Øresund  

 nødvendiggør en snarlig stillingtagen til spørgsmålet om yderligere  

 rensningsforanstaltninger.
Dette spørgsmål skal tages op af den i artikel 6  

 nævnte kommission.
Kommissionen skal herved særligt overveje behovet for  

 reduktion af næringssalte ved udledning også i andre vandområder i Øresund  

 end de i artikel 2, punkt 1, 2. afsnit, nævnte og senest inden udgangen af  

 1977 foreslå nødvendige forholdsregler i så henseende.
 Artikel 4.
For at kontrollere de direkte spildevandsudledninger i Øresund fra tæt  

 bebyggede områder og industrier skal hvert land træffe hensigtsmæssige  

 foranstaltninger til måling af de udledte vandmængder og regelmæssig  

 prøvetagning af vigtigere forurenende stoffer heri.
Til brug for kontrollen  

 med tilførslen af spildevand vand til Øresund fra de større vandløb bør der  

 findes hydrologiske målestationer i vandløbenes nedre del og regelmæssige  

 målinger af vandkvaliteten foretages.
Spildevandsudledningernes indvirkning på vandet, bundsedimentet og  

 organismerne i Øresund bør regelmæssigt undersøges inden for  

 udledningsområderne.
Der bør foretages sådanne hydrologiske, kemiske og  

 biologiske undersøgelser, der belyser forureningssituationen i Øresund som  

 helhed samt i tilgrænsende vandområder og kan tjene som grundlag for  

 bedømmelse af behovet for yderligere foranstaltninger til modvirkning af  

 forureningen af Øresund.
 Artikel 5.
 Spørgsmålet om specielle foranstaltninger til forhindring af udledninger i  

 forbindelse med færgetrafikken mellem de to lande skal snarest tages op af  

 den i artikel 6 nævnte kommission.
 Artikel 6.
Til at forestå samarbejdet om beskyttelsen af Øresund mod forurening  

 nedsættes en dansk-svensk kommission.
Kommissionen består af 6 medlemmer samt  

 stedfortrædere for disse, hvoraf hver regering udpeger 3. Et af de af hver  

 regering udpegede medlemmer af kommissionen skal repræsentere de berørte  

 kommuner.
Hvert land kan desuden udpege eksperter til at deltage i  

 kommissionens arbejde og møder.
Formandskabet inden for kommissionen skifter mellem landene hvert år.  

 Kommissionens sekretariatsfunktioner varetages af det land, der har  

 formandskabet.
Hvert land afholder selv sine omkostninger i forbindelse med  

 kommissionens arbejde.
 Kommissionen fastsætter selv sin forretningsorden.
 Kommissionen nedsætter de udvalg, den finder nødvendige.
 Artikel 7.
 Kommissionen har følgende opgaver:
a.
Den skal aktivt følge hvert lands gennemførelse af forpligtelserne i  

 henhold til denne overenskomst.
b.
Den skal undersøge behovet for suppleringer eller ændringer af de  

 målsætninger, som opstilles i denne overenskomst.
c.
Den skal virke for koordinering af igangværende forsknings- og  

 undersøgelsesprojekter af betydning for beskyttelsen af Øresund og om  

 nødvendigt tage initiativ til yderligere projekter.
d.
Den skal foreslå sådanne foranstaltninger i øvrigt, som kan bidrage til  

 formindskelse af forureningen i Øresund.
e.
Den skal på begæring af en af de to landes regeringer udtale sig i  

 spørgsmål, der ligger inden for dens arbejdsområde.
f.
Den skal regelmæssigt afgive redegørelse til de to landes regeringer  

 for sin virksomhed samt i øvrigt på hensigtsmæssig måde informere om  

 forureningssituationen i Øresund.
 Artikel 8.
Kommissionens forslag i overensstemmelse med artikel 7, a.-d., skal  

 stilles til de to landes regeringer eller til vedkommende myndigheder i de to  

 lande.
Forslagene skal i givet fald ledsages af oplysninger om, hvorledes  

 omkostningerne ved deres gennemførelse efter kommissionens opfattelse bør  

 fordeles mellem de to lande.
 Artikel 9.
 Den af parterne den 27. februar og den 1. marts 1960 undertegnede protokol  

 om et langtidsprogram for undersøgelserne i Øresund ophæves hermed.  

 Kommissionen skal træffe beslutning om overtagelse af de arbejdsopgaver, som  

 hidtil har påhvilet den Øresundsvandkomite, som er oprettet ved ovennævnte  

 protokol.
 Artikel 10.
Denne overenskomst skal ratificeres.
Overenskomsten træder i kraft, når de  

 to regeringer gennem noteveksling i Stockholm gensidigt har underrettet  

 hinanden om, at de har ratificeret den.
Når overenskomsten har været i kraft i 10 år, kan den opsiges af hver af  

 parterne ved skriftlig meddelelse til den anden part.
Overenskomsten udløber  

 1 år efter opsigelsen.
 Udfærdiget i København den 5. april 1974 i 2 eksemplarer på dansk og  

 svensk, idet begge tekster skal have samme gyldighed.
Holger Hansen For Danmarks regering Svante Lundkvist For Sveriges regering Overenskomsten er i medfør af artikel 10 trådt i kraft den 13 december 1974.
 Udenrigsministeriet, den 16. januar  

 1975.
 Ove Guldberg.
