Klage  

 over tvangsmedicinering Et flertal af nævnet underkendte beslutningen om tvangsmedicinering.  

 Flertallet lagde vægt på, at der ud fra det oplyste i lægeerklæringen og på  

 nævnsmødet, sammenholdt med patientens fremtræden på nævnsmødet, ikke var  

 grundlag for at antage, at hun var sindssyg, således at det aktuelt ville  

 være  

 uforsvarligt ikke at behandle hende.
Et mindretal ved det lokale psykiatriske  

 patientklagenævn var enig med flertallet i, at patienten ikke under  

 nævnsmødet  

 på noget tidspunkt fremtrådte psykotisk.
Mindretallet fandt desuagtet ikke  

 tilstrækkeligt grundlag for at tilsidesætte beslutningen om tvangsbehandling.  

 Mindretallet lagde vægt på overlægens oplysninger i lægeerklæringen og på  

 mødet  

 samt det påfaldende og til dels uforståelige indhold i de breve, som  

 patienten  

 havde skrevet til en overlæge og til sønnen vedrørende en stjålen cykel.
Sundhedsvæsenets Patientklagenævn ændrede beslutningen  

 fra Det Lokale psykiatriske Patientklagenævn Sundhedsvæsenets  

 Patientklagenævn  

 fandt, at patienten var sindssyg, formentlig lidende af en  

 spaltningssindssygdom med vrangforestillinger (paranoid skizofreni), og at  

 det  

 ville være uforsvarligt ikke at tvangsbehandle hende, da udsigten til hendes  

 helbredelse eller en betydelig afgørende bedring i tilstanden ellers ville  

 blive væsentligt forringet.
Nævnet lagde vægt på, at det fremgik af  

 journalen,  

 at hun var præget af vrangforestillinger af forfølgelseskarakter og i løbet  

 af  

 indlæggelsen endvidere tankeforstyrret med et privat sprogbrug,  

 ordnydannelser  

 (neologismer) og manglende sygdomserkendelse.
