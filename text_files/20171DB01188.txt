Betænkning afgivet af Retsudvalget den 31. maj 2018 Betænkning over Forslag til folketingsbeslutning om fratagelse af passet fra dømte pædofile [af Peter Kofod Poulsen (DF) m.fl.]:
1. Udvalgsarbejdet Beslutningsforslaget blev fremsat den 16. marts 2018 og var til 1. behandling den 22. maj 2018. Beslutningsforslaget blev efter 1. behandling henvist til behandling i Retsudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et flertal i udvalget (udvalget med undtagelse af DF og IA) indstiller beslutningsforslaget til forkastelse.
Alternativets medlem af udvalget finder beslutningsforslagets formål ædelt.
Fra samfundets side skal der gøres alt, hvad der kan  gøres, for at undgå den slags rejser, hvor formålet er at tage på »ferie« og misbruge børn.
Når det er sagt, er det ikke Alternativets overbevisning, at beslutningsforslagets løsning  fratagelse af passet fra dømte pædofile  er vejen frem.
Den teknologiske udvikling gør det allerede i dag muligt for den pædofile at sidde hjemme ved sin computer og deltage i overgreb på børn i f.eks.
Sydøstasien gennem det såkaldte darkweb.
Gennem de senere år er det kommet frem, hvordan bagmænd herhjemme og i udlandet arrangerer overgreb på mindreårige over nettet.
Alternativet vil i stedet gerne satse benhårdt på forebyggelse og behandling af dømte pædofile.
Derudover mener Alternativet også helt klart, at myndighederne skal øge indsatsen på tværs af landegrænser, særlig med henblik på den teknologiske udvikling, der har fundet sted inden for dette kriminalitetsområde.
Circles of Support and Accountability (CoSA) er et netværk af frivillige, som hjælper dømte seksualforbrydere med at vende tilbage til et normalt liv.
Netværket yder støtte til sexforbryderen og arbejder på at integrere vedkommende i det lokale samfund.
Det er helt afgørende, at hvis vi skal hjælpe mulige fremtidige ofre, er vi nødt til at hjælpe dem, der henvender sig for at få behandling.
Dagbladet Politiken har opgjort, at to ud af tre, som søger hjælp mod pædofili, trækker sig  altså undgår at søge hjælp alligevel.
Det skyldes bl.a., at de frygter for de konsekvenser, det får, hvis det registreres, at de har seksuelle tanker om børn, jf. artiklen »Ekspert: Lad pædofile komme i behandling uden konsultation hos egen læge«, Politiken, den 24. marts 2018. Alternativet finder det derfor nødvendigt at arbejde videre med, at det skal være muligt at komme i behandling uden en henvisning fra egen læge.
 Et mindretal i udvalget (DF) indstiller beslutningsforslaget til vedtagelse uændret.
 Et andet mindretal i udvalget (IA) vil stemme hverken for eller imod beslutningsforslaget.
 Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Peter Skaarup (DF) fmd.
Peter Kofod Poulsen (DF) Susanne Eilersen (DF) Hans Kristian Skibby (DF) Per Nørhave (DF) Lise Bech (DF) Preben Bang Henriksen (V) Jan E.
Jørgensen (V) Britt Bager (V) Mads Fuglede (V) Carl Holst (V) Michael Aastrup Jensen (V) Henrik Dahl (LA) Christina Egelund (LA) Naser Khader (KF) Simon Kollerup (S) Lars Aslan Rasmussen (S) Mette Reissmann (S) Mogens Jensen (S) nfmd.
Rasmus Prehn (S) Morten Bødskov (S) Kaare Dybvad (S) Rosa Lund (EL) Søren Søndergaard (EL) Josephine Fock (ALT) Sofie Carsten Nielsen (RV) Zenia Stampe (RV) Karsten Hønge (SF) Aaja Chemnitz Larsen (IA) Nunatta Qitornai, Tjóðveldi og Javnaðarflokkurin havde ikke medlemmer i udvalget.
