Efter sammenlægningen af bl.a.
Veterinærdirektoratet og Slagteri- og  

 Konserveslaboratoriet skal den rutinemæssige kontrol og prøveudtagning, der  

 tidligere blev udført af Slagteri- og Konserveslaboratoriet som led i  

 kontrollen med produktion af kødprodukter, som skal overholde særlige  

 kvalitetskriterier ved anvendelse af reglerne om eksportrestitutioner og  

 monetære udligningsbeløb, nu udføres af Veterinærkontrollen på  

 virksomhederne.
Samtidig skal der ske en forøgelse af produktkontrollen bl.a. i anledning  

 af gennemførelse af Rådets forordning (EØF) nr. 386/90 af 12. februar 1990 om  

 kontrol i forbindelse med udførsel af landbrugsprodukter, der giver ret til  

 udbetaling af restitutioner eller andre beløb.
Denne kontrol vil blive  

 koordineret med Told~ og Skattestyrelsens grænsekontrol.
 Til brug ved tilrettelæggelsen af produktkontrollen på virksomhederne  

 bedes de i §§ 3 og 4 i bekendtgørelse nr. 206 af 7. april 1988 om  

 produktkontrol med fedt af svin og visse kødprodukter foreskrevne  

 amnmodninger om registrering henholdsvis produktionsindberetninger indsendt  

 til Veterinærdirektoratet, EF-kontrolkontoret, Rolighedsvej 25, 1958  

 Frederiksberg C, og ikke længere som angivet i bekendtgørelsen til  

 Landbrugsministeriets Slagteri- og Konserveslaboratorium.
 Produktkontrollen består, dels af en stikprøvevis fysisk kontrol med bl.a.  

 opskæring, hakning, afvejning af ingredienser og sammenblanding af disse,  

 pakning og mærkning, baseret på virksomhedens egne fremstillingsrecepter,  

 dels af en stikprøveudtagning af de færdige produkter til  

 laboratorieundersøgelser.
 På den baggrund finder Veterinærdirektoratet det nødvendigt at foretage en  

 gennemgang af virksomhedernes fremstillingsrecepter, jfr. § 5, stk. 1, i  

 nævnte bekendtgørelse nr. 206, idet det på grundlag af gennemgangen er  

 hensigten at godkende henholdsvis afvise recepterne i relation til de  

 kvalitetskriterier, de pågældende produkter skal opfylde ved anvendelse af  

 reglerne om udbetaling af eksportrestitution.
 Anvendelse af en godkendt fremstillingsrecept berettiger imidlertid ikke  

 alene til eksportrestitution eller monetære udligningsbeløb, idet det er en  

 forudsætning for udbetaling heraf, at laboratorieundersøgelser af udtagne  

 prøver i forbindelse med produktionen eller senere har vist, at produkterne  

 også overholder de gældende analytiske grænseværdier for den varekode,  

 produkterne angives at ville blive eksporteret under.
 Formålet med indførelsen af en godkendelsesprocedure for  

 fremstillingsrecepter er primært at få et bedre grundlag for vurdering af  

 sammensætningen af kødprodukter, der skal overholde særlige  

 kvalitetskriterier som led i anvendelsen af reglerne om eksportrestitutioner  

 og monetære udligningsbeløb.
 Af ressourcemæssige grunde og af hensyn til en ensartet bedømmelse af  

 recepterne er det nødvendigt at foretage gennemgangen heraf hos  

 Veterinærdirektoratet.
 Virksomheden anmodes derfor om snarest muligt at indsende et eksemplar af  

 alle de fremstillingsrecepter, som virksomheden følger ved fremstilling af  

 produkter omfattet af bestemmelserne i bekendtgørelse nr. 206 af 7. april  

 1988 om produktkontrol med fedt af svin og visse kødprodukter.
 Uanset at fjerkræprodukter ikke er omfattet af nævnte bekendtgørelse,  

 anmoder man vedkommende virksomheder om også at indsende  

 fremstillingsrecepter for omhandlede eksportprodukter.
 Det kan i den forbindelse oplyses, at fjerkræprodukter vil blive omfattet  

 af kontrolbestemmelserne i en ny bekendtgørelse om produktkontrol, som i  

 øjeblikket er under udarbejdelse.
Der kræves ikke nogen bestemt form for opstilling af en  

 fremstillingsrecept, men en recept skal mindst indeholde oplysninger om alle  

 typer kødråvarer, om eventuelt anvendte fremmede proteinstoffer og lignende,  

 specifik angivelse af alle hjælpestoffer samt krydderier og/eller  

 kryderiblandinger m.v., der benyttes til fremstillingen af vedkommende  

 produkter.
Recepten skal indeholde fuldstændig varebetegnelse for produktet  

 samt oplysning om, under hvilken varekode produktet vil blive eksporteret.
Efter gennemgang af en virksomheds fremstillingsrecepter, vil virksomheden  

 få disse retur, idet hver enkelt godkendt recept vil være forsynet med en  

 påtegning, der indebærer, at man har accepteret recepten som en  

 produktionsbeskrivelse for et kødprodukt, der vil kunne overholde  

 kvalitetskriterierne for ydelse af restitution og/eller monetære  

 udligningsbeløb.
Dog under forudsætning af, at produktet efter de nødvendige  

 analyser, viser sig, at overholde de for varekoden gældende analytiske  

 grænseværdier.
 I tilfælde af afvisning af en recept, vil det blive meddelt virksomheden,  

 hvorfor Veterinærdirektoratet ikke mener, der vil blive overensstemmelse  

 mellem produktet og den angivne tarifmæssige indplacering og/eller de  

 specifikke betingelser for restitutionsudbetaling.
 Alle ændringer af en godkendt recept skal af virksomheden meddeles  

 Veterinærdirektoratet, inden den ændrede recept tages i brug, dersom recepten  

 fortsat skal anvendes ved fremstilling af kødprodukter for hvilke reglerne om  

 eksportrestitutioner og monetære udligningsbeløb skal anvendes.
I forbindelse med gennemgang af en virksomheds fremstillingsrecepter, vil  

 der blive taget 2 fotokopier af hver enkelt recept.
Det ene sæt kopier vil  

 blive opbevaret hos Veterinærdirektoratet, medens det andet sæt vil blive  

 sendt direkte til virksomhedens Veterinærkontrol.
 Af hensyn til koordineringen af Veterinærdirektoratets produktkontrol og  

 Told- og Skattestyrelsens grænsekontrol med kødprodukter, og for så vidt  

 muligt at undgå dobbeltkontrol, bedes produktionsvirksomheden altid angive  

 partikoder og produktionsvirksomhedens autorisationsnummer på fakturaer,  

 følgesedler og lignende, således at eksportørvirksomheden kan angive disse  

 oplysninger i udførselsangivelsens rubrik 44, medmindre de pågældende  

 oplysninger i forvejen anføres i udførselsangivelsens rubrik 31 sammen med  

 varebeskrivelsen.
 Indtil samtlige relevante recepter er blevet gennemgået af  

 Veterinærdirektoratet og enten er blevet godkendt eller afvist, vil  

 produktkontrollen blive gennemført på basis af de nuværende ikke gennemgåede  

 recepter, hvorfor man anmoder om at modtage eksemplarer af virksomhedens  

 fremstillingsrecepter snarest mulig.
 P.V.V.
