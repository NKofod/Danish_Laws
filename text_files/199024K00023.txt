Nr BTL 23 Betænkning over Forslag til lov om Danmarks Grundforskningsfond   

 Nr L 23 1990-91, 2. samling Afgivet af Forskningsudvalget Afgivet: 19910524 Udvalget har behandlet lovforslaget i en række møder og har herunder stillet spørgsmål til undervisnings- og forskningsministeren, som denne har besvaret skriftligt.
 Endvidere har udvalget modtaget skriftlige henvendelser fra:
Det Kongelige Danske Videnskabernes Selskab, Forskningsrådenes Formandskollegium, Rektorkollegiet og Sektorforskningens Direktørkollegium.
 Der er af undervisnings- og forskningsministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 undervisnings- og forskningsministeren stillede ændringsforslag.
 Et flertal inden for flertallet (Socialdemokratiets, Socialistisk  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) udtaler følgende:
Flertallet konstaterer, at der igennem mange år har været meget få ledige  

 stillinger på de fleste forskningsinstitutter.
Resultatet heraf er, at et  

 betydeligt antal forskere, der på enhver tænkelig måde har bevist deres  

 forskningskvalifikationer, ikke har opnået fast tilknytning til et  

 forskningsmiljø. Især kvinder synes at være ofre for denne skæbne.
Problemet  

 må forventes forværret i de kommende 10-15 år på grund af lille naturlig  

 afgang og en forventet øget satsning på forskeruddannelse.
Der er tale om  

 både et betydeligt spild af ressourcer og et brud på en vigtig mekanisme til  

 styrkelse af forskningen, hvis kvalitet ikke kan belønnes.
Fonden skal derfor have frihed til at afsætte midler til et antal  

 ekstraordinære stillinger af kortere eller længere varighed på lektor- og  

 professorniveau.
Forskere, der ved publicering i anerkendte tidsskrifter,  

 deltagelse i anerkendte internationale kongresser med inviterede indlæg eller  

 lignende klart har bevist, at de mindst er på højde med de bedste, kan  

 således fortsat berige dansk forskning.
 Endelig er der i det danske forskningssystem stor mangel på såkaldte  

 post.doc.-stillinger, dvs. tidsbegrænsede stillinger til forskere, der har  

 opnået Ph.D.-graden.
 Grundforskningsfonden alene kan ikke løse disse problemer, men den bør  

 ikke afskæres fra muligheden for at deltage.
For alle de nævnte typer forskere, der bliver ansat af  

 Grundforskningsfonden, gælder det, at værtsinstitutionerne får tilført de  

 nødvendige midler til løn og andel i annuum og forskningsmidler.
De  

 pågældende skal endvidere kunne deltage i værtsinstitutionens daglige  

 funktioner, herunder undervisning, idet der dog ikke herved sker nogen  

 udvidelse af institutionens samlede undervisningsressourcer.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, men kan stemme for de  

 under nr. 7, 8 og 9 stillede ændringsforslag og ønsker at udtale følgende:
Mindretallet indstiller lovforslaget til forkastelse, fordi lovforslaget  

 betyder, at forskningsfondens 7 medlemmer reelt får »monopol« på at  

 give virksomheder og projekter tilskud, uanset om det er konkurrencedygtige  

 projekter.
Det ville være bedre at bruge en 125 pct.s afskrivning.
Derved  

 sikres virksomhedernes medvirken til at gennemføre realistiske  

 forskningstanker.
Desuden er det fiktive penge, man vil bruge.
Regeringen vil tage 2 mia.  

 kr. af privatiseringspengene og sætte dem ind i fonden, som så kan  

 »høste« 200 mio. kr. om året i renteindtægter.
Det er altså ikke  

 regeringen, der skaffer pengene, men regeringen inddriver dem fra  

 privatiseringer.
Hvis regeringen er i stand til at fremtrylle 2 mia. kr., er der jo slet  

 ingen grund til at lave en fond.
Man skulle hellere afdrage de 2 mia. kr. på  

 statsgælden og så give 200 mio. kr. til projektet om året.
Ændringsforslag Af undervisnings- og forskningsministeren, tiltrådt af et  

flertal (udvalget med undtagelse af FP):
Til § 1 1) Stk. 1 affattes således:
»Til styrkelse af Danmarks forskningsmæssige udviklingsevne oprettes  

 Danmarks Grundforskningsfond med en grundkapital på 2 mia. kr., som overføres  

 til fonden fra staten.« Til § 2 2) § 2 affattes således:
 »§ 2. Fonden ledes af en bestyrelse, hvis formand og  

 medlemmer udpeges af undervisnings- og forskningsministeren i deres  

 personlige egenskab:
1) En formand udpeget af undervisnings- og forskningsministeren, 2) 3 medlemmer indstillet af de 6 statslige forskningsråds  

 formandskollegium uden for rådenes midte, 3) 1 medlem indstillet af Rektorkollegiet uden for kollegiets midte, 4) 1 medlem indstillet af Sektorforskningens Direktørkollegium uden for  

 kollegiets midte, 5) 1 medlem indstillet af Det Kongelige Danske Videnskabernes Selskab, 6) 1 medlem indstillet af Akademiet for de Tekniske Videnskaber og 7) 1 medlem udpeget af undervisnings- og forskningsministeren.
 Stk. 2. Bestyrelsen tilrettelægger selv sin administration.
Stk. 3. Nedlægges eller ændres nogen af de i stk. 1 nævnte  

 indstillingsberettigede parter væsentligt, fastlægges det i fundatsen, jf. §  

 3, hvordan det pågældende medlem indstilles.« Til § 3 3) § 3 affattes således:
»§ 3. Fondens fundats fastsættes ved kongelig anordning efter  

 indstilling fra bestyrelsen.
I fundatsen fastsættes regler for indstilling af  

 og funktionsperioder for bestyrelsens medlemmer.« Til § 4 4) § 4 affattes således:
»§ 4. Det er bestyrelsens opgave at forvalte og nyttiggøre  

 fondens midler i overensstemmelse med Grundforskningsfondens formål.
For at  

 opfylde dette formål kan bestyrelsen 1) efter aftale med eksisterende forskningsinstitutioner og på vilkår, der  

 fastsættes af bestyrelsen, for en kortere eller længere årrække finansiere  

 oprettelse eller udvidelse af institutter og centre ved eller på tværs af  

 institutionerne, 2) oprette stillinger på lektor- og professorniveau for en kortere eller  

 længere årrække og 3) oprette stipendier til forskere med Ph.D.-grad.« Til § 5 5) § 5 affattes således:
»§ 5. Grundforskningsfondens bestyrelse kan benytte statens  

 forskningsråd, jf. lov om Forskningspolitisk Råd og forskningsråd, til at  

 foretage den faglige, videnskabelige vurdering af fremsatte forslag, og  

 rådene kan selv tage initiativ til at fremsætte forslag.
Til rådgivning om  

 anvendelse af fondens midler kan endvidere oprettes ad hoc-komiteer bestående  

 af højt kvalificerede aktive forskere fra ind- og udland.« Til § 6 6) § 6 affattes således:
»§ 6. Fondens bestyrelse offentliggør hvert år en beretning  

 om fondens virksomhed.« Af undervisnings- og forskningsministeren, tiltrådt af udvalget:
Til § 13 7) I stk. 1 ændres »præsident« til:  

 »formand«.
 8) I stk. 2 ændres »Præsidenten« til:  

 »Formanden«, og », medlemmerne af Den Videnskabelige  

 Komite« udgår.
Til § 14 9) Paragraffen udgår.
 Af undervisnings- og forskningsministeren, tiltrådt af et  

flertal (udvalget med undtagelse af FP):
Til § 15 10) § 15 affattes således:
»§ 15. Undervisnings- og forskningsministeren fastsætter  

 tidspunktet for lovens ikrafttræden efter forhandling med  

 finansministeren.« Bemærkninger Til nr. 1 Til langsigtet styrkelse af Danmarks forskningsmæssige udviklingsevne  

 foreslås ved lov oprettet en uafhængig grundforskningsfond, der skal have  

 overført et beløb på 2 mia. kr., som staten har indvundet ved privatisering.
 Fondens midler, der bestyres af en uafhængig bestyrelse, skal anvendes til  

 finansiering af forskning af høj international klasse.
 Forslaget om Grundforskningsfonden er et vigtigt element i regeringens  

 erhvervspolitik og indgik i det forlig, som blev indgået om finansloven i  

 februar 1991. Det fremgår heraf, at forsknings- og udviklingsindsatsen skal  

 styrkes gennem øgede midler til forskning.
 Dette sker med henblik på at fremme dansk økonomis langsigtede  

 konkurrenceevne.
 Ændringen i lovteksten i forhold til det fremsatte lovforslags tekst er  

 sket for ikke på forhånd at udelukke forskningsområder fra at få støtte fra  

 fonden.
Til nr. 2 Ifølge ændringsforslaget vil bestyrelsen blive sammensat på en måde, der i  

 størst muligt omfang sikrer fondens uafhængighed, blandt andet ved, at de  

 enkelte medlemmer indstilles og udpeges i deres personlige egenskab og ikke  

 som repræsentanter for særinteresser.
 Grundforskningsfonden må have en stærk og uafhængig ledelse, som har en  

 kompetent, bred og aktuel indsigt i dansk og international forskning.
 For at sikre fondens uafhængighed, ikke blot af statsfinanserne, men også  

 af den etablerede forskningsverden, præciseres det, at de medlemmer, der  

 indstilles af Forskningsrådenes Formandskollegium, af Rektorkollegiet og af  

 Sektorforskningens Direktørkollegium, skal findes uden for disses egen kreds.
 For at sikre, at bestyrelsesmedlemmerne er uafhængige, men samtidig har et  

 grundigt kendskab til og er anerkendte i den danske forskningsverden, skal  

 medlemmer af bestyrelsen indstilles af formandskollegiet for de seks  

 statslige forskningsråd, Det Kongelige Danske Videnskabernes Selskab,  

 Rektorkollegiet, Sektorforskningens Direktørkollegium og Akademiet for de  

 Tekniske Videnskaber.
Med henblik på i bestyrelsen at sikre en balance fagligt og geografisk og  

 mellem den offentlige og den private sektor vil den endelige udpegning af  

 medlemmerne ligge hos ministeren, dels efter indstilling fra de nævnte  

 parter, dels ved udpegning af et medlem efter ministerens eget valg.
Herved  

 falder udpegningen ind under ligestillingsloven.
Til nr. 4 Grundforskningsfonden sigter alene på at skabe og styrke  

 grundforskningsmiljøer.
Fondens formål i henhold til § 1 er at styrke dansk grundforskning.
Det  

 samme formål har forskningsrådene, men til forskel fra disse sigter  

 Grundforskningsfonden alene på at skabe og styrke grundforskningsmiljøer,  

 mens projektstøtte fortsat overlades til forskningsrådene.
Fondens positive virkning bliver størst, hvis dens midler anvendes på en  

 måde, der styrker kvaliteten af den forskning, der i øvrigt udføres i  

 Danmark.
Dette formål sikres bedst, hvis de af fonden skabte eller styrkede  

 forskningsmiljøer placeres på eller ved eksisterende forskningsinstitutioner,  

 dvs. som hovedregel på universiteterne og de højere læreanstalter.
Ved at placere forskningsmiljøerne på eksisterende forskningsinstitutioner  

 sikres desuden forbindelse mellem forskning og undervisning og brugere i  

 øvrigt.
Midlerne kan strækkes til flere miljøer, når der tages udgangspunkt i  

 eksisterende miljøer, end hvis der alene var tale om at bygge nye institutter  

 op fra grunden.
Fonden bør derfor som hovedregel finde de stærkeste eksisterende miljøer  

 på universiteterne og de højere læreanstalter samt i et vist omfang på  

 sektorforskningsinstitutterne og styrke disse.
Det kan ske ved at organisere  

 en gruppe forskere i et nyt institut eller ved at tilføre et eksisterende  

 institut flere forskningsmidler.
 Der bør være mulighed for at skabe nye miljøer på områder, hvor det er af  

 national interesse, at Danmark får en stærk forskning, selv om der ikke er et  

 eksisterende miljø at tage udgangspunkt i.
 Det kan i denne forbindelse være et egnet middel at søge at få en eller  

 flere højtkvalificerede udenlandske forskere til at forestå opbygningen.
Fonden skal have mulighed for at finansiere initiativer i form af centre,  

 der på forhånd har en fastlagt tidsramme.
Ved centre forstås her såvel  

 fysiske som murstensløse centre, dvs. netværk mellem eksisterende  

 institutter.
Derudover kan den finansiere enheder, der forudsættes  

 underkastet regelmæssige evalueringer med henblik på beslutning om  

 fortsættelse eller nedlæggelse.
Efter disse retningslinjer kan fonden finansiere flere miljøer end de 4-6,  

 der har været tale om.
Det er hensigten, at bestyrelsen skal stå helt frit  

 med hensyn til, hvor mange institutter den vil oprette, og hvor de skal  

 placeres.
På samme måde må fonden stå frit med hensyn til, hvordan midlerne  

 anvendes bedst muligt til opfyldelse af formålet.
Til nr. 5 Regeringen forventer, at Grundforskningsfondens bestyrelse vil tage sine  

 beslutninger på basis af grundig konsultation med alle relevante  

 forskningsråd og -udvalg.
 Ifølge lovforslagets § 5 skulle bestyrelsen rådgives af en videnskabelig  

 komite i alle videnskabelige spørgsmål.
 Da det er blevet påpeget, at ingen nok så stor videnskabelig komite vil  

 kunne rumme den nødvendige ekspertise, foreslås det, at bestyrelsen foruden  

 at støtte sig til det eksisterende rådssystem, hvor det skønnes  

 hensigtsmæssigt, også nedsætter komiteer bestående af de bedste aktive  

 forskere fra ind- og udland.
Til nr. 7 og 8 Ændringsforslagene til § 13 er konsekvensrettelser begrundede i  

 ændringsforslaget til § 2.
Til nr. 9 Paragraffen udgår med den virkning, at forvaltningsloven,  

 offentlighedsloven og loven om offentlige myndigheders registre finder  

 anvendelse på fondens virksomhed.
Til nr. 10 Det foreslås, at ministeren bemyndiges til at fastsætte tidspunktet for  

 lovens ikrafttræden, således at bestyrelsen kan være nedsat og arbejdet kan  

 påbegyndes umiddelbart efter ikrafttrædelsestidspunktet, og således at  

 fondens kapital kan overføres til fonden på ikrafttrædelsestidspunktet.
Ove Fich (S) Søren Hansen (S) Frank Jensen (S) Sonja Mikkelsen (S)  

 Karen Jespersen (S) Helen Jørgensen (S) Henrik Dam Kristensen (S) Rahbæk  

 Møller (SF) fmd.
Jette Pors (CD) Eva Møller (KF) Jens Jørgensen (KF)  

 Eva Kjer Hansen (V) Anders Mølgaard (V) Filt Jensen (V) Ernst B.
Schmidt (FP)  

 Elisabeth Arnold (RV) Lysholm Christensen (KRF) nfmd.
Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Undervisnings- og forskningsministeren har ønsket at fremsætte følgende  

 udtalelse over for udvalget:
 Da formålet med grundforskningsfonden er at fremme en koncentreret indsats  

 på en række begrænsede områder, vil grundforskningsfonden ikke afgørende  

 kunne løse de generelle problemer, der fortsat er knyttet til at sikre  

 forskningsfornyelsen og forskerrekrutteringen på de højere læreanstalter.
Undervisnings- og Forskningsministeriet vil fremlægge et oplæg til en  

 rekrutteringsplan for årene efter 1993 i forbindelse med en kommende  

 forskeruddannelsesreform og forhandlinger om stillingsstrukturen på  

 universiteterne og de højere læreanstalter.
Ansættelser i faste  

 videnskabelige stillinger på styrelseslovsinstitutionerne bør følge de herom  

 gældende regler.
 Et flertal (udvalget med undtagelse af Fremskridtspartiets medlem)  

 kan tilslutte sig ministerens udtalelse og indstiller herefter lovforslaget  

 til vedtagelse i den form, hvori det foreligger efter 2. behandling.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Ove Fich (S) Søren Hansen (S) Frank Jensen (S) Sonja Mikkelsen (S)  

 Karen Jespersen (S) Helen Jørgensen (S) Henrik Dam Kristensen (S) Rahbæk  

 Møller (SF) fmd.
Jette Pors (CD) Eva Møller (KF) Jens Jørgensen (KF)  

 Eva Kjer Hansen (V) Anders Mølgaard (V) Filt Jensen (V) Ernst B.
Schmidt (FP)  

 Elisabeth Arnold (RV) Lysholm Christensen (KRF) nfmd.
