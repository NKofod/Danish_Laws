 Ved kgl. resolution af 30. juli 1956 har Danmark  

 ratificeret nedenstående under 30. september 1955 i Ottawa undertegnede  

 overenskomst mellem Danmark og Canada til undgåelse af dobbeltbeskatning og  

 til forhindring af beskatningsunddragelse, for så vidt angår indkomstskat:
 Regeringen i kongeriget Danmark og regeringen i Canada, der ønsker at  

 afslutte en overenskomst til undgåelse af dobbeltbeskatning og forhindring af  

 beskatningsunddragelse, for så vidt angår indkomstskat, har i dette øjemed  

 til deres befuldmægtigede udnævnt:
 Regeringen i kongeriget Danmark:
Hans Excellence O.
Sehested, Kongelig dansk gesandt i Ottawa; Regeringen i Canada:
The Honourable Walter E.
Harris, M.P., Finansminister; som efter at have fremlagt deres respektive fuldmagter, der blev fundet i  

 god og behørig form, er blevet enige om følgende bestemmelser:
 Artikel I.
 1. De skatter, som er genstand for denne overenskomst,  

 er:
 2. Denne overenskomst skal også finde anvendelse på  

 alle andre skatter af væsentlig samme art, der efter overenskomstens  

 underskrift måtte blive pålagt af nogen af de kontraherende regeringer.
 Artikel II.
 1. For så vidt ikke andet fremgår af sammenhængen,  

 skal i denne overenskomst:
 I denne forbindelse:
 2. Ved anvendelsen af bestemmelserne i nærværende  

 overenskomst af en af de kontraherende regeringer skal ethvert udtryk, som  

 ikke på anden måde er defineret, medmindre andet følger af sammenhængen,  

 tillægges den betydning, som dette udtryk har i henhold til vedkommende stats  

 egen skattelovgivning.
 Artikel III.
 1. Et i Danmark hjemmehørende foretagendes fortjeneste  

 skal ikke være underkastet canadisk beskatning, medmindre foretagendet driver  

 næring eller forretning i Canada gennem et der beliggende fast driftssted.  

 Såfremt det driver sådan næring eller forretning, kan fortjenesten beskattes  

 i Canada, men dog kun for så vidt angår den del deraf, som kan henføres til  

 dette faste driftssted.
 2. Et i Canada hjemmehørende foretagendes fortjeneste  

 skal ikke være underkastet dansk beskatning, medmindre foretagendet driver  

 næring eller forretning i Danmark gennem et der beliggende fast driftssted.  

 Såfremt det driver sådan næring eller forretning, kan fortjenesten beskattes  

 i Danmark, men dog kun for så vidt angår den del deraf, som kan henføres til  

 dette faste driftssted.
 3. I tilfælde, hvor et foretagende i et af  

 statsområderne driver næring eller forretning i det andet statsområde gennem  

 et der beliggende fast driftssted, skal der til dette faste driftssted  

 henføres den fortjeneste, som det pågældende foretagende kunne forventes at  

 ville have opnået i det andet statsområde, såfremt det havde været et  

 uafhængigt foretagende, der udøvede den samme eller lignende virksomhed under  

 samme eller lignende vilkår, og som under frie forhold afsluttede  

 forretninger med det foretagende, hvis faste driftssted det udgør.
 4. Ingen del af nogen fortjeneste, som måtte tilflyde  

 et foretagende i et af statsområderne, skal betragtes som hidrørende fra et  

 fast driftssted i det andet statsområde, blot fordi foretagendet har  

 foretaget vareindkøb indenfor dette andet statsområde.
 5. Hvor et selskab, som har hjemsted i et af  

 statsområderne, oppebærer fortjeneste eller indkomst fra kilder i det andet  

 statsområde, skal regeringen i dette andet statsområde ikke kunne pålægge  

 nogen form for skat på aktieudbytte, der udbetales af selskabet til personer,  

 der ikke er bosiddende eller hjemmehørende i dette andet statsområde, eller  

 pålægge selskabets ikke udloddede indkomst nogen skat i form af en skat på  

 ikke udloddet indkomst af den grund, at dette aktieudbytte eller den ikke  

 udloddede indkomst helt eller delvis udgør fortjeneste eller indkomst  

 oppebåret fra ovennævnte kilder.
 6. Denne artikels stk. 1 og stk. 2 skal ikke kunne  

 fortolkes som hindrende nogen af de kontraherende parter i at opkræve en  

 kildeskat af indkomst i form af aktieudbytte, rente, leje eller royalties,  

 der oppebæres fra kilder indenfor dets statsområde af en person, der er  

 bosiddende eller hjemmehørende i den anden kontraherende parts statsområde, i  

 tilfælde, hvor sådan indkomst ikke skal henføres til et fast driftssted i den  

 førstnævnte parts statsområde.
 Artikel IV.
I tilfælde, hvor der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller financielle forbindelser,  

 som afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, medregnes til  

 dette foretagendes fortjeneste og beskattes i overensstemmelse hermed.
 Artikel V.
 1. Uanset bestemmelserne i artiklerne III og IV skal  

 fortjeneste, som en i et af statsområderne bosat eller hjemmehørende person  

 indvinder ved udøvelsen af skibs- eller luftfartsvirksomhed, være fritaget  

 for beskatning i det andet statsområde.
 2. Overenskomsten af 18. juni 1929 mellem Canada og  

 Danmark om gensidig fritagelse for indkomstskat af fortjeneste, indvundet ved  

 skibsfart, skal ikke gælde for noget år eller nogen periode for hvilken  

 nærværende overenskomst gælder.
 Artikel VI.
 1. Skattesatsen for canadisk skat på aktieudbytte,  

 rente, leje eller royalties, der oppebæres fra kilder i Canada af en i  

 Danmark bosiddende eller hjemmehørende person, må ikke overstige 15 pct.,  

 medmindre sådan indtægt kan henføres til et fast driftssted i Canada, der  

 opretholdes af en i Danmark bosiddende eller hjemmehørende person.
 2. Uanset stk. 1 skal den canadiske beskatning af  

 aktieudbytte, der udbetales til et i Danmark hjemmehørende selskab af et i  

 Canada hjemmehørende selskab, ikke overstige 5 pct., for så vidt førstnævnte  

 selskab ejer mere end 50 pct. af de aktier, hvortil der er knyttet ubetinget  

 og fuld stemmeret i sidstnævnte selskab.
 3. Skattesatsen for dansk skat på aktieudbytte, rente,  

 leje eller royalties, der oppebæres fra kilder i Danmark af en i Canada  

 bosiddende eller hjemmehørende person, må ikke overstige 15 pct., med mindre  

 sådan indtægt kan henføres til et fast driftssted i Danmark, der opretholdes  

 af en i Canada bosiddende eller hjemmehørende person.
 4. Uanset stk. 3 skal den danske beskatning af  

 aktieudbytte, der udbetales til et i Canada hjemmehørende selskab af et i  

 Danmark hjemmehørende selskab, ikke overstige 5 pct., for så vidt førstnævnte  

 selskab ejer mere end 50 pct. af de aktier, hvortil der er knyttet ubetinget  

 og fuld stemmeret i sidstnævnte selskab.
 Artikel VII.
 Afgifter af forfatterrettigheder (copyright royalties) og andre lignende  

 vederlag, som erlægges for udnyttelsen af litterære værker, dramatiske  

 værker, musik eller kunstværker (derimod ikke indbefattet leje eller afgifter  

 af spillefilm), og som erhverves fra kilder i et af statsområderne af en  

 person, der er bosiddende eller hjemmehørende i det andet statsområde, skal  

 være fritaget for skat i det førstnævnte statsområde.
 Artikel VIII.
 1. Vederlag (bortset fra pensioner), udbetalt af en af  

 de kontraherende stater til en person for varetagelsen af hverv i denne stats  

 tjeneste, skal være fritaget for beskatning i den anden kontraherende stats  

 område, hvis den pågældende person er bosat i dette andet land udelukkende  

 for at varetage disse hverv.
 2. Bestemmelserne i denne artikel gælder ikke for  

 betaling for tjenesteydelser i forbindelse med næring eller forretning, der  

 drives erhvervsmæssigt af en af de kontraherende stater.
 Artikel IX.
 1. En person, der er bosiddende i Danmark, skal være  

 fritaget for canadisk skat af fortjeneste ved eller vederlag for personlige  

 (herunder faglige) tjenester, udøvet i Canada indenfor et skatteår, såfremt:
 2. En person, der er bosiddende i Canada, skal være  

 fritaget for dansk skat af fortjeneste ved eller vederlag for personlige  

 (herunder faglige) tjenester, udøvet i Danmark indenfor det til grund for  

 ansættelsen liggende indkomstår, såfremt:
 3. Bestemmelserne i denne artikel skal ikke gælde  

 fortjeneste eller vederlag, oppebåret af offentligt optrædende, f.eks.  

 scene-, film- eller radiokunstnere, musikere samt professionelle sportsfolk.
 Artikel X.
 1. enhver pension eller livrente, som hidrører fra  

 kilder i Canada og oppebæres af en i Danmark bosiddende person, skal være  

 fritaget for canadisk skat.
 2. Enhver pension eller livrente, der hidrører fra  

 kilder i Danmark og oppebæres af en i Canada bosiddende person, skal være  

 fritaget for dansk skat.
 3. Udtrykket "livrente" betyder en fastsat  

 sum, der er periodisk betalbar til fastsatte tidspunkter, være sig for  

 livstid, for et bestemt tidsrum eller et tidsrum, der lader sig bestemme, i  

 henhold til en forpligtelse til at præstere disse udbetalinger mod rimeligt  

 og fuldt vederlag i penge eller penges værdi.
 Artikel XI.
 En professor eller lærer fra det ene statsområde, der modtager vederlag  

 for undervisning ved et universitet, kollegium, skole eller anden  

 undervisningsanstalt i det andet statsområde under en midlertidig  

 opholdsperiode af ikke over to år, skal være fritaget for at svare skat i  

 dette andet statsområde af sådant vederlag.
 Artikel XII.
 En studerende eller en lærling fra et af statsområderne, som udelukkende i  

 studie- eller uddannelsesøjemed opholder sig i det andet statsområde, skal  

 være fritaget for at svare skat i dette andet statsområde af beløb, som den  

 pågældende måtte modtage fra personer i det førstnævnte statsområde til  

 underhold, undervisning eller oplæring.
 Artikel XIII.
1. Canada indgår på i canadisk skat af indkomst,  

 oppebåret fra kilder i Danmark og undergivet canadisk beskatning, at tillade  

 fradraget dansk skat, der opkræves af denne indkomst.
Fradragsbeløbet skal  

 dog ikke kunne overstige den del af den samlede canadiske skat, der efter  

 forholdet mellem den nævnte i Danmark beskattede del af indkomsten og hele  

 den i Canada beskattede indkomst, falder på førstnævnte del af indkomsten.
I  

 dette stykke - og kun i dette - omfatter udtrykket "dansk skat"  

 ikke den kommunale indkomstskat.
2. Danmark indgår på i dansk skat af indkomst,  

 oppebåret fra kilder i Canada og undergivet dansk beskatning, at tillade  

 fradraget canadisk skat, der opkræves af denne indkomst.
Fradragsbeløbet skal  

 dog ikke kunne overstige den del af den samlede danske skat, der efter  

 forholdet mellem den nævnte i Canada beskattede del af indkomsten og hele den  

 i Danmark beskattede indkomst, falder på førstnævnte del af indkomsten.
 3. Ved anvendelsen af denne artikel skal fortjeneste  

 ved eller vederlag for personlige (herunder faglige) tjenesteydelser, der er  

 præsteret i et af statsområderne, betragtes som indkomst fra kilder i dette  

 statsområde, og tjenesteydelser, præsteret af en person, hvis tjeneste helt  

 eller hovedsagelig udføres i skibe eller flyvemaskiner, med hvilke en i et af  

 statsområderne bosiddende eller hjemmehørende person driver  

 erhvervsvirksomhed, skal betragtes som udøvet i dette statsområde.
 Artikel XIV.
 1. De kontraherende staters kompetente myndigheder vil  

 på begæring udveksle sådanne oplysninger vedrørende beskatningsspørgsmål, som  

 er tilgængelige for dem, eller som de kan indhente efter deres egen  

 lovgivning, og som kan bidrage til at sikre behørig påligning og opkrævning  

 af de i denne overenskomst omhandlede skatter, samt sikre praktiseringen af  

 de lovbestemmelser, der har til formål at hindre skattesvig med hensyn til  

 disse skatter.
 De således udvekslede oplysninger skal forblive hemmelige og må ikke  

 meddeles til andre personer end de, der er beskæftiget med påligning og  

 opkrævning af de i denne overenskomst omhandlede skatter.
 Bestemmelserne i denne artikel skal ikke i noget tilfælde anses at medføre  

 pligt for nogen af de kontraherende stater til at give den anden stat andre  

 oplysninger end sådanne, som denne stat i henhold til sin egen  

 skattelovgivning er berettiget til at få, eller oplysninger, hvis meddelelse  

 ville røbe industrielle, kommercielle eller faglige hemmeligheder eller  

 fremstillingsmetoder.
 Disse bestemmelser skal heller ikke anses at medføre pligt for nogen af de  

 to kontraherende stater til at gennemføre en administrativ handling, som  

 ville stride imod den pågældende stats lovgivning eller praksis.
 2. Udtrykket "kompetente myndigheder"  

 betyder for Canadas vedkommende "The Minister of National Revenue"  

 eller hans befuldmægtigede stedfortræder, og for Danmarks vedkommende  

 Finansministeren eller hans befuldmægtigede stedfortræder.
 Artikel XV.
1. Nærværende overenskomst kan enten i sin helhed  

 eller med ændringer udvides til Færøerne og Grønland, hvis der indenfor disse  

 områder pålægges skatter af ialt væsentligt samme karakter som de skatter,  

 der omhandles i denne overenskomst.
Udvidelsen af overenskomsten og  

 ændringerne i denne skal nærmere fastsættes og aftales mellem de  

 kontraherende parter i noter, der med dette formål skal udveksles.
 2. Nærværende overenskomsts ophør i forhold til  

 Danmark eller Canada i henhold til artikel XVIII skal, medmindre andet  

 udtrykkelig er aftalt mellem de to kontraherende parter medføre ophøret af  

 overenskomstens anvendelse på ethvert område, hvortil overenskomsten i  

 henhold til denne artikel måtte være udvidet.
 Artikel XVI.
1. En skatteyder, som påviser, at foranstaltninger  

 trufne af de to kontraherende parters skattemyndigheder har medført  

 dobbeltbeskatning med hensyn til nogen af de skatter, der omfattes af denne  

 overenskomst, kan fremsætte, indsigelse herimod overfor den stat, hvori han  

 bor.
Anses indsigelsen for berettiget, kan denne stats kompetente myndighed  

 træffe aftale med den anden stats kompetente myndighed om en rimelig  

 afværgelse af dobbeltbeskatningen.
 2. De to kontraherende parters kompetente myndigheder  

 kan ligeledes træffe aftale såvel for at undgå dobbeltbeskatning i tilfælde,  

 der ikke omhandles i denne overenskomst, som i sådanne tilfælde, hvor  

 fortolkningen eller anvendelsen af denne overenskomst giver anledning til  

 vanskeligheder eller tvivlsspørgsmål.
 Artikel XVII.
 1. Denne overenskomst er affattet i det danske og det  

 engelske sprog, således at begge tekster har samme gyldighed.
 2. Overenskomsten skal ratificeres af de kontraherende  

 parter og ratifikationsdokumenterne skal udveksles i KØBENHAVN snarest  

 muligt.
 3. Overenskomsten træder i kraft den dag, da  

 ratifikationsdokumenterne udveksles, og skal derpå have gyldighed:
 Artikel XVIII.
 Denne overenskomst forbliver i kraft på ubestemt tid, men hver af de  

 kontraherende stater kan senest den 30. juni i et kalenderår, der følger  

 efter det kalenderår, i hvilket ratifikationsdokumenternes udveksling finder  

 sted, opsige overenskomsten overfor den anden kontraherende stat, og i så  

 fald skal denne overenskomst ophøre at have gyldighed:
O.
Sehested/ H.C.
Hansen.
