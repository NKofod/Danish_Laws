 Ikke ret til tillægspension i form af ægtefællepension efter indgåelse  

 af nyt ægteskab.
 NN klagede over, at han ikke var berettiget til tillægspension i form af  

 ægtefællepension, idet han anførte, at indbetalte ATP-bidrag er en opsparing,  

 der ved ægtefællens død tilkommer den efterladte ægtefælle.
ATP oplyste, at NN endnu ikke er fyldt 62 år og derfor på intet tidspunkt  

 har opfyldt betingelserne for at oppebære ægtefællepension efter hans  

 tidligere hustru.
Da NN har indgået nyt ægteskab er retten til  

 ægtefællepension bortfaldet så længe ægteskabet består.
 Ankenævnets afgørelse:
Ret til tillægspension i form af ægtefællepension bortfalder ved indgåelse  

 af nyt ægteskab.
Hvis ægteskabet ophører, genindtræder efter begæring retten  

 til ægtefællepension, såfremt lovens øvrige betingelser herfor er opfyldt.
Da  

 NN har indgået nyt ægteskab, er han ikke berettiget til ægtefællepension  

 sålænge ægteskabet består.
