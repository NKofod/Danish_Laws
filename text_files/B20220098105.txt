Bekendtgørelse om ændring af bekendtgørelse om tekniske forskrifter for gasser § 1 I bekendtgørelse nr. 1444 af 15. december 2010 om tekniske forskrifter for gasser, som ændret ved bekendtgørelse nr. 230 af 16. marts 2011, bekendtgørelse nr. 588 af 1. juni 2016 og bekendtgørelse nr. 1421 af 4. december 2017, foretages følgende ændringer:
 1. I bilag 1 indsættes efter punkt 1.1.45 som nye punkter:
 »1.1.46 Anvendelseskategori: Den opdeling af bygningsafsnit, der anvendes i §§ 84 og 85 i bygningsreglementet.
1.1.47 Butik: Salgslokale med tilhørende gange, herunder flugtveje, servicerum og kunderum.
Flere butikker med fælles flugtveje anses som én butik.
 1.1.48 Daginstitution: Vuggestue, børnehave, dagcenter for ældre, behandlingsafsnit på et hospital, institution for personer med fysiske eller kognitive funktionsnedsættelser og andre institutioner med lignende formål.
1.1.49 Daginstitutionsafsnit: Et eller flere opholdsrum i en daginstitution med tilhørende gange, herunder flugtveje, køkken, depotrum, teknikrum og andre lokaler med direkte tilknytning til de pågældende lokaliteter.
Flere daginstitutionsafsnit, som har fælles flugtveje, anses som ét daginstitutionsafsnit.
 1.1.50 Forsamlingslokale: Teatersal, biografsal, restaurationslokale, selskabslokale, kantine, diskotek, natklub, mødelokale, koncertsal, udstillingslokale, idrætshal, kirkerum og andre lokaler, der anvendes til lignende formål.
1.1.51 Forsamlingslokaleafsnit: Et eller flere forsamlingslokaler, hvor mindst et forsamlingslokale er til flere end 50 personer, med tilhørende gange, herunder flugtveje, vestibule, køkken, depotrum, teknikrum og andre lokaler med direkte tilknytning til de pågældende lokaliteter.
Flere forsamlingslokaleafsnit, som har fælles flugtveje, anses som ét forsamlingslokaleafsnit.
 1.1.52 Opholdsrum i en daginstitution: Soverum, hvilerum, aktivitetsrum, spiserum og lignende lokaler.
1.1.53 Salgslokale: Lokale for detailsalg under enhver form samt andre salgslokaler eller lokaler med fremvisning med tilsvarende indretning og anvendelse.
Flere salgslokaler med fælles flugtveje anses som ét salgslokale.
1.1.54 Soverumsafsnit: Et eller flere soverum med tilhørende gange, herunder flugtveje, depotrum, teknikrum og andre lokaler med direkte tilknytning til de pågældende soverum.
Flere soverumsafsnit med fælles flugtveje anses som ét soverumsafsnit.
1.1.55 Undervisningsafsnit: Et eller flere undervisningslokaler med tilhørende gange, herunder flugtveje, vestibule, køkken, depotrum, teknikrum og andre lokaler med direkte tilknytning til de pågældende lokaliteter.
Flere undervisningsafsnit, som har fælles flugtveje, anses som ét undervisningsafsnit.
1.1.56 Undervisningslokale: Lokale, der benyttes til undervisningsformål, samt lokaler, som er nødvendige for eller naturligt knytter sig til undervisningen, som f.eks. biblioteksrum, spisestuer, grupperum, specialklasser og gymnastiksale.« 2. I bilag 1 indsættes efter punkt 1.2.9 som nye punkter:
 »1.2.10 Med undtagelse af punkterne 1.3.1  1.3.4 finder disse tekniske forskrifter ikke anvendelse for generatoranlæg og kompressoranlæg med inaktive gasser, herunder atmosfærisk luft.
1.2.11 Med undtagelse af punkterne 1.3.1  1.3.4 finder disse tekniske forskrifter ikke anvendelse for oxygengeneratorer til medicinsk formål.« 3. Bilag 1, punkt 2.3.2, affattes således:
 »2.3.2 Der må ikke etableres lagerafsnit for over 500 GOE af inaktive gasser samt lagerafsnit for over 100 GOE af øvrige gasser og blandet oplag af gasser i bygninger med følgende lokaliteter:
 a) Beboelsesafsnit.
 b) Undervisningsafsnit til flere end 150 personer i bygningsafsnit i anvendelseskategori 2 efter bygningsreglementet.
 c) Butikker til flere end 150 personer i bygningsafsnit i anvendelseskategori 3 efter bygningsreglementet.
 d) Forsamlingslokaleafsnit til flere end 150 personer i bygningsafsnit i anvendelseskategori 3 efter bygningsreglementet.
 e) Soverumsafsnit med flere end 10 sovepladser bygningsafsnit i anvendelseskategori 5 efter bygningsreglementet.
 f) Daginstitutionsafsnit til flere end 50 personer i bygningsafsnit i anvendelseskategori 6 efter bygningsreglementet.
 g) Soverumsafsnit med flere end 10 sovepladser i bygningsafsnit i anvendelseskategori 6 efter bygningsreglementet.
Dette gælder dog ikke, hvis lokaliteterne er adskilt fra lagerafsnittet i overensstemmelse med afsnit 2.6.« 4. Bilag 1, punkt 2.7.9, affattes således:
 »2.7.9. Uanset reglerne i punkt 2.7.6 bortfalder afstandskrav i følgende tilfælde:
 a) Mellem 1-etages bygninger på indtil 150 m2, som alene er omfattet af bygningsreglementet, og lagerafsnit i det fri for indtil 264 GOE i beholdere, dog 1.200 GOE for inaktive gasser, under forudsætning af, at bygningerne ikke er forsynet med stråtag el. lign., og lagerafsnittet har en afstand af mindst 1 m til åbninger til steder, hvor gasser kan akkumuleres, herunder kloakafløb og vinduer og andre åbninger til kælderrum.
 b) Mellem fleretages bygninger samt bygninger på over 150 m2, som alene er omfattet af bygningsreglementet, og lagerafsnit i det fri for indtil 264 GOE i beholdere, dog 1.200 GOE for inaktive gasser, under forudsætning af, at bygningerne ikke er forsynet med stråtag el. lign., at bygningernes udvendige vægoverflader i en afstand af 1 m fra lagerafsnittet ikke er ringere end beklædning klasse K1 10 B-s1,d0 [klasse 1 beklædning], og at lagerafsnittet har en afstand af mindst 1 m til åbninger til steder, hvor gasser kan akkumuleres, herunder kloakafløb og vinduer og andre åbninger til kælderrum.
 Lempelserne i litra a og b gælder dog ikke for følgende bygninger:
 - Bygninger med undervisningsafsnit til flere end 150 personer i bygningsafsnit i anvendelseskategori 2 efter bygningsreglementet.
 - Bygninger med butikker til flere end 150 personer i bygningsafsnit i anvendelseskategori 3.
 - Bygninger med forsamlingslokaleafsnit til flere end 150 personer i bygningsafsnit i anvendelseskategori 3.
 - Bygninger med soverumsafsnit med flere end 10 sovepladser i bygningsafsnit i anvendelseskategori 5 efter bygningsreglementet.
 - Bygninger med daginstitutionsafsnit til flere end 50 personer i bygningsafsnit i anvendelseskategori 6 efter bygningsreglementet.
 - Bygninger med soverumsafsnit med flere end 10 sovepladser i bygningsafsnit i anvendelseskategori 6 efter bygningsreglementet.
 I de seks nævnte tilfælde bortfalder afstandskravene i punkt 2.7.6 imidlertid, hvis følgende vilkår er opfyldt:
 - Lagerafsnittet i det fri skal være begrænset til højst 66 GOE af F-gas i beholdere.
 - Beholderne skal være anbragt i et flaskeskab, jf. punkt 1.1.17.
 - Bygningerne må ikke være forsynet med stråtag el. lign.
 - Bygningernes udvendige vægoverflader i en afstand af 1 m fra lagerafsnittet må ikke være ringere end beklædning klasse K1 10 B-s1,d0 [klasse 1 beklædning].
- Lagerafsnittet skal have en afstand af mindst 1 m til åbninger til steder, hvor gasser kan akkumuleres, herunder kloakafløb og vinduer og andre åbninger til kælderrum.« 5. Bilag 1, punkt 3.1.2, litra h, affattes således:
»h) Anlæg med højst 50 GOE af oxygen, når medicinsk behandling begrunder anvendelse af oxygen.« 6. Bilag 1, punkt 3.2.5, affattes således:
 »3.2.5 Der må ikke etableres lagerafsnit for over 500 GOE af inaktive gasser samt lagerafsnit for over 100 GOE af øvrige gasser og blandet oplag af gasser i bygninger med følgende lokaliteter:
 a) Beboelsesafsnit.
 b) Undervisningsafsnit til flere end 150 personer i bygningsafsnit i anvendelseskategori 2 efter bygningsreglementet.
 c) Butikker til flere end 150 personer i bygningsafsnit i anvendelseskategori 3 efter bygningsreglementet.
 d) Forsamlingslokaleafsnit til flere end 150 personer i bygningsafsnit i anvendelseskategori 3 efter bygningsreglementet.
 e) Soverumsafsnit med flere end 10 sovepladser i bygningsafsnit i anvendelseskategori 5 efter bygningsreglementet.
 f) Daginstitutionsafsnit til flere end 50 personer i bygningsafsnit i anvendelseskategori 6 efter bygningsreglementet.
 g) Soverumsafsnit med flere end 10 sovepladser i bygningsafsnit i anvendelseskategori 6 efter bygningsreglementet.
Dette gælder dog ikke, hvis lokaliteterne er adskilt fra lagerafsnittet i overensstemmelse med afsnit 2.6.« 7. Bilag 1, punkt 3.3.5, affattes således:
 »3.3.5 Lagerafsnit med brandfarlige og brandnærende gasser skal adskilles fra andre lokaliteter med mindst bygningsdel klasse EI 60 (BD-bygningsdel 60) uden åbninger af nogen art, medmindre der er tale om rørgennemføringer for installationer.
 Lagerafsnit med andre gasser skal adskilles fra andre lokaliteter med mindst bygningsdel klasse EI 60 (BD-bygningsdel 60). Døre og porte til andre lokaliteter skal lukkes med mindst dør klasse EI2 60-C [BD-dør 60].
 1. og 2. afsnit gælder dog ikke for midlertidigt opstillede gasanlæg, som anvendes til sceneeffekter, demonstration og lign. ved arrangementer i forsamlingslokaleafsnit til flere end 150 personer i bygningsafsnit, der er godkendt som bygningsafsnit i anvendelseskategori 3 efter bygningsreglementet, når følgende vilkår er opfyldt:
 a) Beholdere må ikke have en tilladelig fyldning, der overstiger 11 kg, dog 30 kg hvis beholderne kun indeholder inaktiv gas.
 b) Eventuelle reservebeholdere må ikke placeres i forsamlingslokalet.
 c) Den samlede mængde gas må ikke overstige 100 GOE.
 d) Placeringen og anvendelse af anlæggene skal være forenelig med brandstrategien og drift-, kontrol- og vedligeholdelsesplanen for bygningen.
 e) Beholdere skal placeres i forsvarlig afstand til brændbart materiale.
 f) Hvis arrangementet strækker sig over flere dage, skal beholdere fjernes fra forsamlingslokalet uden for arrangementets åbningstid og placeres i et lagerafsnit, der opfylder bestemmelserne for oplag.
g) Der skal udarbejdes en oversigtstegning over forsamlingslokalet, hvor placeringen af gasanlæggene er indtegnet.
Tegningen skal kunne fremvises på forlangende.« 8. Bilag 1, punkt 3.8.2, affattes således:
 »3.8.2 Personalet skal instrueres om gassernes egenskaber med hensyn til brand- og eksplosionsfare.
For lagerafsnit, der er omfattet af punkt 3.3.5, 3. afsnit, gælder alene, at anlæggene med gas skal betjenes af en kvalificeret person med indgående kendskab til anlæggenes funktion og risici forbundet med brug af gasser.« 9. Bilag 1, punkt 3.8.4, affattes således:
 »3.8.4 Det skal ved aflåsning eller på anden måde sikres, at uvedkommende hindres adgang til lagerafsnittet.
For lagerafsnit, der er omfattet af punkt 3.3.5, 3. afsnit, må publikum ikke have adgang til gasanlæggene med beholdere, og det skal sikres, at der til enhver tid er en forsvarlig afstand mellem anlæggene og publikum.« 10. Bilag 1, punkt 3.8.10, affattes således:
»3.8.10 Der skal opsættes tydelige og holdbare skilte med forbud mod rygning og brug af åben ild i selve lagerafsnittet samt udvendigt på alle døre hertil.
Skilte skal udføres i overensstemmelse med punkt 1.3.24.
Bestemmelsen gælder ikke for de lagerafsnit, der er omfattet af punkt 3.3.5, 3. afsnit.« 11. Bilag 1, punkt 3.8.11, affattes således:
»3.8.11 Udvendigt på døre til lagerafsnit skal der opsættes skilte med teksten: TRYKFLASKER.
Skilte skal udføres i overensstemmelse med punkt 1.3.24.
For lagerafsnit, der er omfattet af punkt 3.3.5, 3. afsnit, kan skiltene i stedet opsættes ved gasanlæggene med beholdere, og hvis beholderne har en tilladelig fyldning indtil 5 kg, kan skiltene helt udelades.« 12. Bilag 1, punkt 4.10.10, affattes således:
 »4.10.10 Uanset reglerne i punkt 4.10.8 bortfalder afstandskrav mellem fordampere og:
a) 1-etages bygninger på indtil 150 m2, som alene er omfattet af bygningsreglementet, under forudsætning af, at bygningerne ikke er forsynet med stråtag el. lign., og fordamperen har en afstand af mindst 1 m til åbninger til steder, hvor gasser kan akkumuleres, herunder kloakafløb og vinduer og andre åbninger til kælderrum, b) fleretages bygninger og bygninger på over 150 m2, som alene er omfattet af bygningsreglementet, under forudsætning af, at bygningerne ikke er forsynet med stråtag el. lign., at bygningernes udvendige vægoverflader ikke er ringere end beklædning klasse K1 10 B-s1,d0 [klasse 1 beklædning] i en afstand af 1 m fra fordamperen, og at fordamperen har en afstand af mindst 1 m til åbninger til steder, hvor gasser kan akkumuleres, herunder kloakafløb og vinduer og andre åbninger til kælderrum, samt c) bygninger med brandfarlige virksomheder og oplag, der er omfattet af beredskabslovgivningen, under forudsætning af, at bygningerne ikke er forsynet med stråtag el. lign., at bygningernes ydervæg ikke er ringere end bygningsdel klasse EI 60 A2-s1,d0 [BS-væg 60] i en afstand af 1 m fra fordamperen, og at fordamperen har en afstand af mindst 1 m til åbninger til steder, hvor gasser kan akkumuleres, herunder kloakafløb og vinduer og andre åbninger til kælderrum.
 Lempelserne i litra a-c gælder dog ikke for følgende bygninger:
 - Bygninger med undervisningsafsnit til flere end 150 personer i bygningsafsnit i anvendelseskategori 2 efter bygningsreglementet.
 - Bygninger med butikker til flere end 150 personer i bygningsafsnit i anvendelseskategori 3.
 - Bygninger med forsamlingslokaleafsnit til flere end 150 personer i bygningsafsnit i anvendelseskategori 3 efter bygningsreglementet.
 - Bygninger med soverumsafsnit med flere end 10 sovepladser i bygningsafsnit i anvendelseskategori 5 efter bygningsreglementet.
 - Bygninger med daginstitutionsafsnit til flere end 50 personer i bygningsafsnit i anvendelseskategori 6 efter bygningsreglementet.
- Bygninger med soverumsafsnit med flere end 10 sovepladser i bygningsafsnit i anvendelseskategori 6 efter bygningsreglementet.« 13. Bilag 1, punkt 4.10.12, affattes således:
 »4.10.12 Uanset reglerne i punkt 4.10.8 bortfalder afstandskrav i følgende tilfælde:
 a) Mellem 1-etages bygninger på indtil 150 m2, som alene er omfattet af bygningsreglementet, og lagerafsnit i det fri for indtil 264 GOE i beholdere, dog 1.200 GOE for inaktive gasser, under forudsætning af, at bygningerne ikke er forsynet med stråtag el. lign., og lagerafsnittet har en afstand af mindst 1 m til åbninger til steder, hvor gasser kan akkumuleres, herunder kloakafløb og vinduer og andre åbninger til kælderrum.
 b) Mellem fleretages bygninger samt bygninger på over 150 m2, som alene er omfattet af bygningsreglementet, og lagerafsnit i det fri for indtil 264 GOE i beholdere, dog 1.200 GOE for inaktive gasser, under forudsætning af, at bygningerne ikke er forsynet med stråtag el. lign., at bygningernes udvendige vægoverflader i en afstand af 1 m fra lagerafsnittet ikke er ringere end beklædning klasse K1 10 B-s1,d0 [klasse 1 beklædning], og at lagerafsnittet har en afstand af mindst 1 m til åbninger til steder, hvor gasser kan akkumuleres, herunder kloakafløb og vinduer og andre åbninger til kælderrum.
 Lempelserne i litra a og b gælder dog ikke i forbindelse med følgende bygninger:
 - Bygninger med undervisningsafsnit til flere end 150 personer i bygningsafsnit i anvendelseskategori 2 efter bygningsreglementet.
 - Bygninger med butikker til flere end 150 personer i bygningsafsnit i anvendelseskategori 3.
 - Bygninger med forsamlingslokaleafsnit til flere end 150 personer i bygningsafsnit i anvendelseskategori 3 efter bygningsreglementet.
 - Bygninger med soverumsafsnit med flere end 10 sovepladser i bygningsafsnit i anvendelseskategori 5 efter bygningsreglementet.
 - Bygninger med daginstitutionsafsnit til flere end 50 personer i bygningsafsnit i anvendelseskategori 6 efter bygningsreglementet.
 - Bygninger med soverumsafsnit med flere end 10 sovepladser i bygningsafsnit i anvendelseskategori 6 efter bygningsreglementet.
 I de seks nævnte tilfælde bortfalder afstandskravene i punkt 4.10.8 imidlertid, hvis følgende vilkår er opfyldt:
 - Lagerafsnittet i det fri skal være begrænset til højst 66 GOE af F-gas i beholdere.
 - Beholderne skal være anbragt i et flaskeskab, jf. punkt 1.1.17.
 - Bygningerne må ikke være forsynet med stråtag el. lign.
 - Bygningernes udvendige vægoverflader i en afstand af 1 m fra lagerafsnittet må ikke være ringere end beklædning klasse K1 10 B-s1,d0 [klasse 1 beklædning].
- Lagerafsnittet skal have en afstand af mindst 1 m til åbninger til steder, hvor gasser kan akkumuleres, herunder kloakafløb og vinduer og andre åbninger til kælderrum.« § 2 Bekendtgørelsen træder i kraft den 1. juli 2022.
