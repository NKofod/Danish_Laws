 I henhold til § 15, stk. 2, § 50 og § 61 i lov nr. 130 af 9. april 1980 om  

 beskyttelse af havmiljøet fastsættes:
 § 1.  Der skal føres en oliejournal for operationer på  

 maskinsiden og for lastsiden i ethvert olietankskib på 150 BRT og derover, og  

 en oliejournal for operationer på maskinsiden for alle øvrige skibe på 400  

 BRT og derover, der anvender olie som brændstof, samt på platforme.
 Stk. 2.  Ved »olie« forstås i stk. 1 enhver  

 form for mineralolie og blandinger heraf, herunder råolie, naturgaskondensat,  

 olieslam og olieaffald samt brændselsolie og alle andre raffinerede produkter  

 bortset fra petrokemikalier, der er klassificerede i henhold til § 17 i lov  

 om beskyttelse af havmiljøet.
 § 2.  Den i § 1 nævnte oliejournal udgives ved  

 miljøstyrelsens foranstaltning.
 § 3.  Oliejournalen føres af skibsføreren eller  

 platformschefen eller under hans tilsyn og medansvar af en styrmand eller af  

 en maskinmester.
 Stk. 2.  Oliejournalen føres i overensstemmelse med den  

 i journalen indeholdte anvisning.
 Stk. 3.  Den, der fører oliejournalen, er ansvarlig for  

 dens rigtighed.
Stk. 4.  Skibsføreren eller platformschefen skal påse,  

 at oliejournalen føres forskriftsmæssigt, og skal mindst en gang om måneden  

 kontrollere journalen.
Skibsføreren eller platformschefen skal give journalen  

 påtegning om den stedfundne kontrol.
§ 4.  Journalen skal føres tydeligt, og intet blad må  

 udrives.
Det, der en gang er indført, må ikke raderes, overstryges eller på  

 anden måde gøres ulæseligt.
Bliver det nødvendigt at foretage rettelse i  

 journalen, skal rettelsen tilføjes som anmærkning.
§ 5.  En oliejournal må ikke tages i brug, før den er  

 autoriseret af statens skibstilsyn.
I udlandet kan oliejournaler autoriseres  

 af danske udenrigsrepræsentanter.
Stk. 2.  Når en ny journal skal autoriseres, skal  

 vedkommende myndighed undersøge, om den tidligere anvendte journal er ført  

 forskriftsmæssigt, og i modsat fald afgive indberetning til statens  

 skibstilsyn.
I journalen gøres bemærkning om, hvornår indlevering er sket, og  

 om den stedfundne undersøgelse.
Kan den ældre journal ikke bringes til stede,  

 skal grunden dertil oplyses og anføres i den ny.
 Stk. 3.  Enhver journal skal, når den er udskrevet,  

 opbevares i mindst 2 år efter datoen for sidste indførsel.
 § 6.  Den, der overtræder bekendtgørelsens § 1, stk.  

 1, § 3, stk. 1, 2 og 4, § 4 og § 5, stk. 1 og 3, straffes med bøde, medmindre  

 højere straf er forskyldt efter den øvrige lovgivning.
 Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 7.  Bekendtgørelsen træder i kraft den 2. oktober  

 1983.
 Stk. 2.  Samtidig hermed ophæves bekendtgørelse nr. 182  

 af 15. april 1981 om anvendelse af oliejournal.
