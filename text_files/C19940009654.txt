 Folketinget har i dag vedtaget L 244 - Forslag til Lov om ændring af lov  

 om social pension, lov om social bistand og den sociale styrelseslov m.v.  

 (Tilkendelseskompetence m.v.). Forslaget som vedtaget ved 3. behandling,  

 vedlægges til orientering.
 Det vedtagne lovforslag træder i kraft den 1. juli 1994.
 Med vedtagelse af lovforslaget er der sket ændringer i:
- Lov om social pension - Lov om social bistand - Den sociale styrelseslov - Lov om Den Sociale Ankestyrelse - Lov om delpension - Lov om børnetilskud - Lov om inddrivelse af underholdsbidrag Ændring af Socialministeriets  

 bekendtgørelse nr. 903 af 29. november 1993 om social pension samt  

 bekendtgørelse om sammensætningen af de sociale koordinationsudvalg vedlægges  

 i udkast.
Der henvises til pkt. 7 om ændringer i Socialministeriets  

 bekendtgørelse om social pension, samt til pkt. 8 om Socialministeriets  

 bekendtgørelse om sammensætningen af de sociale koordinationsudvalg.1.  

 Oversigt over lovændringerne.
 Der er sket følgende ændringer:
 1.1. Udlægning af tilkendelseskompetence:
 - Kommunalbestyrelsen kan efter anmodning få socialministerens tilladelse  

 til at få overført revaliderings- og pensionsnævnets kompetence i sager om  

 mellemste og højeste førtidspension, bistands- og plejetillæg,  

 invaliditetsydelse efter lov om social pension samt støtte til etablering af  

 selvstændig virksomhed og køb af bil efter bistandsloven.
 - Det er en betingelse for at få overført den fulde kompetence, at  

 kommunalbestyrelsen nedsætter et socialt koordinationsudvalg.
 - Udvidelse af Den Sociale Ankestyrelses kompetence, samt nedsættelse af  

 et centralt rådgivende udvalg under Ankestyrelsen med henblik på øget  

 vejledningsvirksomhed og med henblik på at sikre praksiskoordinering.
 1.2. Lovfæstelse af kommunernes klageadgang på det sociale område.
 1.3. Andre ændringer i lov om social pension:
 - Udvidelse af muligheden for at medtage en tilkendt pension til udlandet  

 for danske statsborgere.
 - Overførsel af kompetence til Direktoratet for Social Sikring og Bistand  

 til at træffe afgørelse om ret til pension for personer, der tager bopæl i  

 udlandet.
 - Ændret bedømmelsesgrundlag ved vurderingen af erhvervsevnenedsættelsen i  

 forbindelse med tilkendelse af førtidspension til deltidsbeskæftigede  

 (»husmodervurderingen«).
 - Alderen på ansøgningstidspunktet bliver afgørende for hvilken pension,  

 der kan tilkendes.
 - Pensionister kan få efterreguleret pensionen med tilbagevirkende kraft i  

 op til 6 måneder.
 - Bortfald af pension i tilfælde hvor pensionisten efter anmodning ikke  

 fremkommer med oplysninger til brug for beregning og udbetaling af pension  

 inden en vis frist.
 - Udvidelse af bopælskommuneforpligtigelsen efter lovens § 58 til også at  

 omfatte Kriminalforsorgens institutioner.
 - Direktoratet for Social Sikring og Bistand overtager administrationen  

 mv. af sager om social pension til personer, der har fast bopæl i udlandet.
 - Kommunerne kan til apotekerne udlevere navn, personnummer og den  

 personlige tillægsprocent for de pensionister, der modtager personligt tillæg  

 til medicinudgifter.
 1.4. Andre ændringer i lov om social bistand:
 - Ændring af tidspunktet for betaling for en bolig i plejehjem og  

 beskyttede boliger.
 1.5. Ændring i lov om inddrivelse af underholdsbidrag:
 - Ændring af klagevej over afgørelser om inddrivelse af underholdsbidrag,  

 truffet af Københavns og Frederiksberg kommuner.
 De enkelte ændringer er beskrevet nærmere nedenfor.
 2. Tilkendelseskompetence mv.
 2.1. Udlægning af tilkendelseskompetence mv.
I følge lovændringen kan kommuner anmode socialministeren om tilladelse  

 til at få overført den fulde kompetence til at træffe afgørelser i sager om  

 mellemste og højeste førtidspension, bistands- og plejetillæg og  

 invaliditetsydelse.
Kommunerne får i givet fald den fulde kompetence til både  

 at tilkende, ændre og frakende alle pensionsydelser.
 Kompetence i sager om støtte til etablering af selvstændig virksomhed og  

 erhvervelse af motorkøretøj efter bistandsloven følger den fulde kompetence i  

 sager om førtidspension.
 Det er en betingelse for, at den fulde kompetence kan overføres til den  

 enkelte kommune, at der etableres et socialt koordinationsudvalg, jf.  

 nedenfor.
Med lovændringen er det bl.a. forudsat - at kommuner, der får overført den fulde kompetence, tilstræber, at  

 sagsbehandlingen i sager, der eventuelt kunne føre til førtidspension,  

 tilrettelægges således, at der skabes bedre koordination mellem  

 sygedagpengeområdet, kontanthjælpsområdet, revaliderings-/aktiveringsområdet  

 og pensionsområdet som led i forebyggelse af, at en sag ender med tilkendelse  

 af førtidspension, - at der via etablering af sociale koordinationsudvalg med repræsentanter  

 fra bl.a. det lokale arbejdsmarked kan skabes flere arbejdspladser til  

 personer, der er betinget arbejdsdygtige, - at personer, der modtager sociale ydelser eller ansøger om social  

 pension, på et meget tidligt tidspunkt inddrages aktivt i sagsbehandlingen,  

 og - at sagsbehandlingstiden i forbindelse med ansøgning om social pension  

 nedsættes væsentligt, bl.a. som følge af en bedre opfølgning og koordination  

 mellem sygedagpenge-, kontanthjælps-, revaliderings-/aktiverings- og  

 pensionsområdet.
I forbindelse med udstedelse af tilladelse til kommuner til at få  

 kompetence overført vil der blive lagt vægt på, at der opnås variation i  

 størrelse og geografisk spredning af de kommuner, der får overført den fulde  

 kompetence.
Herudover vil der blive lagt vægt på, at der kan opnås brede  

 erfaringer med tværkommunale koordinationsudvalg.
 Den Sociale Ankestyrelse vil løbende via den generelle praksiskoordination  

 på området og via det centrale rådgivende udvalgs vejledningsvirksomhed mv.  

 følge udviklingen i de kommuner, der får overført den fulde kompetence, for  

 at sikre at kommunernes praksis er ensartet - og for at opnå et generelt  

 indtryk af erfaringer med udlægningen, jf. nedenfor.
Anmodning om overførsel af den fulde kompetence stiles til  

 socialministeren.
Anmodningen bør bl.a. indeholde generelle oplysninger om  

 baggrunden for anmodningen, hvilke initiativer kommunen vil sætte i værk i  

 anledning af overførslen mv., jf. ovenfor om forudsætningerne for  

 lovændringen, samt oplysninger om fra hvilket tidspunkt kompetencen søges  

 overført, og om kommunen nedsætter sit eget sociale koordinationsudvalg eller  

 i samarbejde med andre kommuner nedsætter et tværkommunalt  

 koordinationsudvalg.
2.2. De Sociale Koordinationsudvalg En forudsætning for, at socialministeren kan give den enkelte kommune  

 tilladelse til at træffe afgørelse i alle sager vedrørende førtidspension  

 mv., er, at kommunen etablerer et socialt koordinationsudvalg.
Kommunen kan  

 etablere sit eget koordinationsudvalg eller etablere et i fællesskab med de  

 omkringliggende kommuner.
 Udvalgets opgave er at medvirke til, at den forebyggende indsats  

 prioriteres for personer, der er betinget arbejdsdygtige.
 Udvalget skal følge kommunens administration af sygedagpenge,  

 kontanthjælp, aktivering, revalidering og førtidspension, således at udvalget  

 får et samlet overblik over de nævnte områder.
Udvalget har ikke kompetence i enkeltsager, men kan få nødvendige  

 oplysninger om kommunens sagsstyring mv.
Udvalget kan drage nytte af disse  

 oplysninger i forbindelse med principielle/overordnede drøftelser og evt.  

 forelæggelse af forslag til ændret sagstilrettelæggelse for kommunen.
Endvidere skal udvalget medvirke til udvikling af samarbejdet bl.a. mellem  

 kommunen og arbejdsmarkedets parter, med henblik på at kunne rådgive m.h.t.  

 etablering af arbejde til personer, der er betinget arbejdsdygtige.
Udvalget  

 bør også bidrage til, at de praktiserende læger får tilstrækkelige  

 oplysninger om førtidspension mv., således at lægeoplysningerne bliver så  

 tilstrækkelige og præcise som muligt.
Udvalget skal bestå af repræsentanter fra fagbevægelsen, arbejdsgiverne,  

 praktiserende læger, erhvervsuddannelserne, invalideorganisationerne og  

 kommunalbestyrelsen.
Sammensætningen af udvalget fastsættes af  

 socialministeren i en bekendtgørelse, jf. punkt 9. Kommunalbestyrelsen  

 udarbejder forretningsorden for udvalget under hensyn til de lokale forhold  

 og udvalgets opgaver.
Udvalget skal en gang årligt udarbejde en redegørelse til  

 kommunalbestyrelsen om forholdene indenfor udvalgets arbejdsområde.
Denne  

 redegørelse skal tillige sendes til Den sociale Ankestyrelse bl.a. til brug  

 for Styrelsens praksiskoordinerende indsats.
 Ankestyrelsen får udvidet muligheden for optagelse af sager til  

 behandling, således at Styrelsen foruden sager af principiel betydning også  

 kan optage sager af generel betydning til behandling.
 Intentionen - både med forslaget om det sociale koordinationsudvalg og  

 forslaget om øget praksiskoordinerende indsats fra Ankestyrelsen - er bl.a.  

 at sikre en bedre kvalitet i kommunernes opfølgningspraksis, navnlig i  

 sygedagpengesager, således at arbejdet med den forebyggende indsats  

 prioriteres højt.
 2.3 Den Sociale Ankestyrelses udvidede kompetence, herunder ansvar for  

 sikring af praksiskoordinering på landsplan.
 2.3.1. Ankestyrelsens udvidede ansvar for generel praksiskoordinering  

 sikres bl. a. ved en udvidelse af adgangen til at antage sager til principiel  

 behandling.
 Ankestyrelsen vil således udover sager af principiel betydning i snævrere  

 forstand d.v.s. sager, der beror på en konkret lovfortolkning, fremover kunne  

 antage sager til behandling, som i øvrigt indeholder spørgsmål af generel  

 betydning.Den udvidede adgang til at antage sager til behandling, der både  

 gælder sager efter pensionsloven, bistandsloven, delpensionsloven og  

 børnetilskudsloven, vil således give Ankestyrelsen mulighed for at udbygge  

 Styrelsens vejledning- og praksiskoordinering ved offentliggørelse af  

 afgørelser i »Sociale Meddelelser« på et bredere grundlag end  

 hidtil.
 Ankestyrelsen vil fremover kunne antage sager, der - er egnede til at  

 udstikke retningslinier for et bestemt område, - kan belyse almindelig  

 praksis, - strider imod Ankestyrelsens praksis, - viser væsentlige forskelle  

 i praksis lokalt eller regionalt, eller - indeholder spørgsmål, som  

 Ankestyrelsen ikke tidligere har taget stilling til, eller hvor ændringer i  

 retsopfattelsen begrundet i fx ændringer i samfundsudviklingen skaber behov  

 for fornyet stillingtagen.
2.3.2. Ankestyrelsen får en aktiv praksiskoordinerende funktion overfor de  

 regionale nævn og kommunerne og skal yde vejledning om ankeinstansernes  

 praksis.
Vejledning overfor de enkelte kommuner varetages herudover af de  

 sociale nævn, jf. § 17, stk.4, i den sociale styrelseslov.
 For at sikre, at der sker ligebehandling af borgerne i det sociale system,  

 får Ankestyrelsen samtidig mulighed for at indhente afgørelser fra såvel nævn  

 som kommuner for at kunne følge praksis på landsplan.
 Såfremt det viser sig, at den praksis, der følges i den enkelte kommune  

 afviger væsentligt fra praksis på landsplan, tager Ankestyrelsen spørgsmålet  

 op til drøftelse med kommunen, idet det forudsættes, at kommunerne  

 tilrettelægger praksis i overensstemmelse med Ankestyrelsens rådgivning.
2.3.3. Der nedsættes et centralt rådgivende udvalg under Ankestyrelsen til  

 støtte for Styrelsens vejledningsvirksomhed.
Udvalget sammensættes, så der er  

 parallellitet med de sociale koordinationsudvalg.
Socialministeren udpeger  

 udvalgets medlemmer, der således består af repræsentanter fra  

 Landsorganisationen i Danmark, Dansk Arbejdsgiverforening, De Samvirkende  

 Invalideorganisationer, Kommunernes Landsforening, Sundhedsministeriet,  

 Statsamtmandsforeningen og Direktoratet for Social Sikring og Bistand.
 Herved sikres dels Ankestyrelsens muligheder for at varetage den udvidede  

 vejledningsvirksomhed over for bl. a. kommunerne, dels skabes der mulighed  

 for at koordinere arbejdet for de kommunale, sociale koordinationsudvalg.
 Det rådgivende udvalg kan uafhængigt af Ankestyrelsens øvrige virksomhed  

 afgive udtalelser om de overordnede socialpolitiske spørgsmål, der knytter  

 sig til de sociale koordinationsudvalgs virksomhed, herunder udtale sig om de  

 årlige vurderinger fra disse udvalg.
 2.4. Revaliderings- og pensionsnævnenes vejledningsforpligtigelse.
 Revaliderings- og pensionsnævnene har efter den sociale styrelseslovs §  

 17, stk. 4, en forpligtelse til at yde kommunerne vejledning inden for  

 nævnenes kompetenceområde.
Med det vedtagne lovforslag kan kommuner efter ansøgning få tillagt den  

 fulde kompetence til at tilkende førtidspensioner mv.
Disse kommuners behov  

 for vejledning kan i en periode blive forøget.
Revaliderings- og pensionsnævnene, der hidtil har haft kompetence til at  

 behandle sager om tilkendelse af mellemste og højeste førtidspension som 1.  

 instans, vil ved en udlægning af denne kompetence til kommunerne få frigjort  

 ressourcer.
De frigjorte ressourcer i revaliderings- og pensionsnævnene  

 forudsættes anvendt til styrkelse af nævnenes aktive vejledningsvirksomhed  

 overfor kommunerne, og i særdeleshed overfor de kommuner, der får tillagt den  

 fulde tilkendelseskompetence.
 2.5. Klageadgangen vedrørende kommunale afgørelser.
 Klageadgangen er udvidet f.s.v.a. de afgørelser, som kommunalbestyrelsen  

 efter tilladelse fra socialministeren træffer i sager om mellemste og højeste  

 førtidspension, støtte til erhvervelse af motorkøretøj samt støtte til  

 etablering af selvstændig virksomhed.
 Afgørelser om forhøjet almindelig og almindelig førtidspension kan  

 indbringes for revaliderings- og pensionsnævnet som 1. klageinstans.  

 Revaliderings- og pensionsnævnets afgørelse kan i disse sager kun indbringes  

 for Den Sociale Ankestyrelse, hvis nævnets afgørelse ændrer kommunens  

 afgørelse, eller hvis Ankestyrelsen finder, at sagen er af principiel eller  

 generel betydning.
 Som led i Den Sociale Ankestyrelses praksiskoordinerende virksomhed kan  

 revaliderings- og pensionsnævnets afgørelser om mellemste og højeste  

 førtidspension, støtte til erhvervelse af motorkøretøj samt støtte til  

 etablering af selvstændig virksomhed, der er truffet af kommunalbestyrelsen  

 efter tilladelse, derimod indbringes for Den Sociale Ankestyrelse af såvel  

 borgeren som kommunen, uanset om nævnet har ændret kommunalbestyrelsens  

 afgørelse eller, uanset om sagen er af principiel eller generel betydning.
 Særligt gælder dog for Ballerup Kommune, Esbjerg Kommune og Aabenraa  

 Kommune, der har kompetence efter lov om forlængelse af visse  

 frikommuneforsøg, at klager over afgørelser om støtte til erhvervelse af  

 motorkøretøj kan indbringes for revaliderings- og pensionsnævnet som normalt  

 sidste klageinstans, og for Ballerup Kommune og Esbjerg Kommune at støtte til  

 etablering af selvstændig virksomhed indbringes for det sociale ankenævn som  

 normalt sidste administrative klageinstans, med mindre sagerne efter Den  

 Sociale Ankestyrelses opfattelse er af principiel eller generel betydning.
 3. Kommunernes klageadgang på det sociale område.
Det vedtagne lovforslag indeholder endvidere udtrykkelige bestemmelser om  

 kommunernes klageadgang.
Den sociale lovgivning har ikke tidligere indeholdt  

 bestemmelser om kommunernes ret til at indbringe en nævnsafgørelse for Den  

 Sociale Ankestyrelse.
Derimod har det været fast praksis at acceptere en  

 sådan klageadgang.
Folketingets ombudsmand har imidlertid ønsket, at Folketinget tog stilling  

 til kommunernes klageadgang, som han i øvrigt fuldt ud anerkender.
Men på  

 baggrund af bl.a. forvaltningslovens partsbegreb fandt ombudsmanden det  

 rimeligt at få drøftet, om kommunerne har partsstatus og i givet fald fra  

 hvilket tidspunkt.
 Det fremgår nu af pensionsloven, bistandsloven, delpensionsloven og  

 børnetilskudsloven, at kommunalbestyrelsen kan indbringe det sociale  

 ankenævns og revaliderings- og pensionsnævnets afgørelser for Den Sociale  

 Ankestyrelse.
 Kun i de tilfælde, hvor kommunalbestyrelsen indbringer en nævnsafgørelse  

 for Den Sociale Ankestyrelse, har kommunen partsstatus.
 Det vedtagne lovforslag indeholder endvidere en ny bestemmelse om, at  

 klage over et socialt ankenævns eller et revaliderings- og pensionsnævns  

 afgørelse vedrørende engangsydelser ikke kan tillægges opsættende virkning -  

 dvs. at en klage ikke kan bevirke, at udbetalingen af ydelsen udskydes,  

 indtil klageinstansen har taget stilling til sagen.
Der er dog gjort en undtagelse med hensyn til indflytning m.v. i  

 institutioner og bofællesskaber efter bistandsloven.
En afgørelse om flytning  

 m.v. kan have en meget indgribende indflydelse for borgeren.
Borgeren kan  

 derfor anmode om, at klagen over afgørelsen tillægges opsættende virkning,  

 indtil klageinstansens afgørelse foreligger.
Samtidig fremgår det nu også direkte af den sociale lovgivning, at klager  

 over en løbende ydelse heller ikke kan tillægges opsættende virkning.
Hvis en  

 løbende ydelse ændres eller frakendes, skal Den Sociale Ankestyrelse tage  

 stilling til ophørstidspunktet for ydelsen eller tidspunktet for ændring af  

 ydelsen.
Der skal kun ske tilbagebetaling, hvis betingelserne i reglerne  

 herom i de enkelte sociale love er opfyldt, eller hvis betingelserne efter de  

 almindelige forvaltningsretlige og formueretlige regler er opfyldt.
4. Andre ændringer i pensionsloven 4.1. Pension til personer, der tager fast bopæl i udlandet -  

 pensionslovens § 3, stk. 3 og 4.
 4.1.1. Efter pensionslovens § 3, stk. 3, kan personer med dansk  

 indfødsret, som tager fast bopæl i udlandet efter at have fået tillagt  

 pension, bevare retten til dansk pension, hvis de efter det fyldte 15. år har  

 haft fast bopæl her i riget i mindst 10 år umiddelbart inden det tidspunkt,  

 hvorfra pensionen ydes.
 Fra den 1. juli 1994 er retten til at medtage pension til udlandet efter  

 pensionslovens § 3, stk. 3, blevet udvidet til også at omfatte personer med  

 dansk indfødsret, som har haft fast bopæl her i riget i mindst 1/4 af tiden  

 fra det fyldte 15. år og indtil det tidspunkt, hvorfra pensionen ydes.  

 Bopælskravet skal for disse personer ligeledes være opfyldt umiddelbart inden  

 det tidspunkt, hvorfra pensionen ydes.
 4.1.2. Efter pensionslovens a 3, stk. 4, har socialministeren hidtil haft  

 kompetence til, når særlige omstændigheder taler for det, at tillade, at  

 retten til pension bevares for personer, der tager bopæl i udlandet efter at  

 have fået tillagt pension.
Denne kompetence bliver fra den 1. juli 1994 overført til Direktoratet for  

 Social Sikring og Bistand.
Det vil herefter være Direktoratet, der, når  

 særlige omstændigheder taler for det, kan tillade, at retten til pension  

 bevares for personer, der tager bopæl i udlandet efter at have fået tillagt  

 pension.
Direktoratets afgørelse kan indbringes for Den Sociale Ankestyrelse,  

 der har den endelige administrative afgørelse.
Sager efter pensionslovens § 3, stk. 4, hvori der ikke er truffet  

 afgørelse inden den 1. juli 1994, oversendes til Direktoratet for Social  

 Sikring og Bistand.
Direktoratet træffer herefter afgørelse i disse sager.
 Der henvises til pkt. 6 om overgangs- og ikrafttrædelsesbestemmelser.
 4.2. Ændret vurderingsgrundlag (husmodervurderingen) - pensionslovens §  

 15.
Med henblik på i højere grad at ligestille deltidsbeskæftigede personer  

 med fuldtidsbeskæftigede ved bedømmelsen af erhvervsevnen i forbindelse med  

 tilkendelse af førtidspension, er der i pensionslovens § 15, stk. 3, givet  

 socialministeren bemyndigelse til at fastsætte nærmere regler om vurderingen  

 af erhvervsevnenedsættelsen for personer, der ikke kan anses for hidtil at  

 have været fuldtidsbeskæftigede.
Bestemmelsen har virkning fra 1. januar  

 1995.
 Efter hidtil gældende praksis vil en sammenhængende tilknytning til  

 arbejdsmarkedet på ca. 30 timer ugentlig i ca. 1 år indenfor de seneste 5 - 6  

 år være tilstrækkeligt til at anvende bedømmelsesgrundlaget fuldt erhverv.
 Med ændringen bemyndiges socialministeren til at fastsætte regler om, at  

 bedømmelsesgrundlaget fuldt erhverv anvendes for medarbejdende ægtefæller og  

 andre gifte personer, der hidtil ugentligt har arbejdet ca. 27 timer eller  

 derover.
 Der fastsættes nærmere regler om krav til dokumentation af den hidtidige  

 arbejdsindsats for medarbejdende ægtefæller efter samme principper som ved  

 tilkendelse af delpension, idet det dog som udgangspunkt uden særlig  

 dokumentationskrav antages, at medarbejdende ægtefæller uden anden  

 arbejdsindkomst, anses som fuldtidsbeskæftigede, hvis de gennem hele  

 arbejdsugen har deltaget i virksomhedens drift.
 Ved vurderingen af om en person kan anses for medarbejdende ægtefælle,  

 lægges der vægt på, om pågældende efter skattelovgivningens regler er  

 registreret som medarbejdende ægtefælle.
 Reglerne om tilkendelse af førtidspension til andre ansøgere, der efter  

 ovenstående ikke anses for i fuldt omfang at have været beskæftiget på  

 arbejdsmarkedet, opretholdes i øvrigt.
 Bekendtgørelse, der indeholder de nærmere regler herom, udsendes senere.
 4.3. Alderen på ansøgningstidspunktet - pensionslovens a 33, stk. 2.
Efter ændring af pensionslovens § 33, stk. 2, er det alderen på  

 ansøgningstidspunktet, der bliver afgørende for, hvilken type pension,  

 ansøgeren kan tilkendes.
Det er dog en forudsætning, at betingelserne for at  

 tilkende pension er opfyldt på ansøgningstidspunktet.
Er betingelserne for  

 tilkendelse af pension først opfyldt på et senere tidspunkt, er det alderen  

 på dette senere tidspunkt, der er afgørende for, hvilken type pension, der  

 kan tilkendes.
 Dette gælder uanset, om der er ret til pension fra ansøgningstidspunktet  

 eller fra tilkendelsestidspunktet.
 Pensionslovens § 33, stk. 2, har virkning for de sager, hvor der er ansøgt  

 om social pension inden den 1. juli 1994, og hvor der træffes afgørelse om  

 tilkendelse af social pension den 1. juli 1994 eller senere.
 Der henvises til pkt. 6 om overgangs- og ikrafttrædelsesbestemmelser.
 4.4. Omregning og efterregulering - pensionslovens § 39, stk. 3.
 Hvis pensionistens indtægtsforhold eller personlige forhold ændres,  

 således at ændringen medfører en ændring af pensionens størrelse, omregnes  

 pensionen med virkning fra den 1. i måneden efter, at kommunalbestyrelsen har  

 modtaget oplysning om de ændrede forhold.
Hvis ændringerne medfører forhøjelse af pensionen, og kommunalbestyrelsen  

 først modtager oplysning om ændringerne på et senere tidspunkt, omregnes  

 pensionen med tilbagevirkende kraft fra den 1. i måneden, efter at ændringen  

 er sket.
Omregning og efterregulering kan dog kun ske i op til 6 måneder fra  

 det tidspunkt, hvor kommunalbestyrelsen har modtaget oplysning om de  

 ændringer, der medfører en forhøjet pensionsudbetaling.
 Omregning på grundlag af ændringer, der medfører nedsættelse af pensionen,  

 sker som hidtil alene for den fremtidige pensionsudbetaling, d.v.s. fra den  

 1. i måneden efter ændringen.
 Der kan fortsat kun kræves tilbagebetaling af for meget udbetalt pension,  

 hvis de almindelige tilbagebetalingsbetingelser er opfyldt.
 Den personlige tillægsprocent omregnes ligeledes som hidtil fra den 1. i  

 måneden efter, at der er sket ændringer, der medfører forhøjelse eller  

 nedsættelse af tillægsprocenten.
Pension til pensionister, som anmoder om omregning efter den 1. juli 1994,  

 omregnes med tilbagevirkende kraft i op til 6 måneder Der henvises til pkt. 6 om overgangs- og ikrafttrædelsesbestemmelser.
 4.5. Oplysningspligt og bortfald af pension - pensionslovens § 41, stk. 1  

 og stk. 2.
 Reglerne om oplysningspligt er ændret således, at pensionister har pligt  

 til at oplyse kommunalbestyrelsen om alle forandringer i forhold, der kan  

 forventes at medføre ændringer af pensionen. Ændringen af § 41, stk. 1,  

 medfører således, at pensionister fremover også har oplysningspligt med  

 hensyn til ændringer, der kan medføre en større pensionsudbetaling.
Efter a 41, stk. 2, kan kommunalbestyrelsen pålægge pensionisten selv at  

 fremskaffe oplysninger til brug for beregning og udbetaling af pension.
Hvis  

 de ønskede oplysninger ikke er modtaget senest 3 måneder efter anmodningen,  

 standses udbetalingen af den del af pensionen, som beregnes på grundlag af de  

 ønskede oplysninger.
Pensionsudbetalingen standses helt eller delvist med  

 udgangen af den måned, hvori fristen for afgivelse af oplysninger udløber.
 Pensionsudbetalingen genoptages fra den første i måneden, efter at  

 kommunalbestyrelsen har modtaget de ønskede oplysninger.
 Pensionen bortfalder i den periode, hvori pensionsudbetalingen standses på  

 grund af de manglende oplysninger og der skal således ikke ske efterbetaling  

 for denne periode.
Kommunalbestyrelsen kan forlænge 3 månedersfristen - eller eventuelt lade  

 fristen helt bortfalde - hvis pensionisten på grund af særlige omstændigheder  

 ikke har mulighed for at overholde fristen.
Forlængelse af fristen kan  

 eksempelvis ske, hvis der er stillet krav om, at oplysningerne skal  

 dokumenteres eller attesteres af en myndighed i udlandet, og dette ikke kan  

 lade sig gøre inden for den fastsatte frist.
4.6. Bopælskommuneforpligtigelse for personer med ophold på institutioner under Kriminalforsorgen - pensionslovens § 58.
 Efter pensionslovens § 57 varetager bopælskommunen eller den seneste  

 bopælskommune administrationen af pensionsloven, med mindre andet er bestemt.
 Efter pensionslovens § 58 bevarer en kommune bopælskommuneforpligtigelsen  

 efter pensionslovens § 57 for de personer, der får tilkendt pension eller  

 modtager pension, og som er optaget eller optages i en anden kommune i en af  

 de institutionstyper m.v., der er nævnt i pensionslovens § 58.
 Ved lovændringen er der sket en udvidelse af pensionslovens § 58, således  

 at en kommune også bevarer bopælskommuneforpligtigelsen for de personer, der  

 får tilkendt pension eller modtager pension, og som er optaget eller optages  

 i en institution under Kriminalforsorgen.
 Udvidelsen af de institutioner, der er omfattet af pensionslovens § 58 har  

 også virkning for personer, for hvem der den 1. juli 1994 ikke er truffet  

 afgørelse eller afgivet indstilling til revaliderings- og pensionsnævnet om  

 social pension, hvis de efter flytning fra en kommune vedvarende har haft  

 ophold i en af de institutioner, der er omfattet af pensionslovens § 58.
 Der henvises til pkt. 6 om overgangs- og ikrafttrædelsesbestemmelser.
 4.7. Administration af sager om pension til personer, der har bopæl i  

 udlandet - pensionslovens § 62, stk. 2.
 Med henblik på at lette administrationen vedrørende sager om pension til  

 personer, der har bopæl i udlandet, er der fastsat regler om, at Direktoratet  

 for Social Sikring og Bistand varetager administrationen af pensionen til  

 disse personer.
 Kommunernes og revaliderings- og pensionsnævnenes kompetence i sager, der  

 vedrører pension til personer, der har fast bopæl i udlandet overføres  

 således til Direktoratet.
Direktoratet skal varetage de tilsvarende opgaver, som kommunerne  

 varetager for pensionister med bopæl her i landet.
Den kompetence, som  

 revalidering- og pensionsnævnene har i dag vedrørende personer med fast bopæl  

 i udlandet, overføres til Revaliderings- og Pensionsnævnet under  

 Direktoratet.
Sager, hvori der inden lovens ikrafttrædelse den 1. juli 1994 er indgivet  

 ansøgning om ydelser efter lov om social pension til personer med fast bopæl  

 i udlandet, skal færdigbehandles i kommunerne/revaliderings- og  

 pensionsnævnene.
Når afgørelse om ret til ydelse i sådanne sager er truffet,  

 overgår den videre administration, herunder udbetaling af ydelserne, til  

 Direktoratet.
 Sager, hvori der allerede før den 1. juli 1994 er truffet afgørelse om ret  

 til løbende ydelser efter lov om social pension til personer med fast bopæl i  

 udlandet, overgår til Direktoratet for Social Sikring og Bistand pr. 1.  

 september 1994 med henblik på udbetaling af ydelser med virkning for oktober  

 1994.
 Der henvises til pkt. 6 om overgangs- og ikrafttrædelsesbestemmelser.
 4.8. Personligt tillæg til medicinudgifter - pensionslovens § 62 a.
I pensionslovens § 62 a, er der indført hjemmel til, at kommunerne fra den  

 1. juli 1994 kan give apotekerne oplysninger om navn, personnummer og den  

 personlige tillægsprocent for pensionister, der modtager personligt tillæg  

 til medicinudgifter.
Oplysningerne kan gives i elektronisk form.
Det er  

 fastsat i loven, at kommunerne kan udlevere oplysningerne uden at indhente  

 samtykke fra den enkelte pensionist.
 5. Andre ændringer i bistandsloven.
 5.1. Betaling for en bolig i plejehjem og beskyttede boliger.
I overensstemmelse med de principper, der ligger til grund for de nye  

 regler om udbetaling af pension til beboere i plejehjem m.v., skal betalingen  

 for en bolig i et § 79-plejehjem og i § 112-institutioner - i lighed med hvad  

 der gælder for betalingen for el og varme samt for ophold i en ældrebolig -  

 fremover ske fra indflytningstidspunktet.
Samtidig er det præciseret, at  

 beboere i beskyttede boliger som hidtil betaler for boligen fra  

 indflytningstidspunktet.
 6. Ændring i inddrivelsesloven.
Klage over afgørelser om inddrivelse af underholdsbidrag, der er truffet  

 af Københavns og Frederiksberg Kommuner, skal fra den 1. juli 1994 indgives  

 til Det Sociale Ankenævn for Københavns og Frederiksberg Kommuner.
Ankenævnet  

 er sidste administrative klageinstans, og Den Sociale Ankestyrelse vil ikke  

 længere være klageinstans i disse sager.
Der er hermed skabt ensartethed for  

 samtlige kommunale afgørelser vedrørende inddrivelsessager for så vidt angår  

 klagevejen.
 7. Overgangs- og ikrafttrædelsesbestemmelser.
Sager, hvori socialministeren den 1. juli 1994 ikke har truffet afgørelse  

 om, at retten til pension bevares for personer, der tager bopæl i udlandet  

 efter at have fået tillagt pension, overgives på denne dato til Direktoratet  

 for Social Sikring og Bistand.
Der henvises til pkt. 4.1.2. om pension til  

 personer, der tager fast bopæl i udlandet.
I sager, hvori der er ansøgt om social pension inden den 1. juli 1994, og  

 hvori der træffes afgørelse om tilkendelse af social pension den 1. juli  

 eller senere, er det alderen på ansøgningstidspunktet, der er afgørende for,  

 hvilken type pension, der i givet fald tilkendes.
Der henvises til pkt. 4.3.  

 om alderen på ansøgningstidspunktet.
Omregning, der medfører en forhøjet pensionsudbetaling, kan, såfremt  

 pensionisten anmoder herom den 1. juli 1994 eller senere, ske med  

 tilbagevirkende kraft i op til 6 måneder.
Der henvises til pkt. 4.4. om  

 omregning og efterregulering.
 Udvidelsen af de institutionstyper, der er omfattet af pensionslovens §  

 58, har også virkning for personer, for hvem der ved lovens ikrafttræden ikke  

 er truffet afgørelse eller afgivet indstilling til revaliderings- og  

 pensionsnævnet om social pension, hvis de efter flytning fra en kommune  

 vedvarende har haft ophold i en af de institutioner, der er omfattet af  

 pensionslovens § 58. Der henvises til pkt. 4.6. om  

 bopælskommuneforpligtigelsen for personer med ophold på institutioner under  

 Kriminalforsorgen.
 Sager, hvori der allerede er truffet afgørelse om ret til ydelser efter  

 lov om social pension til personer med fast bopæl i udlandet, overgår til  

 Direktoratet pr. 1. september 1994 med henblik på udbetaling af ydelser med  

 virkning for oktober måned 1994. Der henvises til pkt. 4.7. om administration  

 af sager om pension til personer, der har bopæl i udlandet.
 8. Ændringer i Socialministeriets bekendtgørelse om  

 social pension.
 Der vedlægges udkast til ny bekendtgørelse om social pension.
I forhold til den nugældende bekendtgørelse indeholder udkastet ændringer  

 som følge af, at administration mv. af sager om social pension til personer,  

 der har fast bopæl i udlandet, overføres til Direktoratet for Social Sikring  

 og Bistand.
Herudover er der foretaget konsekvensændringer bl.a. som følge af  

 lov nr. 1132 af 22. december 1993 om ændring af lov om social bistand og lov  

 om social pension mv.(Udbetaling af pension til beboere på plejehjem mv.) 8. Socialministeriets bekendtgørelse om  

 sammensætningen af de sociale koordinationsudvalg.
 Der vedlægges udkast til bekendtgørelse om sammensætningen af sociale  

 koordinationsudvalg.
For at koordinere indsatsen for personer, der er betinget arbejdsdygtige,  

 etableres der i de kommuner, der får den fulde tilkendelseskompetence,  

 sociale koordinationsudvalg. 2 eller flere kommuner kan sammen oprette et  

 fælles socialt koordinationsudvalg.
Der henvises til punkt 2.2.
Udvalget skal bestå af 1 medlem fra kommunalbestyrelsen samt 5 medlemmer  

 efter indstilling fra henholdsvis De Samvirkende Invalideorganisationer,  

 Landsorganisationen i Danmark, Dansk Arbejdsgiverforening, Praktiserende  

 Lægers Landsorganisation og Arbejdsmarkedsstyrelsen.
Medlemmerne skal således  

 repræsentere lokalkendskabet i kommunen.
Hvis 2 eller flere kommuner sammen  

 opretter et fælles socialt koordineringsudvalg, består udvalget tilsvarende  

 af 5 lokale medlemmer, indstillet af organisationerne, og af 1  

 kommunalbestyrelsesmedlem fra hver af de deltagende kommuner.
