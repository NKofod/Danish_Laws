Betænkning afgivet af Transportudvalget den 24. maj 2012 Betænkning over Forslag til lov om ophævelse af Lov om Oprettelse af et Embede som Auditør ved Statsbanerne [af transportministeren (Henrik Dam Kristensen)] 1. Udvalgsarbejdet Lovforslaget blev fremsat den 11. april 2012 og var til 1. behandling den 3. maj 2012. Lovforslaget blev efter 1. behandling henvist til behandling i Transportudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og den 17. april 2012 sendte transportministeren de indkomne høringssvar og et notat herom til udvalget.
Spørgsmål Udvalget har stillet 9 spørgsmål til transportministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget undtagen EL) indstiller lovforslaget til vedtagelse uændret.
 Et mindretal i udvalget (EL) vil ved 3. behandling stemme hverken for eller imod lovforslaget.
Enhedslisten stemmer hverken for eller imod lovforslaget.
Dette sker på baggrund af svaret fra ministeren på spørgsmål 9, hvor ministeren afviser at drøfte en eventuelt ny ordning til afløsning af auditørordningen med Dansk Jernbaneforbund.
Enhedslisten erkender, at grundlaget for auditørordningen langsomt forsvinder, i takt med at antallet af tjenestemænd svinder ind.
Enhedslisten opfatter høringssvaret fra Dansk Jernbaneforbund som et forsøg på at finde en ny ordning, som også Dansk Jernbaneforbund kan have tillid til.
Transportministeren burde have forståelse herfor og tage en drøftelse med Dansk Jernbaneforbund.
Da ministeren afviser dette, kan Enhedslisten ikke stemme for lovforslaget.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Benny Engelbrecht (S) fmd.
Karin Gaardsted (S) Magnus Heunicke (S) Mette Reissmann (S) Orla Hav (S) Rasmus Prehn (S) Torben Hansen (S) Andreas Steenberg (RV) Rasmus Helveg Petersen (RV) Lone Loklindt (RV) Jesper Petersen (SF) Anne Baastrup (SF) Henning Hyllested (EL) Per Clausen (EL) Lars Dohn (EL) Thomas Danielsen (V) Martin Geertsen (V) Flemming Damgaard Larsen (V) nfmd.
Lars Christian Lilleholt (V) Kristian Pihl Lorentzen (V) Karsten Nonbo (V) Hans Christian Schmidt (V) Kim Christiansen (DF) Morten Marinus (DF) Jørn Dohrmann (DF) Leif Mikkelsen (LA) Villum Christensen (LA) Lars Barfoed (KF) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
