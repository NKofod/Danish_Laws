Kendelse fra Pressenævnet i sag nr.  

 172/1997 Center for Selvmordsforskning ved Forskningschef  Unni  

  Bille-Brahe og afdelingslæge  Merete  Nordentoft har klaget til  

 Pressenævnet over en billedreportage bragt i Chili nr. 11, november  

 1997, idet de finder, at god presseskik er tilsidesat.
Reportagen blev bragt som 8 uskarpe billeder af en ung  

 kvinde fordelt over 8 hele sider i bladet.
Reportagens første side  

 havde overskriften "WHEN HE SAYS NO . . ." Det første billede viste en ung kvinde i brudekjole  

 på vej væk fra en kirke.
På det andet billede sad kvinden i  

 en bil i færd med at åbne en flaske spiritus.
På det tredie  

 billede stod hun   forgrædt   i en elevator.
Det fjerde billede viste  

 hende liggende på en seng med et glas i den ene hånd og en flaske  

 spiritus i den anden.
På det femte billede stod hun i et  

 badeværelse og spiste en håndfuld piller.
Det sjette billede  

 viste kvinden liggende med åbne øjne og åben mund under  

 vandet i et fyldt badekar.
Det syvende billede viste kvinden, der lå  

 på ryggen mens hun blev hjulpet af en falck-mand.
På det sidste  

 billede sås kvinden sidde i en sofa med udsigt ud over en natteoplyst  

 storby.
 På den sidste af reportagens 8 sider anførtes  

 i højre side hen over billedet:
 "Fotograf: Thymann/Schiller & Co.
Assistenter:  Maria  Sattrup &  Jacob  Kirk Stylist:  Andrea Make-Up & Hår:  Fjordor  

  Øxenhave/Unique Model:  Tina  Kjærgaard/Scandinavian Models Tøj: Stasia Brudekjole 8.900,- Brudeslør ca. 599,- Costume National Frakke fra Network 6.260,- Flying A Frakke 899,- Bruno & Joel Støvler 1.200,- D&G BH fra Network 999,- D&G Slipdress fra Network 1.499,- Flying A Slipdress 299,- Costume National Frakke fra Network 8.900,- Kansas Jakke fra J.P.
Bacher Erhvervsbeklædning Rue Verte Top 999,- D&G Nederdel Tak til:
Ordrup Kirke Hotel Du Nord for hotelværelse Frederiksberg Brandvæsen for ambulance Britt  Vinther-Jensen for badekar DR for TV-studie Avis Biludlejling for udlån af limousine." Klagerne har gjort gældende, at serien er usmagelig  

   ved at udnytte selvmordssituationen i en reklame for tøj er den et  

 udtryk for en kynisk udnyttelse af et dybt alvorligt menneskeligt og  

 samfundsmæssigt problem.
 Klagerne har videre gjort gældende, at man fra  

 talrige undersøgelser ved, at der kan ligge en "smitteeffekt" i  

 mediernes omtale af selvmord og selvmordsforsøg, og at også  

 fiktive fremstillinger af selvmordshandlinger kan føre til imitering.
 Klagerne har endelig gjort gældende, at de som  

 institutioner, der forsker i selvmord, er berettigede til at klage, idet det  

 er selvmordsforskningens hovedopgave at forebygge selvmordsadfærd.
 Bladet har i en udtalelse anført, at klagerne ikke  

 kan anses for at have en retlig interesse i at klage, idet hverken klagerne  

 eller personer tilknyttet klagerne hænges ud i bladet.
 Bladet har videre anført, at der ikke er tale om en  

 reklame men om en redaktionel serie, som er fiktion, som var det en novelle.  

 Endvidere forherliger bladet ikke selvmord som en løsning på  

 problemer, og bladet forsøger ikke at sælge produkter på  

 den bekostning.
 Bladet har endelig anført, at billedserien ikke  

 på nogen måde påvirker folk til at forsøge at tage  

 livet af sig, og at det vil betyde vidtrækkende og uoverskuelige  

 konsekvenser for samtlige medier, hvis klagerne får medhold i klagen,  

 idet medierne herefter skal være yderst forsigtige med at  

 beskæftige sig med tilsvarende skyggesider af livet.
 I sagens behandling har følgende  

 nævnsmedlemmer deltaget: Jørgen Nørgaard, Finn Rowold,  

 Ulrik Holmstrup og Preben Sørensen.
 Pressenævnet udtaler:
 Pressenævnet skal i henhold til medieansvarslovens §  

 43, stk. 1, nr. 1, træffe afgørelse i sager om, hvorvidt der er  

 sket en offentliggørelse, der er i strid med god presseskik, jf. §  

 34.
 Medieansvarslovens § 34, stk. 1, anfører, at  

 massemediernes indhold og handlemåde skal være i overensstemmelse  

 med god presseskik.
Efter medieansvarslovens § 43, stk. 2, nr. 2, kan  

 formanden afvise klager fra personer, virksomheder m.v., der er uden retlig  

 interesse i det påklagede forhold.
At have retlig interesse  

 indebærer efter nævnets hidtidige praksis, at man selv som  

 person, organisation, virksomhed eller lignende skal være omtalt,  

 afbilledet eller på anden måde identificeret i mediet.
 Pressenævnet finder, at klagerne ikke er omtalt i  

 bladet på en sådan måde, at de har en retlig interesse i en  

 klage til Pressenævnet, og nævnet afviser derfor klagen.
 Afsagt onsdag den 14. januar 1998.
