Grenspaltning Et ejendomsselskab (A) drev virksomhed med drift  

 og udlejning af fast ejendom og ejede i den forbindelse en fast ejendom.  

 Udover  

 ejendommen var der ikke andre aktiver i selskabet end likvide beholdninger.
A's moderselskab anmodede nu om skattefri  

 grenspaltning af A, således at ejendommen med prioritetsgæld skulle overføres  

 til et nystiftet selskab B.
A's moderselskab havde på tidspunktet for  

 ansøgningen  

 om skattefri spaltning ejet anparterne i A i over 3 år og kunne således  

 afhænde  

 dem skattefrit på dette tidspunkt.
A's rådgiver angav som begrundelse for  

 grenspaltningen udlodningstekniske årsager, idet en opskrivningsfond i A var  

 bunden egenkapital.
Udspaltning af ejendommen med prioritetsgæld fra A til B  

 ville således muliggøre, at opskrivningshenlæggelsen i A regnskabsmæssigt  

 ville  

 kunne omkvalificeres fra bunden egenkapital til fri egenkapital ved  

 udspaltningen.
Det oprindelige selskab skulle herefter videreføres privat med  

 likvide beholdninger.
 Aktierne i det nye selskab B skulle umiddelbart  

 efter grenspaltningen afstås til tredjemand.
 Told- og Skattestyrelsen udtalte indledningsvist,  

 at de skattemæssige konsekvenser af det umiddelbare frasalg af aktierne i B i  

 forlængelse af spaltningen var, at den ellers skattepligtige afståelse af  

 ejendommen i det indskydende selskab, A ville blive konverteret til en  

 (umiddelbar) skattefri afståelse.
 Uanset rådgivers oplysninger vedrørende de  

 forretningsmæssige overvejelser bag spaltningen af A og det efterfølgende  

 frasalg af anparterne i B fandt styrelsen, at hovedformålet med  

 transaktionerne  

 ikke havde en sådan forretningsmæssig beskaffenhed som forudsat i  

 fusionsskattelovens § 15a og b, jf. hertil fusionsdirektivets art. 11 og  

 EF-domstolens afgørelse i Leur-Blom.
Told- og Skattestyrelsen lagde vægt på, at der  

 ikke resterede nogen tilbageværende aktivitet i det indskydende selskab efter  

 udspaltningen af ejendommen til det modtagende selskab.
Der syntes således  

 ikke  

 at være nogen forretningsmæssig begrundelser for at adskille ejendommen fra  

 den  

 øvrige del af aktiverne i det indskydende selskab.
 Told- og Skattestyrelsen lagde ved sin afgørelse  

 særlig vægt på, at spaltningen af A og det i forlængelse heraf umiddelbare  

 frasalg af anparter i B til tredjemand fremtrådte som et samlet arrangement,  

 idet effektueringen af det efterfølgende frasalg forekom som en væsentlig  

 forudsætning  

 for ønsket om at gennemføre spaltningen.
 Ud fra en samlet konkret vurdering var det Told-  

 og Skattestyrelsens opfattelse, at hovedformålet med spaltningen og det  

 efterfølgende salg af anparterne i B var at konvertere den ellers  

 skattepligtige  

 afståelse af ejendommen i det indskydende selskab A til en (umiddelbar)  

 skattefri  

 afståelse.
 På dette grundlag meddelte Told- og  

 Skattestyrelsen afslag på anmodningen om tilladelse til skattefri spaltning  

 af  

 A.
