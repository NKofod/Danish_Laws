Fremsat den 29. oktober 1998 af  

 Kim Behnke (FP), Tom Behnke (FP),  Thorkild B.&  

 nbsp;Fransgaard (FP) og Kirsten Jacobsen (FP) Forslag til folketingsbeslutning om afskaffelse af beskatning for arbejdsgiverbetalte  

 behandlinger af medarbejdere Folketinget opfordrer regeringen til at fremsætte  

 lovforslag, der sikrer, at en af arbejdsgiveren afholdt udgift i forbindelse  

 med lægeordineret behandling af den ansatte fritages for  

 beskatning.
Bemærkninger til forslaget Beslutningsforslaget er en  

 genfremsættelse af Fremskridtpartiets beslutningsforslag nr.
B 15 fra  

 folketingsåret 1997-98 (2. samling). Der henvises vedrørende  

 beslutningsforslag nr.
B 15 til Folketingstidende, tillæg A 1373 og  

 1371, og forhandlingerne 808.
Beslutningsforslaget refererer til lovforslag nr.
L 180  

 fra folketingsåret 1996-97: Forslag til lov om ændring af  

 ligningsloven. (Justering af personalegodebeskatningen) og er en delvis  

 genfremsættelse af ændringsforslag nr. 3 i Skatteudvalgets  

 betænkning af 14. maj 1997 over L 180.
Lovforslag nr.
L 180 var en justering af ligningslovens  

 § 16 og bestemmer beskatningen af de personalegoder/frynsegoder, der kan  

 relatere sig til den enkelte skatteyder.
Frynsegoder defineres som »goder,  

 arbejdsgiveren i overvejende grad har ydet af hensyn til den ansattes  

 arbejde« og omfatter alle ydelser, der medfører en besparelse for den  

 ansatte.
Der henvises vedrørende L 180 til Folketingstidende 1996-97,  

 tillæg A 3850 og 3842, tillæg B 969, tillæg C 492 og  

 forhandlingerne 4666, 7669 og 7826.
Forslagsstillerne mener ikke, dette er rimeligt.
Det er  

 på tide, at udgifter afholdt af arbejdsgiveren i forbindelse med  

 ansattes lægeordinerede behandlinger fritages for beskatning som  

 personalegoder.
For den medarbejder, der modtager ydelsen, bliver der derfor  

 tale om en skattelettelse, da denne efter gældende regler er  

 skattepligtig.
Tilsvarende bør skattefrihed gælde, hvis  

 arbejdsgiveren i stedet tegner en forsikring på den ansatte.  

 Medarbejderen fritages for beskatning af såvel præmie som  

 sumudbetaling (eksempelvis til dækning af operation).
 Den udgift, som arbejdsgiveren derved påtager sig,  

 er at sidestille med andre driftsudgifter og dermed fradragsberettiget.  

 Derved bliver det langt mere attraktivt for virksomhederne at påtage  

 sig et socialt ansvar for medarbejderne.
 Det er forslagsstillerne meget på sinde, at tilbudet  

 skal være generelt, tilfalde samtlige firmaets medarbejdergrupper, og  

 for ikke at så tvivl om ordningen skal behandlingen være  

 lægeordineret, nødvendig   og eventuelt udarbejdet efter en  

 positivliste, der dels beskriver, hvilke lidelser der er omfattet, hvilke  

 behandlingsformer der skal  anvendes, og ikke mindst hvilke typer af  

 institutioner, der er kvalificeret til at yde behandlingen.
Efter gældende regler beskattes behandlinger, som en  

 arbejdsgiver ønsker at finansiere for sine ansatte, på samme  

 vilkår som fri bil, fri sommerbolig, fri telefon og lign.
Ligheden er  

 måske slående for nogle, men det er forlagsstillernes klare  

 holdning, at arbejdsgiverbetalte behandlinger ikke er frynsegoder, men  

 snarere samfundsgoder.
Samfundsgoder er - som ordet siger - til gavn for  

 samfundet, og dét er netop egenskaben, der kendetegner  

 arbejdsgiverbetalte behandlinger.
Ved at afholde udgifterne for de ansattes  

 behandlinger løser arbejdsgiveren med ét slag mange  

 problemer:
Medarbejderen bliver behandlet inden for en overskuelig tidshorisont  

 og undgår derved at blive fyret efter et halvt år - hvilket ikke  

 er unormal ventetid for visse typer af operationer.
Derved undgår  

 medarbejderen det frustrerende ved lange ventelister - først til en  

 forundersøgelse og siden hen til selve operationen - hvor uvisheden,  

 om man når det, ikke just er befordrende for patientens helbred.
 Ventelisterne til det offentlige behandlingssystem nedbringes.  

 Arbejdsgiveren vil i høj grad benytte sig af behandlertilbud i den  

 private sektor, hvilket medfører, at medarbejderen ikke kommer til at  

 figurere på det offentliges ventelister.
Arbejdsgiveren får hurtig sin, ofte vigtige, medarbejder  

 tilbage.
Produktionstab som følge af sygdom hos nøglepersoner  

 kan dermed minimeres, og tidkrævende, sædvanligvis dyre,  

 procedurer til søgning af kvalificeret erstatning undgås.
Den samlede sygeperiode nedbringes, hvilket medfører  

 betydelige offentlige besparelser på udgifter forbundet med  

 sygedagpenge, en besparelse, som absolut ikke er uvæsentlig, idet lange  

 ventelister ofte  medfører sygedagpenge i måneds- eller  

 årevis.
Desuden er der den negative effekt, at den sygdomsramte  

 medarbejder i samme tidsrum er afskåret fra at opretholde sin normale  

 løn og dermed et højere skattegrundlag.
Dertil skal  

 lægges det psykiske pres ved ikke at vide, om man bliver fyret, og  

 desuden risikoen for helt at ryge ud af arbejdsmarkedet og måske ende  

 på førtidspension.
 Endelig foretages behandlingerne for private midler, hvilket giver  

 amterne en besparelse i udgifter til offentlig behandling (operationer,  

 genoptræning etc.).
Fordelene er derfor mange, og foruden den klare  

 samfundsmæssige gevinst - der både er i virksomhedernes,  

 medarbejderens og samfundets interesse - frigøres økonomiske  

 ressourcer til gavn for skattetrykket og den enkelte skatteyder Fortalerne for beskatning af arbejdsgiverbetalte  

 sundhedsudgifter vil sikkert hævde, at det dels strider mod princippet  

 om ligelig behandling, dels at det medfører tab af  

 skatteindtægter.
Forventningerne om, at vi alle, når vi er syge, skal  

 have den relevante behandling uanset betalingsevne, er selve kernen i vores  

 velfærdssamfund.
Dette ændres der ikke ved - tværtimod!  

 Virksomhedsbetalte sundhedsudgifter vil ikke føre til øget  

 forskelsbehandling, men tværtimod øge ligestillingen, idet  

 samfundsgrupper, der ikke selv har råd til at finansiere en behandling,  

 også vil få mulighed for at opnå en hurtig og ofte  

 livsreddende helbredelse.
Desuden skabes der plads til den næste  

 på de offentlige ventelister.
Forslaget kan derfor betragtes som en  

 generel tilførsel af ressourcer, som skaber større lighed i  

 retten til behandling og dermed en forbedring for alle i samfundet.  

 Samfundsøkonomisk begrænses ydelsen altså ikke til  

 én person, men kan betragtes som et generelt initiativ til at  

 afhjælpe ventelisterne i det danske sundhedsvæsen.
Alt andet lige  

 må det styrke borgernes tiltro til det danske sundhedsvæsen.
At forslaget skulle medføre mindre  

 skatteindtægter, er isoleret set korrekt.
For de gældende regler  

 for beskatning af frynsegoder bevirker, at arbejdsgiverbetalte behandlinger  

 reelt bliver dobbeltbeskattet.
Først beskattes den ansatte - siden hen  

 den, der leverer ydelsen.
Hvis den ansatte skal undgå beskatning,  

 må arbejdsgiveren betale et så stort beløb, at  

 nettobeløbet, efter skat, svarer til den konkrete udgift.
Det er helt  

 uacceptabelt! Med forslaget fritages den ansatte for beskatning, men ydelsen  

 er fortsat skattepligtig - og beskattes der, hvor den bliver leveret  

 (privathospital, klinik, praktiserende speciallæge etc.).
Men forslaget medfører klare økonomiske  

 besparelser til eksempelvis operationer, genoptræning, sygedagpenge og  

 førtidspension og åbner desuden mulighed for, at offentlige  

 hospitaler efter »normal åbningstid« kan lave  

 indtægtsdækkende virksomhed.
Det genererer et provenu til gavn  

 for sundhedssektoren, udnytter det ofte kostbare udstyr effektivt og  

 medvirker til, at den nødvendige ekspertise forbliver i det offentlige  

 sundhedsvæsen.
Og så må man ikke glemme, at medarbejderen  

 opretholder sin løn og dermed et beskatningsgrundlag.
Det er derfor  

 forslagsstillernes overbevisning, at disse besparelser klart opvejer det  

 mistede skatteprovenu.
Tiden er moden til en revision af  

 personalegodebeskatningen.
Ansatte, der får lægeordineret  

 behandling betalt af deres arbejdsgiver, skal ikke beskattes.
Og udgiften,  

 som arbejdsgiveren har i forbindelse med behandlingen, bør opfattes  

 som det, den reelt er: en fradragsberettiget driftsudgift.
At modellen er god og til gavn for samfundet, har  

 regeringen allerede erkendt med aftalen om finansloven for 1999. Heri  

 forpligter regeringen sig til at fremsætte lovforslag om  

 skattefritagelse for arbejdsgiverbetalte udgifter til alkoholafvænning.  

 Det er et væsentligt skridt i den rigtige retning, men da der ikke er  

 tale om en generel ordning, giver det en skævvridning, som bedst  

 karakteriseres som forfordeling af patientgrupper.
Det er åbenlyst  

 urimeligt! Behandling for sygdomme som brok, knoglebrud og ikke mindst  

 kræft skal ikke takseres ringere end alkoholmisbrug.
Skriftlig fremsættelse Kim Behnke (FP):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om afskaffelse af  

 beskatning for arbejdsgiverbetalte behandlinger af medarbejdere.
(Beslutningsforslag nr.
B 29).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
