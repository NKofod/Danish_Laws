(Til samtlige kommunalbestyrelser uden  

 for Storkøbenhavn) Den 1. januar 1982 trådte civilforsvarslov nr. 253 af 27. maj 1981 i  

 kraft.
Loven afløser den hidtidige lov om civilforsvaret, jfr.  

 lovbekendtgørelse nr. 468 af 20. september 1976.
Med vedtagelsen af den nye civilforsvarslov bortfaldt begrebet  

 »civilforsvarsområde«, der omfattede købstæder og særligt udpegede  

 kommuner med pligt til at organisere og opretholde en udvidet  

 civilforsvarsmæssig hjælpetjeneste med en række forskellige tjenestegrene.
I  

 de øvrige kommuner skulle der efter daværende lovs § 19 kun etableres en  

 socialtjeneste til varetagelse af indkvarterings- og forplejningsopgaver i  

 forbindelse med evakuering.
Efter civilforsvarsloven af 27. maj 1981 er alle kommuner i  

 civilforsvarsmæssig henseende principielt ligestillede.
Kommunens  

 civilforsvar henhører under kommunalbestyrelsen, civilforsvarskommission kan  

 nedsættes i alle kommuner (§ 16), plan for kommunens civilforsvars  

 organisation og omfang og beredskabsplan for civilforsvaret skal udarbejdes i  

 alle kommuner (§ 17), og enhver kommune skal oprette en hjælpetjeneste, der  

 kan modtage, indkvartere og forpleje evakuerede (§ 18, 1o).
I medfør af lovens § 18, stk. 2, kan indenrigsministeren imidlertid  

 bestemme, at der i kommuner med »bymæssigt bebyggede« områder skal  

 oprettes en udvidet hjælpetjeneste, der i omfang svarer til hjælpetjenesten i  

 de hidtidige civilforsvarsområder.
Denne hjælpetjeneste har til opgave at  

 afbøde følger af krigshandlinger af begrænset omfang og yde øjeblikkelig  

 indsats ved mere omfattende skader.
 Af bemærkningerne til lovforslaget til nugældende civilforsvarslov  

 fremgår, at der ved afgørelsen af, hvornår der i civilforsvarsmæssig forstand  

 foreligger »bymæssigt bebyggede« områder, som hidtil skal lægges  

 vægt bl.a. på bebyggelsens tæthed og områdets beliggenhed, indbyggertallet,  

 udsathedsgraden og særlig risiko.
Det fremgår endvidere af bemærkningerne, at det imidlertid ikke vil være  

 civilforsvarsmæssigt nødvendigt eller hensigtsmæssigt at opbygge en  

 organisation som forudsat i lovens § 18, stk. 2, i alle kommuner, der efter  

 hidtidig praksis har kunnet betegnes som »bymæssigt bebyggede«,  

 idet en hensigtsmæssigt tilrettelagt hjælpetjeneste - ud over den  

 obligatoriske indkvarterings- og forplejningstjeneste - kræver en  

 sammenhængende bebyggelse og et befolkningsunderlag, der gør det muligt at  

 opbygge et civilforsvar af en sådan størrelse og sammensætning, at der kan  

 foretages en rimelig taktisk indsats og etableres den for indsatsen  

 nødvendige kommando- og signaltjeneste.
Dette svarer til et område med  

 sammenhængende bebyggelse og i almindelighed ikke under 5.000 indbyggere.
 Da langt de fleste af de kommuner, der har været civilforsvarsområder, dog  

 fortsat må anses for at være »bymæssigt bebyggede« også ud fra de  

 lidt ændrede synspunkter, der lægges til grund ved vurderingen heraf efter  

 loven af 27. maj 1981, er der i overgangsbestemmelsen i lovens § 46, stk. 5,  

 bestemt, at i kommuner, der i medfør af § 20, jfr. § 21, i lov om  

 civilforsvaret, jfr. lovbekendtgørelse nr. 468 af 20. september 1976, er  

 udpeget som civilforsvarsområder, anses bestemmelse for truffet efter § 18,  

 stk. 2, medmindre indenrigsministeren bestemmer andet.
 Til vejledning ved vurderingen af, hvorvidt kommuner med civilforsvar bør  

 være omfattet af lovens § 18, stk. 1, eller § 18, stk. 2, med udvidet  

 hjælpetjeneste, vedlægges lovforslagets bemærkninger til § 18 i loven af 27.  

 maj 1981, ligesom man gør opmærksom på, at bistand i ønskes omfang kan ydes  

 af civilforsvarsregionerne.
 Til orientering vedlægges endvidere en af civilforsvarsregionerne  

 udarbejdet oversigt over kommuner, der efter regionernes foreløbige vurdering  

 bør overveje organiseringen af en udvidet hjælpetjeneste i medfør af § 18,  

 stk. 2.
 Man anmoder om at måtte modtage indstilling fra kommunalbestyrelserne  

 inden den 1. januar 1983.
Schultz /K.
E.
Fisker --------------------------------------------------------------------- BILAG 1 Civilforsvarslov Lov nr. 253 af 27. maj 1981 UDDRAG af Bemærkninger til lovforslaget ......
Til § 18 Bestemmelsen omhandler de kommunale civilforsvarsopgaver, der er omfattet  

 af gældende lovs § 19, stk. 1, og § 22, nr. 1.
 Stk. 1  omhandler hjælpetjenesten, der forudsættes  

 koordineret med politiets evakueringsopgaver, jfr. forslagets § 15, stk. 1,  

 nr. 1. Gældende lovs benævnelse »socialtjeneste« bortfalder.
 Stk.2  giver indenrigsministeren adgang til at udvide  

 den kommunale hjælpetjenestes opgaver svarende til, hvad der er hjemlet i  

 gældende lovs § 22, nr. 1. Beslutningen om udvidelse af de kommunale  

 civilforsvarsopgaver forudsættes truffet efter forhandling med  

 kommunalbestyrelsen.
 Efter bestemmelsen skal civilforsvarsforanstaltningernes karakter og  

 omfang afpasses til behovet i den enkelte kommune: Som kriterium herfor  

 anvendes som hidtil »bymæssigt bebygget område«.
Ved afgørelsen af, hvornår der i civilforsvarsmæssig forstand foreligger  

 et »bymæssigt bebygget område«, har man ikke blot lagt vægt på  

 bebyggelsens tæthed, men også på områdets beliggenhed, indbyggerantallet,  

 »udsathedsgraden« og særlig risiko.
Visse områder, der ikke efter  

 almindelig opfattelse kan karakteriseres som »bymæssigt bebygget«,  

 er efter den nævnte praksis udpeget som civilforsvarsområder.
 Det vil ikke fremover være civilforsvarsmæssigt nødbendigt eller  

 hensigtsmæssigt at opbygge en organisation som forudsat i gældende lovs § 22  

 i alle områder, der efter hidtidig praksis har kunnet betegnes som bymæssigt  

 bebyggede.
En hensigtsmæssigt tilrettelagt hjælpetjeneste kræver en sammenhængende  

 bebyggelse og et befolkningsunderlag, der gør det muligt at opbygge et  

 civilforsvar af en sådan størrelse og sammensætning, at det kan foretage en  

 rimelig taktisk indsats og etablere den for indsatsen nødvendige kommando- og  

 signaltjeneste.
Dette svarer til et område med sammenhængende bebyggelse og i  

 almindelighed ikke under 5.000 indbyggere.
Fremtidig praksis vil blive  

 afpasset hertil.
Spørgsmålet om, i hvilket omfang  

 civilforsvarsforanstaltningerne fortsat skal gennemføres i hidtidige  

 civilforsvarsområder, må for de helt små civilforsvarsområders vedkommende  

 bero på en konkret vurdering af forholdene.
--------------------------------------------------------------------- BILAG 2 Oversigt over kommuner, der efter regionens foreløbige vurdering bør  

 overveje organiseringen af en udvidet hjælpetjeneste i medfør af § 18, stk.  

 2.
