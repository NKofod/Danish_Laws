Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg.
Gøre vitterligt: I Henhold til § 6 i Lov  

 af 13. Maj 1911 om Oprettelse af et Direktorat for Statsskovbruget ville Vi  

 herved have anordnet følgende instruktoriske Bestemmelser for Bestyrelsen af  

 Statsskovene, hvilke Bestemmelser saaledes træder i Stedet for de ved Vor  

 Anordning af 11. Marts 1913 fastsatte.
A.
Overbestyrelsen.
 § 1.  Samtlige Statsskove henhører under  

 Landbrugsministeriet, under hvilket Direktøren for Statsskovbruget forestaar  

 Ledelsen af den egentlige Skovdrift.
 § 2.  For Landbrugsministeriet vil Direktøren for  

 Statsskovbruget have at forelægge alle ikke særlig undtagne Sager (jfr. § 3,  

 2det Stk.) af væsentlig administrativ Art, navnlig følgende:
 1. Forslag til Statsskovvæsenets Bidrag til det  

 aarlige Finanslovforslag.
 2. Sager, som angaar Bevillinger eller paa anden Maade  

 udkræver Lovgivningsmagtens Medvirkning.
 3. Indstillinger om Indtægts- og Udgiftsordrer, som  

 Distriktsbestyrerne ikke er bemyndigede til selv at tillægge Skovkasserne.
 4. Sager angaaende Udnævnelser, Forflyttelser og  

 Afskedigelser af Statsskovvæsenets Tjenestemænd, Konstitutioner og  

 Suspensioner i de tilsvarende Tjenester, Overtagelse af Hverv, der ligger  

 udenfor vedkommende Tjeneste under Statsskovvæsenet, Udmærkelser og  

 Understøttelser, endvidere Lønnings-, Pensions- og Enkeforsørgelsessager samt  

 alle øvrige Sager angaaende Tjenestepersonalet, hvis Afgørelse ikke er  

 henlagt til Direktøren for Statsskovbruget eller til Skovrideren for det  

 paagældende Distrikt.
 Personalforandringer i de Tjenester, som besættes af Direktøren eller af  

 vedkommende Skovrider, indberettes senest ved Tjenestens Tiltrædelse til  

 Ministeriet.
 5. Sager angaaende Distrikternes Sammensætning og  

 Inddeling i Opsynsparter.
 6. Bygningssager vedrørende Skovløbersteder og andre  

 under Skovridernes specielle Tilsyn staaende Huse, forsaavidt de kan medføre  

 Udgifter for Statskassen, der ikke kan afholdes af de til Disposition for  

 Distrikterne stillede Beløb.
 7. Sager angaaende Køb og Salg af faste Ejendomme,  

 angaaende Skellinier og Grænseforandringer, Leje- og Forpagtningsforhold,  

 Servitutter og begrænsede Brugsrettigheder, Deputater, Skatter og Afgifter,  

 endvidere Sager angaaende Hegn, Veje og Vandløb, der ikke alene vedrører  

 Skovvæsenet, samt Sager angaaende Forstranden udfor de under Statsskovvæsenet  

 hørende Kyststrækninger.
 8. Sager angaaende Militærvæsenets, Foreningers og  

 Enkeltpersoners særlige Benyttelse af Skovene og de øvrige under  

 Statsskovvæsenet hørende Arealer.
 9. Sager angaaende Skov- og Jagtforbrydelser, ved  

 hvilke det maa anses for ønskeligt eller nødvendigt at benytte Sagførerhjælp,  

 eller som frembyder saadanne Tvivl, at der er Grund til at forelægge dem for  

 Ministeriet.
 10. Sager angaaende Bevarelse og Fremme af den  

 landskabelige Skønhed i eller ved Statsskovene og de øvrige under  

 Statsskovvæsenet hørende Arealer, herunder Sager eller Spørgsmaal om  

 Henlæggelse af visse Skove eller Skovstykker til Lystskovdrift, samt Sager  

 angaaende Naturfredning og Bevarelse af historiske Mindesmærker fra ældre og  

 nyere Tid.
 Endvidere forelægger Direktøren for Ministeriet:
 11. Forslag til nye eller ændrede almindelige  

 Bestemmelser om Salg af Skoveffekter.
 § 3.  Til Afgørelse af Direktøren for Statsskovbruget  

 henlægges de Sager, der vedrører den egentlige Skovdrift, altsaa navnlig  

 Sager angaaende Planlægning, Hugst, Kultur, Skovforbedring, Sortering og  

 Salg, forsaavidt Afgørelsen i disse Sager ikke er henlagt til  

 Landbrugsministeriet eller vedkommende Skovrider, samt endvidere - med den  

 under § 2, 9. nævnte Begrænsning - Sager angaaende Skov- og Jagtforbrydelser.
 Landbrugsministeriet bemyndiges derhos til at henvise visse mindre  

 betydelige Sager af administrativ Natur til Afgørelse ved Direktøren.
 Ved Direktoratets Foranstaltning udarbejdes de fornødne Sammenstillinger  

 til Oplysning om de enkelte Distrikters og den samlede Skovdrifts Økonomi.
 § 4.  Direktøren for Statsskovbruget fører det  

 overordnede Tilsyn og har i Forbindelse hermed den øverste Myndighed og  

 Ansvaret med Hensyn til Driften af samtlige Statsskove og de øvrige under  

 Statsskovvæsenet hørende Arealer.
 Afset fra de for visse Tjenesteforhold gældende Undtagelsesbestemmelser  

 modtager Direktøren saaledes fra Statsskovvæsenets Personale de befalede  

 Indberetninger og Regnskaber samt Andragender og Ansøgninger, med hvilke han  

 handler efter de givne Bestemmelser.
 Direktøren er berettiget til at afkræve enhver ved Statsskovvæsenet ansat  

 Tjenestemand eller Skovløber mundtlig eller skriftlig Besvarelse af ethvert  

 Tjenesten vedkommende Spørgsmaal.
 § 5.  For at kunne føre det overodnede Tilsyn med  

 Skovbruget foretager Direktøren personlig, saa ofte det skønnes nødvendigt,  

 en almindelig Inspektion af Distrikterne.
 Til mundtlig Forhandling paa Distrikterne kan han udsende de i  

 Direktoratet for Statsskovbruget tjenestegørende Skovridere.
 Ved enhver af disse Forretninger er Direktøren berettiget til at fordre,  

 at Distriktsskovrideren er nærværende, medmindre denne kan godtgøre at være  

 forhindret ved uopsættelige Forretninger eller ved Sygdom.
 § 6.  Direktøren har, saa ofte han skønner det  

 nødvendigt, enten selv eller ved Direktoratets faste Personale at foretage  

 Eftertællinger af Beholdningseffekter.
 Paa de Beholdningsfortegnelser, der medfølger Skovriderens Skov- og  

 Vedregnskaber for 1ste Finanshalvaar, giver Direktoratet - forsaavidt  

 Beholdningseftertælling har fundet Sted - Attestation om, hvorvidt den  

 opførte Beholdning er forefunden; har derimod Beholdningseftertælling ikke  

 fundet Sted, forsynes Fortegnelsen med Paategning om, hvorvidt de paa den  

 opførte Effekter inden Finansaarets Udgang har været udbudt til Salg ved  

 Auktion, eller om der paa anden Maade er disponeret over dem, jfr. § 20, Stk.  

 2.
§ 7.  Formener Direktøren, at noget bør forandres i  

 den Maade, hvorpaa en Skovrider bestyrer sit Distrikt, meddeler han  

 Skovrideren sin Anskuelse til Overvejelse og Drøftelse.
Opnaas der ikke  

 Enighed, træffer Direktøren Afgørelse i alle forsttekniske Sager, medens de  

 rent administrative Sager forelægges Landbrugsministeriet til Afgørelse.
 § 8.  Direktøren er forpligtet til at foranledige den  

 uduelige eller efterladende Tjenestemands eller Skovløbers Fejl oplyst for  

 Ministeriet, hvis han ikke ved Vejledning og ved Advarsel kan hjælpe paa hans  

 Mangler.
 § 9.  Uagtet Skovridernes, Plantørernes og  

 Skovfogdernes Tjenestesteder er underlagt Bygningsinspektørens specielle  

 Tilsyn, kan Direktøren dog ved sin Inspektion af Distrikterne, om han finder  

 Grund dertil, efterse, hvorledes Brugerne efterkommer de dem paahvilende  

 Forpligtelser med Hensyn til Bygningernes Vedligeholdelse; ligeledes kan han  

 overfor Ministeriet fremsætte de Bemærkninger eller Forslag angaaende  

 Tjenestestederne, hvortil han maatte finde sig foranlediget.
 Endvidere kan Direktøren, naar han maatte finde Anledning dertil, foretage  

 Eftersyn af de under Skovridernes specielle Tilsyn staaende Skovløbersteder  

 og andre Skovvæsenet tilhørende Huse.
 Iøvrigt henvises angaaende Forholdet til Statsskovvæsenets Bygninger og  

 Bygningsinspektøren til de til enhver Tid gældende særlige Regler.
B.
Skovriderne.
 § 10.  Skovrideren forestaar og er ansvarlig for  

 Driften af sit Distrikt.
 Befinder Skovrideren sig i Tvivl angaaende Sager, der henhører under hans  

 Afgørelse, kan han henvende sig til Direktøren om Raad og Vejledning, men dog  

 ikke derved fri sig for Ansvar, hvor dette ifølge Forholdets Natur maa  

 paahvile ham selv.
 § 11.  I hele sin Embedsførelse er Skovrideren  

 undergiven Direktørens Inspektion og Kontrol.
§ 12.  Ved Driften af sit Distrikt har Skovrideren at  

 følge den for Distriktet gældende, af Direktøren approberede Plan.
Afvigelser  

 fra denne kan derfor kun ske med Direktørens forud indhendtede Approbation.
§ 13.  Skovrideren har hvert Aar at indsende Forslag -  

 udarbejdede paa Grundlag af den gældende Driftsplan - om samtlige Hugster og  

 Kulturer samt alle andre Arbejder, der bliver at foretage i det paafølgende  

 Finansaar.
Disse Forslag bliver af Direktøren, efter at han har indhentet  

 Skovriderens Erklæring om de Forandringer, han kunde finde sig foranlediget  

 til at foreslaa, at indsende til Ministeriet.
 Hvis uforudsete Hindringer i Finansaarets Løb indtræder for et Arbejdes  

 Udførelse efter de approberede Forslag, skal Skovrideren gøre Indstilling til  

 Direktøren om Udsættelse af eller Forandring i det paagældende Arbejde.
§ 14.  Til alle Udgifter, som ikke kan afholdes af de  

 indenfor de enkelte Konti bevilgede Beløb, skal Skovrideren gennem  

 Direktoratet forud indhente Landbrugsministeriets Approbation, undtagen i saa  

 paatrængende Nødstilfælde, at Approbation ikke kan afventes.
I saadanne  

 Tilfælde maa fornøden Indberetning snarest muligt indsendes.
 § 15.  Med hensyn til Bogføring og Regnskab skal  

 Skovrideren iagttage de Forskrifter, som til enhver Tid er gældende.
 Dersom der findes saadanne Urigtigheder ved de Regnskabsbilag, som afgives  

 til Skovrideren af de ham underordnede Tjenestemænd eller Skovløbere, at der  

 foreligger grundet Formodning om Misligheder, eller hvis nogen af  

 Skovriderens underordnede i andre Henseender giver skellig Grund til Klage,  

 bliver Sagen uopholdelig at indberette til Direktøren, for at denne straks  

 kan træffe Foranstaltning til Sagens nærmere Oplysning og eventuelt gøre  

 Indberetning til Ministeriet.
 § 16.  Samtlige Hugster udføres paa Skovriderens fulde  

 Ansvar, og Udvisningen foretages i videst muligt Omfang af Skovrideren  

 personlig.
§ 17.  Fremdeles bringer Skovrideren alle øvrige  

 Arbejder, som efter det approberede Budget skal foretages, til Udførelse til  

 Arbejdspriser, der fastsættes i Henhold til de til enhver Tid gældende, af  

 Ministeriet approberede Bestemmelser.
Uagtet han ved Tilsynet med Arbejdernes  

 Udførelse kan benytte sine Underordnedes Hjælp, staar han dog til Ansvar for,  

 at al uforsvarlig Udførelse bliver paatalt og Skaden saavidt muligt  

 genoprettet, ligesom han er personlig ansvarlig for, at Budgettets  

 Udgiftsposter ikke overskrides.
 § 18.  Det er ikke under nogen Betingelse tilladt  

 Skovrideren eller nogen i hans Tjeneste staaende Person for egen Regning at  

 overtage noget Arbejde, der bringes til Udførelse paa Distriktet.
§ 19.  Alle Indberetninger, Indstillinger eller  

 Andragender, Skov- og Jagttjenesten vedkommende, som Skovrideren skal indgive  

 eller af egen Drift vil indgive til Landbrugsministeriet eller til  

 Direktoratet, skal indsendes til dette sidste, medmindre der foreligger anden  

 særlig Bestemmelse.
Mulige Besværinger over Direktøren selv bliver ligeledes  

 at indsende gennem Direktoratet; dog kan Skovrideren i saadanne Tilfælde  

 tillige indsende Genpart af sin Besværing direkte til Landbrugsministeriet.
 § 20.  Afsætningen af Skovprodukterne foregaar dels  

 ved Auktionssalg, dels ved Salg underhaanden efter de til enhver Tid gældende  

 Regler.
 Det paahviler Skovrideren at foranstalte samtlige Træeffekter af  

 Distriktets Beholdning den 30. September udbudt til Salg ved Auktion inden  

 Finansaarets Udgang, forsaavidt der ikke forinden dette Tidspunkt er  

 disponeret over dem paa anden Maade, jfr. § 6, Stk. 2.
 § 21.  For Skovriderens Pligter med Hensyn til  

 Distriktets Tjenesteboliger og Tjenestejorder vil de for disse til enhver Tid  

 gældende Regler være bestemmende.
 § 22.  Skovrideren er forpligtet til paa sin Bopæl at  

 forevise sine Embedsbøger med Bilag for Direktøren eller den af denne dertil  

 bemyndigede Tjenestemand i Direktoratet.
 § 23.  Med Hensyn til Udførelsen af Distriktets  

 Bestyrelse er Skovrideren - jfr. § 7 - pligtig at følge Direktørens  

 Tilkendegivelser om, hvad denne maa ønske ændret.
 § 24.  De to ved Direktoratet for Statsskovbruget  

 tjenestegørende Skovridere kan, som anført i § 5, efter Direktørens  

 Bestemmelse udenfor deres Tjeneste i Direktoratet udsendes til mundtlig  

 Forhandling paa Distrikterne.
§ 25.  Hindres en Skovrider ved Sygdom i at udføre  

 sine Tjenestepligter, maa han snarest muligt melde det til Direktøren, for at  

 denne kan foranstalte det fornødne til Forretningernes Besørgelse.
Hvis  

 Sygdommen bliver langvarig, bliver Spørgsmaalet om Varetagelsen af Tjenesten  

 at forelægge Landbrugsministeriet.
§ 26.  Naar en Skovrider vil forlade sit Distrikt  

 udover 2 Dage, men ikke over 8 Dage, anmelder han det for Direktoratet og  

 meddeler dette Underretning om, hvorledes han paa sit Ansvar har sørget for  

 Forretningernes forsvarlige Udførelse i det paagældende Tidsrum. Ønsker en  

 Skovrider Orlov for et længere Tidsrum, dog ikke udover 14 Dage, bliver  

 saadan Orlov at søge hos Direktoratet.
Orlov for længere Tid end 14 Dage  

 bliver at søge hos Landbrugsministeriet gennem Direktoratet, som forelægger  

 Ministeriet Sagen med sin Betænkning og navnlig ytrer sig om Forretningernes  

 Besørgelse.
 De i Direktoratet tjenestegørende Skovridere kan Direktøren meddele Orlov  

 i indtil 14 Dage; til Orlov for et længere Tidsrum kræves Ministeriets  

 Approbation.
C.
Forstassistenterne.
 § 27.  De af Landbrugsministeren efter Indstilling af  

 Direktøren for Statsskovbruget ansatte Forstassistenter ved Statsskovvæsenet  

 forretter Tjeneste efter Direktørens nærmere - af Landbrugsministeriet i  

 hvert enkelt Tilfælde approberede - Bestemmelse.
Skovrideren kan bemyndige den paa Distriktet tjenestegørende  

 Forstassistent til som Skovriderens Stedfortræder at varetage Skovriderens  

 Forretninger under dennes midlertidige Fraværelse eller Sygdom.
Ved  

 Udførelsen af ethvert tjenstligt Hverv, som overdrages Forstassistenten af  

 Skovrideren til Besørgelse paa dennes Ansvar, er Forstassistenten ligeledes  

 at anse som Skovriderens Stedfortræder.
§ 28.  De paa Distrikterne og ved Skovreguleringen  

 tjenestegørende Forstassistenter kan der meddeles Orlov af deres nærmeste  

 Foresatte i indtil 14 Dage; Orlov for længere Tid søges hos Direktoratet  

 gennem Vedkommendes nærmeste Foresatte.
De i Direktoratet tjenestegørende  

 Forstassistenter meddeles der Orlov af Direktøren.
D.
Plantører og Skovfogder.
 § 29.  De af Landbrugsministeren efter Indstilling af  

 Direktøren for Statsskovbruget ansatte Plantører og Skovfogder staar i  

 umiddelbart Tjenesteforhold til Distriktets Skovrider, som er deres nærmeste  

 Foresatte, og de har gennem ham at indsende deres Andragender, Besværinger og  

 andre Henvendelser af enhver Art til Direktoratet eller Landbrugsministeriet.  

 Mulige Besværinger over Skovrideren bliver ligeledes at indsende gennem  

 denne; dog kan Tjenestemanden i saadanne Tilfælde tillige sende en Genpart af  

 sin Besværing direkte til Direktoratet eller Landbrugsministeriet.
 § 30.  For at ansættes som Plantør eller Skovfoged  

 skal Vedkommende, hvis han ikke er Forstkandidat, have erhvervet det befalede  

 Lærebrev som Skovfoged samt derefter have arbejdet mindst et Aar uden  

 Afbrydelse paa et Statsskovdistrikt og der have erhvervet det for en  

 Skovfoged ved Statsskovene fornødne Kendskab til disses Tjenestereglementer  

 og Forretningsforhold.
§ 31.  Der overdrages de i foregaaende Paragraf nævnte  

 Tjenestemænd enten et Plantørdistrikt eller en Skovpart, paa hvilke de efter  

 Skovriderens nærmere Bestemmelse har at iværksætte og forestaa alt  

 forefaldende Arbejde og i Forbindelse hermed føre Opsyn med Arbejdets  

 forsvarlige Udførelse, i hvilken Henseende de staar til Ansvar overfor  

 Skovrideren.
De skal i det hele bistaa Skovrideren ved Udførelsen af hans  

 Embedsforretninger paa Skovparten og saaledes ogsaa give ham de Oplysninger,  

 som han maatte ønske til Hjælp ved Fastsættelsen af Arbejdspriser.
 Foruden at udføre de dem paahvilende Forretninger paa Skovparten skal  

 disse Tjenestemænd, naar det i paatrængende Tilfælde findes nødvendigt, være  

 pligtige at gøre Tjeneste udenfor Skovpartens Omraade; Ordre hertil kan gives  

 af Skovrideren, der dog, hvis Tjenesten strækker sig udover en enkelt Dag,  

 vil have at indhente Direktoratets Approbation og samtidig gøre Indstilling  

 om eventuelt Honorar for den paalagte Ekstratjeneste.
De her omhandlede Tjenestemænd har endvidere at føre Opsyn med, at Skov-  

 og Jagtfreden overholdes, og uopholdelig at indberette forefundne Uordener  

 til Skovrideren.
De skal til enhver Tid kunne paavise de Skov- og andre  

 Effekter, der ifølge Regnskaberne skal være til Stede.
 Fremdeles skal de hver 14de Dag, eller til hvilken Tid det af Skovrideren  

 forlanges, affatte og tilstille denne Regninger med tilhørende Delingsliste  

 over de paa deres Skovpart i den sidst forløbne Tid udførte Arbejder.
 Med Hensyn til disse Tjenestemænds øvrige Regnskabsføring og det dem  

 eventuelt overdragne Underhaandensalg forholdes efter de til enhver Tid  

 gældende Regler.
 § 32.  Med Undtagelse af Arbejde, der udføres ved  

 Hjælp af Plantørers og Skovfogders egne Heste, er det ikke under nogen  

 Betingelse tilladt de nævnte Tjenestemænd eller de i deres Tjeneste staaende  

 Personer for egen Regning at overtage noget Arbejde, der bringes til  

 Udførelse paa Distriktet.
 § 33.  Naar en Plantør eller Skovfoged paa Grund af  

 Sygdom eller af anden Aarsag for en Tid ikke kan udføre sine Forretninger,  

 saaledes at en anden maa overtage dem, har Skovrideren overfor Direktoratet  

 at fremsætte Forslag om Forretningernes Varetagelse og Direktøren at meddele  

 den fornødne Konstitution, hvorefter Landbrugsministeriet efter Indstilling  

 fra Direktøren træffer Afgørelse om Konstitutionshonorarets Størrelse.
§ 34.  Naar en Plantør eller Skovfoged ønsker at  

 forlade Distriktet fra Morgen til Aften eller fra Dag til Dag, maa han forud  

 underrette Skovrideren derom mundtlig, skriftlig eller ved Telefon. Ønsker  

 han Orlov for flere Dage, vil denne kunne meddeles ham af Skovrideren for et  

 Tidsrum af indtil 5 Dage.
Til en længere Fraværelse i indtil 14 Dage fordres  

 Direktoratets Samtykke, og til Fraværelse i endnu længere Tid maa  

 Landbrugsministeriets Tilladelse indhentes.
E.
Regnskabsførende Skovløbere.
 § 35.  De regnskabsførende Skovløbere ansættes af  

 Direktøren efter Skovriderens Indstilling, der som Regel maa omfatte 3  

 kvalificerede Ansøgere.
 § 36.  De her omhandlede Betjente staar i umiddelbart  

 Tjenesteforhold til Distriktets Skovrider, som er deres nærmeste Foresatte.  

 Med Hensyn til Indsendelse af Andragender, Besværinger og andre Henvendelser  

 har de at forholde sig paa samme Maade som Plantører og Skovfogder (jfr. §  

 29).
 § 37.  Der tildeles de regnskabsførende Skovløbere  

 mindre Skovparter, paa hvilke de har at udføre de samme Forretninger, under  

 samme Ansvar og med samme Forpligtelser, som anført for Plantører og  

 Skovfogder.
 Foruden at varetage dette Hverv, der forudsættes kun at ville beslaglægge  

 en Del af deres Tid, skal disse Betjente være pligtige til at udføre  

 Skovarbejde efter Skovriderens Anvisning og mod den for andre Skovarbejdere  

 fastsatte Betaling.
 § 38.  Udover de fastsatte Alderstillæg,  

 Tjenestebolig, Brændselsdeputat og andre til den enkelte Tjeneste knyttede  

 Ydelser modtager Skovløberne som Vederlag for ders særlige Tjeneste som  

 regnskabsførende Betjente desuden en fast aarlig Løn, forskellig i forhold  

 til Omfanget af den Tjeneste, der fordres af dem.
§ 39.  De regnskabsførende Skovløbere antages paa  

 Fjerdingsaars Opsigelse til en 1. Maj eller 1. November, medmindre der  

 undtagelsesvis for den enkelte Tjeneste træffes anden Bestemmelse.
Dog vil en  

 Skovløber, der gør sig skyldig i misligt Forhold i Tjenesten eller fortier de  

 til hans Kundskab kommende Uregelmæssigheder, straks kunne afskediges, og han  

 maa da samtidig dermed fraflytte Boligen.
Afskedigelse som Følge af  

 Misligheder kan dog ikke finde Sted, forinden Vedkommende, om han derom  

 fremsætter Ønske, har faaet Lejlighed til at forsvare sig.
 Skovløberne kan kun opsiges af Direktøren efter Skovriderens Indstilling,  

 eller efter at denne har haft Lejlighed til at ytre sig om Opsigelsen.
 § 40.  Med hensyn til Anskaffelse af særlige og gode  

 Redskaber, Alderstillæg for lang Tjeneste, aarlig Understøttelse efter  

 Afskedigelsen, Sygehjælp samt Ulykkesforsikring gælder de derom givne særlige  

 Bestemmelser.
 § 41.  For de regnskabsførende Skovløbere gælder de  

 for Plantører og Skovfogder i foranstaaende § 34 fastsatte Regler for  

 Tjenestefrihed.
F.
Andre Skovløbere.
§ 42.  Skovløberne ansættes enten af Direktøren eller  

 af Skovrideren med Direktørens Approbation, alt efter nærmere af Direktøren  

 for hver enkelt Tjeneste truffen Bestemmelse.
Om Skovløbertjenesters Ledighed  

 modtager Skovløbernes Foreninger skriftlig Underretning fra  

 Distriktsbestyrerne.
I de Tilfælde, hvor Tjenesten besættes af Direktøren,  

 indsender Skovrideren alle til ham skriftlig indkomne Ansøgninger til  

 Direktoratet med motiveret Indstilling om de 3 Ansøgere fra hans eget eller  

 andre Distrikter, der fortrinsvis bør komme i Betragtning.
§ 43.  Skovløberne er undergivne Skovriderens samt  

 Plantørens, Skovfogdens eller den regnskabsførende Skovløbers Myndighed og  

 har gennem Skovrideren at indsende deres Andragender, Besværinger eller andre  

 Henvendelser af enhver Art til Direktoratet.
Deres mulige Besværinger over  

 deres Foresatte bliver ligeledes at indsende gennem Skovrideren, dog kan  

 Skovløberne i saadanne Tilfælde tillige sende en Genpart af Besværingen  

 direkte til Direktoratet.
§ 44.  Til Skovløbere skal ufravigelig vælges de  

 bedste blandt Skovarbejderne, som har vist Dygtighed og Nøjagtighed i deres  

 Gerning.
Skovløbernes Bestemmelse er at danne en Stab af Arbejdere, som, fast  

 knyttede til Skovvæsenet ved den dem tillagte Tjenestebolig og øvrige dem  

 tilstaaede Ydelser og Rettigheder, til enhver Tid er pligtige at udføre alle  

 paa Skovparten almindelig forefaldende Arbejder, herunder foretage Udlevering  

 af Effekter, assistere ved Opmaaling og Nummerering af Effekter, udføre de  

 Jagten vedkommende Forretninger, forrette Budtjeneste, bistaa ved det  

 almindelige Politiopsyn, anmelde forefundne Uordener, Forbrydelser og  

 Overtrædelser af Bestemmelser vedrørende Publikums Færden i Skoven, fungere  

 som Arbejdsledere, naar dette findes ønskeligt, samt iøvrigt udføre alle  

 andre Tjenesteforretninger, som af Skovrideren maatte blive dem paalagt.
Som  

 Godtgørelse for Tab af Arbejdsfortjeneste under en aarlig Ferie og som  

 Vederlag, dels for Udførelsen af de Skovløberne paahvilende  

 Husvedligeholdelsesarbejder og dels for egentlig Tjenestegerning, hvorved  

 forstaas Politi-, Jagt- og Budtjeneste samt Pasning af Porte, Led og Hegn,  

 modtager Skovløberne en aarlig, for hver enkelt Skovløbertjeneste fastsat  

 Pengeløn, medens de øvrige ovenfor nævnte Arbejder betales med sædvanlig  

 Akkord- eller Timeløn eller - for Effektudleveringens Vedkommende - med et  

 særligt, aarligt Vederlag.
§ 45.  Alle Skovløbere antages paa Fjerdingsaars  

 Opsigelse til en 1. Maj eller 1. November, medmindre der undtagelsesvis for  

 den enkelte Tjeneste træffes anden Bestemmelse.
Dog vil en Skovløber, der gør  

 sig skyldig i misligt Forhold i Tjenesten eller fortier de til hans Kundskab  

 kommende Uregelmæssigheder, straks kunne afskediges, og han maa da samtidig  

 dermed fraflytte Boligen.
Afskedigelse om Følge af Misligheder kan dog ikke  

 finde Sted, forinden Skovløberen, om han derom fremsætter Ønske, har haft  

 Lejlighed til at forsvare sig.
 De af Direktøren ansatte Skovløbere kan kun opsiges af denne efter  

 Skovriderens Indstilling, medens der til Afskedigelse af de af Skovrideren  

 ansatte Skovløbere kræves Direktørens Approbation.
 § 46.  Med Hensyn til Afhentning af Arbejdspenge,  

 Anskaffelse af særlige og gode Redskaber, Alderstillæg for lang Tjeneste,  

 aarlig Understøttelse efter Afskedigelsen, Sygehjælp samt Ulykkesforsikring  

 gælder de derom givne særlige Bestemmelser.
§ 47.  Skovløberne er pligtige at overholde de for  

 Distriktet fastsatte Regler for den daglige Arbejdstids Længde. Ønsker en  

 Skovløber for 1 Arbejdsdag eller en Del deraf at blive borte fra det ham  

 anviste Arbejde, maa han dertil indhente sin nærmeste Foresattes Tilladelse.  

 Nødes Skovløberen af tvingende Grunde til helt at blive borte fra Arbejdet  

 eller til at forlade dette før Arbejdstidens Slutning uden forudgaaende  

 Underretning derom til sin nærmeste Foresatte, vil han ved første Lejlighed  

 have at gøre denne bekendt med Fraværelsen og med Grunden dertil.
Søn-,  

 Hellig- og andre almindelige Fridage vil Skovløberen kunne forlade  

 Skovparten, naar hans nærmeste Foresatte senest Dagen forud underrettes  

 derom, og ikke ganske særlige Forhold gør Skovløberens Nærværelse paa  

 Skovparten ønskelig.
 Ønsker en Skovløber at forlade Skovparten ud over 1 Dag, maa Skovriderens  

 Tilladelse dertil indhentes gennem Skovløberens nærmeste Foresatte.  

 Fraværelse ud over 14 Dage fordrer dog Direktoratets Samtykke.
G.
Skovreguleringen.
§ 48.  Skovreguleringen forestaas af en Skovtaksator,  

 der er underordnet Direktøren for Statsskovbruget.
Direktøren afgør alle  

 Reguleringen vedrørende forst-tekniske Sager, medens Reguleringens Budgetter,  

 Rengskaber, Besværinger, Personalsager m.v. indsendes gennem Direktøren til  

 Ministeriet.
Driftsplaner m.v. udarbejdes af Skovreguleringen efter de til enhver Tid  

 gældende Regler.
For at tilvejebringe de til Udarbejdelsen fornødne  

 Oplysninger kan Skovreguleringen henvende sig direkte til de vedkommende  

 Institutioner (Nationalmuseet, Sogne- og Amtskommuner, Meteorologisk Institut  

 m.fl.).
 Angaaende Udbetaling af Forskud kan Skovtaksator henvende sig direkte til  

 Landbrugsministeriet.
§ 49.  Naar Skovtaksator ønsker Orlov udover 2 Dage,  

 men ikke over 8 Dage, anmelder han det for Direktoratet; ønsker han Orlov for  

 et længere Tidsrum, dog ikke udover 14 Dage, bliver saadan Orlov at søge hos  

 Direktoratet.
Orlov for længere Tid end 14 Dage bliver at søge hos  

 Landbrugsministeriet gennem Direktoratet, som forelægger Ministeriet Sagen  

 med sin Indstilling om Forretningernes Besørgelse.
----------- § 50.  Det er enhver ved Statsskovvæsenet ansat  

 Tjenestemand eller Skovløber forbudt under nogen som helst Form at give sig  

 af med Handel med Skoveffekter for egen Regning.
H.
Jagten.
 § 51.  Med Bestyrelsen af Skovdistrikterne er forenet  

 Bestyrelsen af Jagten paa samme, hvorhos det paahviler forskellige af  

 Skovriderne at forestaa Jagten paa visse andre Domæneejendomme.
 § 52.  For Kongejagternes Vedkommende, hvilke udtages  

 for et Aar ad Gangen, har den kongelige Jægermester ved Statsskovene at  

 meddele Hans Majestæts Befalinger, ligesom han ogsaa umiddelbart leder disse  

 Jagter (jfr. §§ 55-59).
 Hvad derimod al anden Jagt angaar, da lader Direktøren for Statsskovbruget  

 - med den af §§ 60 og 61 følgende Indskrænkning - Jagterne afholde ved de  

 vedkommende Skovridere, hvad enten han selv ønsker at deltage i dem eller  

 ikke.
 § 53.  Skovrideren forestaar Salget af Vildtet og  

 aflægger Regnskab derfor.
 Der skelnes mellem:
 1. Kongejagter, ved hvilke de med Jagtens Afholdelse  

 forbundne Udgifter afholdes af Hans Majestæt Kongens Intendantur.
 2. Almindelige Klapjagter, ved hvilke Udgifterne  

 afholdes af Statskassen.
 3. Andre Jagter.
 Inden Udgangen af August Maaned hvert Aar indsender Skovrideren til  

 Direktørens Approbation Forslag om de Udgifter, der antagelig vil medgaa i  

 den paafølgende Jagtsæson til Afholdelsen af »Almindelige  

 Klapjagter«, til Fredning og Pleje af Vildt m.v.
---------- Med Hensyn til Forholdet mellem Statsskovvæsenet og den kongelige  

 Jægermester ved Statsskovene gælder følgende Regler:
 § 54.  Direktøren for Statsskovbruget meddeler den  

 kongelige Jægermester efter derom fra denne hvert Aar sket Henvendelse  

 følgende skriftlige Indberetninger fra de Statsskovdistrikter, der af  

 Jægermesteren angives at have Interesse for det kongelige Jagtvæsen:
a. inden Udgangen af Januar Maaned en Fortegnelse for hvert af disse  

 Distrikter over det Vildt (Haar-, Pels- og Fuglevildt), der i det forløbne  

 Kalenderaar er nedlagt paa Distriktet ved Jagt af enhver Art, b. i Løbet af August Maaned en Beretning for hvert af de samme Distrikter  

 om de der gjorte Iagttagelser med Hensyn til Vildtstanden.
 Den nærmere Form for og Beskaffenhed af de under a. og b. nævnte  

 Indberetninger bliver at bestemme ved Aftale mellem Direktøren for  

 Statsskovbruget og den kongelige Jægermester efter derom fra denne sidste  

 sket Henvendelse.
§ 55.  Inden Udgangen af hvert Aars August Maaned  

 finder der paa Foranledning af den kongelige Jægermester Forhandling Sted  

 mellem Direktøren for Statsskovbruget og Jægermesteren angaaende de Jagter,  

 der i den forestaaende Jagtsæson kan foreslaas afholdte af Kongen.
Ved denne  

 Forhandling træffes der Overenskomst om Afholdelse af indtil 8 Jagter i de  

 nordsjællandske Statsskove foruden de Jagter, som Kongen maatte forbeholde  

 sig i Statsskovene i andre Landsdele.
§ 56.  Naar det ved Forhandling mellem Direktøren for  

 Statsskovbruget og den kongelige Jægermester er fastsat, hvilke Jagter der i  

 den forestaaende Jagtsæson skal holdes til Disposition for Kongen, giver  

 Direktøren for Statsskovbruget inden den 15. September de vedkommende  

 Skovridere tjenstlig Underretning herom.
Efterhaanden som der tilgaar den  

 kongelige Jægermester skriftlig Meddelelse om Fastsættelsen af de enkelte  

 Jagtdage, tilstiller han Direktoratet for Statsskovbruget og vedkommende  

 Skovrider Meddelelse desangaaende.
 § 57.  Fra det Tidspunkt, da Skovrideren har modtaget  

 Underretning om, paa hvilke Skovparter Jagten er forbeholdt Kongen i den  

 paagældende Jagtsæson, sorterer alle Jagtvæsenet vedkommende Forhold paa de  

 omhandlede Skovparter - Jagtforbrydelsessager alene undtagne - under den  

 kongelige Jægermester.
§ 58.  Ved Forberedelse af Jagt for Kongen saavel som  

 paa selve Jagtdagen gør derfor vedkommende Distrikts Skovrider,  

 Forstassistent, Plantører, Skovfogder og Skovløbere Tjeneste saaledes, at de  

 alle skal rette sig efter den kongelige Jægermesters Ordrer angaaende de  

 Forretninger og Foranstaltninger, som af ham findes fornødne for den  

 paagældende Jagt.
Om fornødent kan den kongelige Jægermester ved Henvendelse  

 til Direktøren for Statsskovbruget anmode om at erholde Plantører, Skovfogder  

 og Skovløbere fra andre Distrikter til Hjælp.
Forsaavidt Tiden ikke maatte  

 tillade en saadan Henvendelse, kan den kongelige Jægermester selv tilforordne  

 fornøden Medhjælp, hvorom han da gør Indberetning til Direktøren for  

 Statsskovbruget.
§ 59.  Den i foregaaende Paragraf omhandlede, under  

 den kongelige Jægermester henlagte Jagttjeneste for Kongen udgør en  

 integrerende Del af de Skovforvaltningens Personale paahvilende  

 Tjenestepligter, for hvis Udførelse de oppebærer deres af Statskassen  

 udredede Lønning.
Skovløberne vil dog fra Hans Majestæts Intendantur modtage  

 et Pengevederlag for deres Udførelse af den ovennævnte Jagttjeneste for  

 Kongen, hvilket Vederlag beregnes efter den ordinære Timeløn paa det  

 paagældende Skovdistrikt.
 § 60.  Inden Udgangen af hvert Aars Januar Maaned  

 bliver det ved Aftale mellem Direktøren for Statsskovbruget og den kongelige  

 Jægermester - efter Henvendelse fra denne - at bestemme, i hvilke Statsskove  

 Jagten efter Snepper for Hund paa næste Foraarstræk vil være at forbeholde  

 Kongen, Medlemmer af Kongehuset og Kongehusets Gæster.
 Direktøren for Statsskovbruget giver de vedkommende Skovridere tjenstlig  

 Meddelelse om, hvilke Skove der er udtagne til den heromhandlede Jagt.
 Saafremt Kongen ønsker at give andre end Kongehusets Medlemmer og dets  

 Gæster Tilladelse til at drive Sneppejagt i de i Henhold til nærværende  

 Paragraf forbeholdte Skove, meddeler den kongelige Jægermester Hans Majestæts  

 Ordrer til Direktøren for Statsskovbruget og Distriktets Skovrider samt  

 udsteder til vedkommende Jæger et Legitimationskort, der foruden Jægerens og  

 Skovens Navn indeholder de af Direktøren for Statsskovbruget fastsatte  

 nærmere Regler for Jagtens Udøvelse.
 § 61.  Saafremt Hans Majestæt Kongen udover de i §§  

 55-60 omhandlede, forbeholdte Jagter vil give Medlemmer af Kongehuset,  

 Kongehusets Gæster eller Medlemmer af disses Følge Tilladelse til at drive  

 Enkeltmandsjagt i Statsskovene, saaledes efter Omstændighederne Pyrschjagt  

 efter Raavildt eller Jagt efter Snepper eller Ænder, bliver Hans Majestæts  

 Befalinger i saa Henseende af den kongelige Jægermester at meddele Direktøren  

 for Statsskovbruget og vedkommende Distrikts Skovrider.
 Hvorefter alle vedkommende sig have at rette.
 Givet paa Sorgenfri Slot, den 24. Maj  

 1924.
 Under Vor Kongelige Haand og Segl.
 CHRISTIAN R.
(L.S.) Kr.
Bording.
