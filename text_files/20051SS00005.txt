Beretning afgivet af Europaudvalget den 9. juni 2006 Beretning om tænkepausen og EUs fremtid Indledning Europaudvalgets beretning om tænkepausen om EUs fremtid  

 indeholder tre dele.
Del I beskriver baggrunden for tænkepausen og dens  

 forløb  

 i Danmark, herunder hvilke debatmøder og arrangementer, der har været  

 afholdt,  

 og hvilke holdninger og tilkendegivelser fra borgerne, som er kommet til  

 udtryk  

 i forbindelse med de forskellige arrangementer.
Folketingets rolle i denne  

 proces har først og fremmest været at lytte til borgerne.
Netop borgernes tilkendegivelser og holdninger er udgangspunktet  

 for beretningens del II.
Her formulerer Folketingets partier  med  

 tænkepausens  

 resultater in mente - deres syn på, hvordan EU skal udvikle sig fremover.  

 Også  

 i den forlængede tænkepause og det videre arbejde med EUs fremtid vil  

 Folketinget inddrage den hidtidige tænkepauses resultater som centrale  

 pejlemærker for buddet på, hvor EU skal bevæge sig hen.
 I beretningens del III er gengivet forslag til vedtagelser fra  

 forespørgselsdebatten i Folketinget den 31. maj 2006 om den fremtidige  

 udvikling i EU.
 Europaudvalgets beretning om tænkepausen vil blive fremsendt til  

 statsministeren forud for Det Europæiske Råd i juni 2006, hvor det hidtidige  

 forløb af tænkepausen skal debatteres og den videre proces tilrettelægges.
Som opsamling på tænkepausen har Folketinget udgivet en rapport  

 over aktiviteter i tænkepausen.
Endvidere er der udarbejdet en rapport fra  

 Europahøring 2006 i Odense.
Rapporterne kan læses på  

  

 http://www.euo.dk Del I  Tænkepausen om EUs fremtid  debatten  

 i Danmark Det Europæiske Råd besluttede den 16.-17. juni 2005 at indlede  

 en tænkepause om EUs fremtid som følge af det franske og nederlandske  

 nej til  

 forfatningstraktaten.
Det Europæiske Råd opfordrede ligeledes medlemslandene  

 til at iværksatte nationale EU-debatter med inddragelse af borgere,  

 civilsamfundet, arbejdsmarkedets parter, de nationale parlamenter og  

 politiske  

 partier.
Der var desuden enighed om at foretage en samlet vurdering af disse  

 debatter og tage stilling til den videre proces på Det Europæiske Råd i juni  

 2006.
Mens ratifikationen af forfatningstraktaten i Danmark blev sat i  

 bero, besluttede regeringen sammen med et bredt flertal i Folketinget at  

 igangsætte en national debat med befolkningen om, hvordan fremtidens  

 europæiske  

 samarbejde skulle indrettes.
Ansvaret for at organisere debatten blev  

 forankret  

 i Folketingets Europaudvalg.
Det blev ligeledes aftalt, at Folketinget i maj  

 2006 ville afholde en forespørgselsdebat om resultaterne af den danske  

 EU-debat  

 i tænkepausen og efterfølgende udarbejde en beretning herom til regeringen.  

 Folketinget vedtog samtidig at bevilge ca. 17,5 mio. kr. til at gennemføre  

 debatten.
 Den danske debat i tænkepausen om EUs fremtid blev officielt  

 indledt den 7. februar 2006, og der har i alt været afholdt en lang række  

 arrangementer i perioden, og temaerne har spændt vidt, hvilket er beskrevet i  

 Folketingets rapport herom af 18. maj 2006.
Rammerne for debatten blev under overskriften »Borgernes  

 Dagsorden« fastlagt gennem et samarbejde mellem Europaudvalget og følgende 8  

 bevægelser og organisationer: Dansk Folkeoplysnings Samråd, Demokrati i  

 Europa,  

 Fagbevægelsen mod Unionen, Folkebevægelsen mod EU, Folkehøjskolernes  

 Forening,  

 JuniBevægelsen, Nyt Europa og Udfordring Europa.
Hensigten med borgernes  

 dagsorden har været at give et grundlag for borgernes drøftelser om EUs  

 fremtid.
 Fem spørgsmål har udgjort den tematiske ramme for aktiviteterne  

 i tænkepausen: 1) Hvilke grænseoverskridende problemer, som Europa står over  

 for,  

 bør der lægges særlig vægt på at løse  og hvilken rolle skal EU spille,  

 2)  

 hvilke problemer er de største i EU-samarbejdet, og hvordan kan de løses, 3)  

 hvordan skal debatten om Europas fremtid og en evt. ny traktat organiseres  

 for  

 at sikre bredde, dybde og legitimitet, 4) hvordan styrker vi  

 borgerdeltagelsen  

 i EU og 5) hvor går EUs grænser.
Der har været afholdt debatmøder i mange dele af landet med  

 arrangementer bl.a. på højskoler, i foreninger, på folkeuniversitet, i  

 fagforeninger og på aftenskoler.
Folketinget har selv i samarbejde med TV 2  

 afholdt en folkehøring på Syddansk Universitet i Odense, to faghøringer om  

 henholdsvis EF-Domstolen og komitologi samt arrangeret et  

 EU-ungdomsparlament.  

 Herudover har borgerne under tænkepausen gjort stor brug af hjemmesiden på  

 Folketingets EU-Oplysning.
 Den danske EU-debat i tænkepausen blev officielt rundet af den  

 6. maj 2006 med et afslutningsarrangement på Holmen i København.
Del II  Politisk vurdering af tænkepausen og  

 EUs fremtid Et flertal i udvalget (V, S, KF, RV og SF)  

 udtaler:
 Vurderet på sine egne forudsætninger må den første del af  

 tænkepausen  for Danmarks vedkommende  bedømmes som en succes, og  

 partierne  

 bag beretningen lægger vægt, at der fortsat føres en bred og grundig debat  

 med  

 befolkningen om udviklingen af EU  ligesom vi lægger vægt på at være  

 lydhøre  

 overfor de forslag, der kommer fra Kommissionen, Parlamentet og de øvrige  

 EU-lande.  

 Denne opgave kræver en fortsat debat med borgerne og en intensiv dialog  

 mellem  

 regeringen og Folketinget.
Resultatet af folkehøringen er  selv om man skal vogte sig for  

 entydige konklusioner  holdningsmæssigt i god samklang med  

 5-parti-enigheden  

 om »Politisk aftale om Danmark i det udvidede EU« fra den 2. november 2004.  

 Heri er der ud over en detaljeret gennemgang over, hvordan Danmark skal  

 håndtere en række bestemmelser i forfatningstraktaten, også beskrevet en  

 række  

 overordnede mål, som partierne bag aftalen deler.
Det er afsnittet »En ny og  

 aktiv dansk europapolitik« i aftalen af 2. november 2004, som kan findes i  

 sin  

 fulde tekst bagest i denne beretning, jf. bilag 1.
Efter de 5 partiers opfattelse er forslaget til en  

 forfatningstraktat fortsat et godt grundlag for et mere åbent, demokratisk og  

 handlekraftigt samarbejde i EU.
Men uanset dette synes en afklaring om  

 forfatningstraktaten at kunne komme til at tage lang tid.
 Ventetiden bør ikke føre til handlingslammelse eller stilstand.  

 Den bør tværtimod bruges til aktivt at øge åbenhed, demokrati, involvering,  

 mere koordineret optræden fra EU udadtil og mere effektive politiske  

 indsatser,  

 der i praksis viser, at EU har visioner og vilje til at løse de store  

 grænseoverskridende problemer, som bl.a. er beskrevet i den politiske aftale.  

 Dette arbejde kan udmærket foregå på grundlag af Nicetraktaten og parallelt  

 med,  

 at der arbejdes videre med forfatningstraktaten.
Hvad angår åbenhed og demokrati vil Europaudvalget fremhæve, at  

 det er indstillet på at åbne dørene for udvalgets behandling af EU-forslag og  

 politikker og sikre, at regeringen indhenter Folketingets tilslutning tidligt  

 i  

 forløbet.
Folketinget har desuden for nylig vedtaget, at Danmark skal arbejde  

 for en obligatorisk registrering af lobbyister og offentlig adgang til listen  

 over lobbyister.
Der kan gøres meget allerede på nuværende traktatgrundlag for at  

 sikre større åbenhed og gennemsigtighed i EU.
Forslaget om åbne rådsmøder kan  

 gennemføres gennem en ændring af Rådets forretningsorden.
Kommissionen kan  

 påtage sig at offentliggøre  i forbindelse med fremlæggelse af sine  

 forslag   

 en oversigt over de høringssvar, de har modtaget, og over de deltagere i  

 eventuelle arbejdsgrupper, der har været inddraget i forberedelsen af  

 forslagene.
Kommissionen vil i fremtiden sende sine forslag til de nationale  

 parlamenter samtidig med, at de sendes til Råd og Parlament.
Det er et godt  

 initiativ.
Men derudover ville det være fremmende, hvis Kommissionen ved  

 større  

 forslag indbød repræsentanter fra de nationale parlamenter til en  

 orienterende  

 gennemgang og drøftelse af forslagene umiddelbart efter, at forslagene er  

 blevet sendt frem.
Endelig er der grund til at fremme tanken om, at både  

 Parlament og Råd får en betydeligt stærkere stilling over for vedtagelser i  

 komité procedure (komitologien) vedrørende følsomme områder, der har stor  

 betydning for sundhed og miljø. Et led heri er, at der kun kræves simpelt  

 flertal i Rådet for at afvise forslag.
 De 5 partier bag dette bidrag til beretningen vedtog den 31. maj  

 2006 følgende opfordring til regeringens linie på junitopmødet 2006:
 V 81 vedtaget (af V, S, KF, RV og SF):
 Folketinget finder fortsat, at forfatningstraktaten er et godt  

 grundlag for det europæiske samarbejde, og bekræfter, at den politiske aftale  

 af 2. november 2004 stadig udgør grundlaget for de fem partiers samarbejde.
 Folketinget opfordrer regeringen til at arbejde aktivt for  

 forfatningstraktatens gennemførelse, idet man tager hensyn til resultaterne  

 af  

 medlemslandenes ratifikationsprocesser.
 Folketinget noterer, at tænkepausen har givet værdifuld  

 inspiration til dansk europapolitik og opfordrer regeringen til at fastholde  

 muligheden for en bred EU-debat.
 Folketinget opfordrer regeringen til parallelt hermed at arbejde  

 for:
-  

 	  

 åbne ministerrådsmøder  

 om alle lovgivningssager, -  

 	  

 åbenhed og forenkling  

 af EUs arbejdsgange, herunder offentlighed om lobbyisme, -  

 	  

 tidlig orientering af  

 de nationale parlamenter, -  

 	  

 fuld aktindsigt for  

 EU-borgere, -  

 	  

 styrkelse af  

 EU-samarbejdet om klima- og miljøproblemer, bekæmpelse af terrorisme og  

 organiseret kriminalitet, herunder menneskehandel, samt fremme af forskning,  

 udvikling og uddannelse, vækst og beskæftigelse samt en mere effektiv fælles  

 udenrigspolitik, -  

 	  

 øget hensyntagen til  

 miljø-, sundheds- og forbrugerbeskyttelse ved gennemførelse af det indre  

 marked.
 Vedtagelsen bekræfter  som det fremgår  den politiske aftale  

 af 2. november 2004. Denne indeholder  ud over en detaljeret gennemgang  

 af,  

 hvordan forfatningstraktaten skal håndteres i praksis, også en række  

 overordnede europapolitiske målsætninger, som er citeret nedenfor:
Vi vil fortsætte  

 indsatsen for åbenhed, nærhed og demokrati i EU.
Traktaten bringer os  

 yderligere et skridt i den rigtige retning.
Det gælder bl.a. åbenhed omkring  

 lovgivningsprocessen.
Den nye traktats bestemmelser om en styrket rolle for  

 de  

 nationale parlamenter skal udmøntes i praksis, ligesom vi skal skabe de bedst  

 mulige betingelser for at udnytte traktatens princip om at fremme borgernes  

 deltagelse i det europæiske demokratiske liv.
Vi vil tage og støtte  

 initiativer, som kan bidrage til dette.
 Vi vil arbejde for at  

 integrere EU-politikken mere systematisk i Folketingets arbejde, så  

 Folketinget  

 får bedre muligheder for tidligt at få indflydelse på EU-politikken.
Vi vil arbejde for at  

 styrke Europas konkurrenceevne.
EU skal være med til at fremme vækst og skabe  

 flere og bedre jobs, lige muligheder, en veluddannet kvalificeret  

 arbejdsstyrke  

 med særlig fokus på et velfungerende indre marked.
Vi ønsker en øget satsning  

 på forskning, udvikling og uddannelse, der blandt andet fremmer produkter og  

 produktioner inden for områder som vedvarende energi, renere teknologi og  

 anden  

 miljøteknologi.
Vi skal bruge EU til  

 at fremme en økonomisk og socialt bæredygtig udvikling.
EU skal anvendes til  

 at  

 sikre rammerne for de europæiske velfærdssamfund.
EU skal herigennem styrke  

 mulighederne for, at vi kan bevare den danske velfærdsmodel.
Indretningen af  

 velfærdssamfundet vil fortsat være en national opgave.
Vi skal bruge EU til  

 at fremme en miljømæssigt bæredygtig udvikling gennem et målrettet arbejde  

 for  

 at løfte beskyttelsesniveauet i nuværende og nye medlemslande og for løbende  

 at  

 forbedre miljøkvaliteten.
Vi vil arbejde for, at EU aktivt søger en ambitiøs  

 aftale om reduktion af drivhusgasser, i god tid før Kyotoaftalens første fase  

 udløber i 2012. Samtidig vil vi arbejde for at fremme anvendelsen af  

 vedvarende  

 energi i EU.
Vi vil også arbejde for høj fødevaresikkerhed og dyrevelfærd.
Vi vil arbejde for, at  

 EU påtager sig et større globalt ansvar.
Vi ønsker en flerstrenget indsats,  

 hvor vi anvender EU i arbejdet for fred, nedrustning og stabilitet, i  

 styrkelse  

 af demokrati, menneskerettigheder og den internationale retsorden, i  

 forebyggelsen og bekæmpelsen af terror, i bestræbelserne på at skabe  

 udvikling  

 og bekæmpe nød og fattigdom i verden samt i den internationale miljø- og  

 klimapolitik.
EU skal også styrke den civile krisestyringskapacitet.
 Vi skal målrettet  

 understøtte EUs nabolandes ønske om et tættere samarbejde, herunder  

 inddragelse i EUs programmer og adgang til EUs markeder i takt  

 med fremskridt  

 i landenes reformbestræbelser.
Samtidig noterer vi  

 os med tilfredshed, at EUs sikkerheds- og forsvarsdimension udvikles i  

 overensstemmelse med principperne i FN-pagten og på grundlag af traktatens  

 præciseringer.
Traktaten sætter rammerne for civile og militære operationer  

 uden for EUs område.
Dvs. aktioner på nedrustningsområdet, humanitære  

 opgaver  

 og redningsopgaver, rådgivnings- og bistandsopgaver på det militære område,  

 konfliktforebyggende og fredsbevarende opgaver og kampstyrkers opgaver i  

 forbindelse me  

  

 d krisestyring, herunder fredsskabelse og  

 stabiliseringsoperationer.
Hertil kommer bidrag til bekæmpelse af terrorisme,  

 herunder gennem støtte til tredjelandes bekæmpelse af terrorisme på deres  

 område.
Traktaten fastslår, at NATO for Danmark og de andre stater, der er  

 medlemmer af NATO, fortsat er grundlaget for det kollektive forsvar.  

 Traktaten  

 indebærer ikke skabelse af en europæisk hær og ændrer ikke ved regeringens og  

 Folketingets eneret til at udsende danske tropper som fastsat i grundloven.  

 Traktatens forpligtelse til forbedring af militære kapaciteter medfører ikke,  

 at dette skal ske ved en forøgelse af militærudgifterne.
Målet kan nås på  

 anden  

 vis.
Det vil fortsat være medlemslandene, der selv fastlægger deres nationale  

 forsvarsbudgetter.
I den forbindelse erindres om, at det danske  

 forsvarsforbehold bevares i den nye tra  

  

 ktat.
 Vi ser også gerne, at  

 EU spiller en større rolle i indsatsen for at løse flygtningeproblemer og  

 bekæmpelsen af ulovlig indvandring og grænseoverskridende kriminalitet.
 Folketinget ønsker endvidere, at EU fremover styrker sin indsats  

 for at skabe resultater, ikke mindst på følgende tre områder, hvor EU står  

 over  

 for store udfordringer:
EU skal øge indsatsen for at sikre borgernes tryghed og  

 sikkerhed over for grænseoverskridende problemer.
Derfor er partierne enige  

 i,  

 at fokus bør rettes mod konkrete tiltag til at imødegå grænseoverskridende  

 problemer særlig vedrørende emner som miljøproblemer, terrorisme, organiseret  

 kriminalitet, menneskehandel, energimangel og arbejdsløshed.
EUs  

 indsats på  

 miljøområdet har samlet set været en succes, ikke alene til gavn for hele  

 Europa, men også for Danmark.
Denne succes skal forsættes.
Der bør endvidere  

 etableres en fælles energipolitik med øget fokus på energieffektivitet,  

 vedvarende energi, øget forskning på EU-plan samt en styrket ekstern  

 energipolitik, hvor en ambitiøs klimastrategi og større uafhængighed af  

 importerede brændsler er i fokus.
En yderligere hovedopgave for EU i de kommende år er at bidrage  

 til øget vækst og beskæftigelse samt ruste EU til globaliseringen.
I den  

 forbindelse bør EU fortsat udgøre et vigtigt redskab mod økonomisk  

 nationalisme  

 og protektionisme, samtidig med at EUs indre marked skal videreudvikles  

 og  

 EUs konkurrenceevne styrkes bl.a. gennem Lissabon-processen, der har  

 til  

 formål at styrke EUs vækst og beskæftigelse på bæredygtig vis   

 både i  

 miljømæssig og social sammenhæng.
I arbejdet med den fortsatte udvikling af  

 det  

 indre marked er det vigtigt, at forbrugernes interesser bliver sat i fokus,  

 ligesom et højt niveau for fødevaresikkerhed og miljøbeskyttelse bør vægtes  

 højt.
I konfliktsituationer mellem det indre marked og miljø- og  

 forbrugerbeskyttelse er det vigtigt, at miljø- og forbrugerbeskyttelse  

 prioriteres højt.
Der skal endvidere satses  

 mere på forskning, udvikling og uddannelse, og arbejdet på at skabe et reelt  

 indre marked for viden skal intensiveres.
Endelig ligger der en stor opgave i at styrke EUs evne til at  

 varetage europæernes interesser på den internationale scene.
Dette arbejde  

 skal  

 Danmark bidrage til.
Dette kræver, at Den Høje Repræsentants stab styrkes, at  

 man drager fuld nytte af Kommissionens mange redskaber i udenrigspolitikken  

 herunder især de handelspolitiske og udviklingspolitiske redskaber, at der  

 sikres en mere effektiv koordination mellem Den Høje Repræsentant og  

 Kommissionen samt en gradvis bevægelse mod en virkningsfuld fælles  

 udenrigstjeneste.
Endvidere skal medlemslandene udvise større vilje til at  

 anvende flertalsafgørelser inden for den fælles udenrigs- og  

 sikkerhedspolitik.  

 Det kan indenfor de bestående traktater allerede i dag ske ved, at Rådet  

 vedtager fælles »strategier«.
Når sådanne strategier er vedtaget, er der  

 mulighed for flertalsafgørelser om implementeringen af strategien.
 Et mindretal i udvalget (DF) udtaler:
De sidste års EU-debat har ladet meget tilbage at ønske.
Derfor  

 er det godt, at EU har taget sig tid til en tænkepause.
Tilhængerne af en  

 forfatning for Europa har på den ene side forsøgt sig med en strategi om, at  

 forfatningen ikke ville medføre de store ændringer, og har dog på den anden  

 side fastholdt, at EU ville lide et kæmpe nederlag, hvis forfatningen faldt.  

 Begge dele kan naturligvis ikke passe  og i dag, hvor forfatningen er  

 død, ser  

 vi, at skræmmebillederne endnu engang ikke holdt vand.
DFs modstand mod forfatningen er af visse blevet opfattet som  

 tilslutning til Nice-traktaten.
Intet kunne være mere fejlagtigt.
Som ét af  

 de  

 eneste partier krævede DF Nicetraktaten til folkeafstemning.
Dette var både  

 en  

 reaktion imod den markante opbakning, som traktaten fandt blandt de øvrige  

 partier på Christiansborg, men også en grundlæggende indstilling om, at  

 EU-traktatændringer altid skal ratificeres med befolkningens mellemkomst.  

 Derfor møder forslaget om en minitraktat, der ikke behøver folkeafstemning,  

 hovedrysten  

 fra DF.
Desværre må vi konstatere, at ratifikationen af EU-forfatningen  

 allerede er i fuld gang.
EF-Domstolen har med sin dom 176/03  og  

 forventeligt  

 med den kommende 444/05  gennemført et søjlespring, hvor  

 flertalsafgørelser nu  

 kan anvendes på retsområdet, som det var planlagt i forfatningens art. 271.  

 Og  

 med EUs menneskerettighedsagentur er der taget et stort skridt mod  

 implementeringen af forfatningens Charter om Fundamentale Rettigheder (del  

 II).  

 Denne delvise implementering af en forfatning, der i juridisk forstand er død  

 og borte, er usmagelig. Årsagen til strategien er dog let at få øje på.
Da  

 både  

 Frankrig og Holland for et år siden afviste EU-konventets forfatning, gik der  

 panik i EUs ledere, og under påskud af en tænkepause er  

 implementeringen så  

 fortsat i andre EU-organer.
DF har fra start af  

 modsat sig tanken om en forfatning for Europa.
Og argumentet om, at EU er  

 gået  

 i stå, er med al tydelighed blevet dementeret af Kommissionen selv.
I sin  

 årsberetning fra sidste år skriver Kommissionen, at der alene i 2005 blev  

 fremsendt 411 forslag til direktiver, forordninger, beslutninger og  

 afgørelser.  

 Dette kan næppe tages som udtryk for stilstand.
Sandheden er da også, at den  

 megen snak om effektivisering handler mere om at gennemføre den døde  

 forfatning  

 end om at skabe et godt samarbejde.
Det handler om flertalsafgørelser.
DF  

 modsætter sig som udgangspunkt enhver tanke om flertalsafgørelser.
Inden for  

 de  

 seneste år har Danmark oplevet en markant række af forringelser inden for  

 fødevare-, miljø-, sundheds- og retssikkerheden.
Det grænser vist til det  

 enfoldige at tro, at disse tilfælde skulle blive mindre, hvis Danmark kan  

 stemmes ned af andre lande.
DF er enig i, at der er grundlæggende fordele i et indre marked  

 i Europa.
Det er godt for økonomien at samhandle.
Det er godt for mennesker  

 at  

 kunne søge arbejde, hvor arbejdskraften mangler.
Men det er uforståeligt, at  

 den ledende tanke i EU-samarbejdet skal være drømmen om totalharmonisering.  

 Danmark har på langt de fleste områder højere standarder end de fleste andre  

 EU-lande.
DF vil ikke ofre vor gode forbrugersikkerhed, sundhedstilstand  

 eller  

 miljøsikkerhed på det indre markeds hellige alter.
Derfor mener DF, at  

 tænkepausen skal være andet end et forsøg på at skubbe forfatningen ind ad  

 bagdøren.
EU skal bygge på minimumsregler, der ikke forhindrer andre lande i  

 at  

 gå videre, og lovene skal vedtages i bred enighed landene imellem.
Dette er  

 DFs  

 grundlæggende tanke om et europæisk samarbejde, hvor de enkelte landes  

 suverænitet, særegenhed og selvstændighed respekteres.
Det har vi kæmpet for  

 før og under tænkepausen  og det agter vi at fortsætte med, også efter  

 tænkepausen.
 Et andet mindretal i udvalget (EL) udtaler:
Tænkepausen  en spildt chance Enhedslisten håbede oprindelig på en god og en ordentlig  

 tænkepause.
En tænkepause hvor hele Europas  ikke bare EUs, men  

 hele Europas   

 udvikling i form og indhold blev diskuteret, og hvor afsættet til fremtidens  

 europæiske samarbejde blev skabt.
Det potentiale til at skabe de nødvendige  

 forandringer af Europa, som vi øjnede med det franske og hollandske nej i  

 foråret 2005, synes desværre tabt i svinget.
Da forfatningen blev forkastet  

 af  

 et stort flertal i Frankrig og senere i Holland, var det med krav om mere  

 social beskyttelse, retten til velfærd og et opgør med EUs  

 arbejdsløshedsskabende økonomiske politik.
Det er krav, som deles af  

 Enhedslisten og millioner af andre venstreorienterede europæere.
Det seneste år har vi set flere og flere mennesker protestere  

 mod den herskende nyliberalistiske ideologi mod nedskæringer i offentlige  

 serviceydelser og forringelser af hårdt tilkæmpede sociale standarder.
Flere  

 og  

 flere ønsker et opgør med militær oprustning og med militarisering, et opgør  

 med fortsatte miljøødelæggelser og fattigdom.
Samtidig har vi set voksende  

 protester mod centralisering, lukkethed, afdemokratisering og markedsgørelse  

 i  

 EU.
For Enhedslisten er det opgør, vi ønsker med EU, et politisk  

 opgør, og det er et opgør, der for os både bygger på en modstand mod det  

 liberalistiske og militaristiske fundament så vel som et opgør med det  

 indskrænkede demokrati og det demokratiske underskud i EU.
Vores kamp er en  

 positiv kamp.
Den er hverken vendt mod andre kulturer, traditioner eller mod  

 grænseoverskridende samarbejde.
Vi tager ubetinget afstand fra de  

 traditionelle  

 nationalister, som vi f.eks. ser i Dansk Folkeparti, men vi tager lige så  

 meget  

 afstand til de nye nationalister, euronationalisterne, der ønsker et stærkt  

 EU  

 for at konkurrere med Kina, USA og Japan.
Fællesnævneren for vores tilgang til EU-diskussion, er kritikken  

 af kapitalismen og kampen for en udvidelse af alle menneskers rettigheder.  

 Det  

 er ikke kamp mod udenlandske arbejdere eller forsvar for egne privilegier og  

 en  

 ret til uhæmmet forbrug af klodens begrænsede ressourcer.
Enhedslisten ønsker  

 et Europa, der bevæger sig bort fra den nyliberalistiske kurs og i stedet  

 skaber et socialt Europa.
Et Europa, hvor beskæftigelse, demokrati,  

 bæredygtighed, social retfærdighed og lighed for alle, miljøbeskyttelse og  

 fred  

 er i højsædet.
Et Europa, som bygger på solidaritet mellem mennesker og  

 folkeslag, også i verden uden for Europa, men det kræver en hel række  

 forandringer i forhold til det EU, vi ser i dag.
Magten er gennem EUs levetid desværre blevet mere og mere  

 centraliseret.
EU-forfatningen svækkede demokratiet og borgernes mulighed for  

 indflydelse.
EU-forfatningen gik ud på, at der skulle overføres endnu mere  

 magt  

 fra de nationale parlamenter til EU.
Dermed føres magten ind i lukkede  

 korridorer i Bruxelles, og længere væk fra almindelige mennesker,  

 fagforeninger, græsrodsbevægelser.
Her er det store selskaber og deres  

 lobbygrupper, der sætter dagsordenen.
Det var en af grundene til, at Enhedslisten anbefalede et nej  

 til EU-forfatningen.
Afstemningen blev aflyst, hvilket gav mening, fordi  

 EU-forfatningen  

 jo var død allerede med de glædelige nejer i Frankrig og Holland den  

 henholdsvis 29. maj og 1. juni 2005 (Enhedslistens alternativ til  

 EU-forfatningen er vedlagt som bilag 2).
 Truslen mod demokratiet kommer fra den centralisering af de  

 politiske beslutningsprocesser, der finder sted og finder sted hver dag i EU,  

 men den kommer også via en fastlåsning af en politisk kurs, nyliberalismen,  

 hvor markedsgørelse og liberaliseringer flytter magten til beslutningsfora,  

 hvor vi som borgere ikke kan deltage i beslutningerne eller stille  

 beslutningstagerne til ansvar.
EUs traktat er ikke en central ramme om det politiske  

 samarbejde.
På den politiske kampplads, som er EU, er der allerede i  

 udgangspunktet nogle på sejrsskamlen, og det er nemlig præmissen om, at  

 markedskræfternes frisættelse og liberalisering er princippet, som gælder  

 forud  

 for alle andre principper.
Vi har set det ved, at der er en lang række  

 kemikalier og giftige fødevarer, som vi i Danmark ikke må forbyde.
Det vil  

 blive betragtet som en konkurrenceforhindrende foranstaltning hvis vi f.eks.  

 forbød giftige ftalater i legetøj til børn.
Vi har set, at vi ikke må forbyde  

 de såkaldte fytosteroler, som er kolesterolnedsættende medicin, i rugbrød.  

 Det  

 danske Folketing er enige om, at man ikke vil have den slags medicin i  

 rugbrød,  

 men EU siger, at vi skal tillade det.
Folketinget ser sig desværre ikke i  

 stand  

 til at gøre modstand eller sætte sig op mod EU i de her sager.
EU-forfatningen gennemføres ad bagdøren Vi har nu haft tænkepause i et år.
Ser man tilbage på det  

 seneste år og forløbet af tænkepausen, så må man sige, at det ikke er videre  

 opløftende.
Ordet pause er i hvert fald ret misvisende, for EU-systemet har i  

 hvert fald kværnet løs.
EU-eliten og ja-partier i de forskellige EU-lande  

 arbejder  

 videre, som om de to folkeafstemninger i Frankrig og Holland aldrig har  

 fundet  

 sted.
En lang række initiativer fra EU-forfatningen, som der jo blev  

 stemt nej til i Frankrig den 29. maj og et par dage efter i Holland, er enten  

 listet ind ad bagdøren på forskellig vis eller igangsat, indtil beslutningen  

 kan vedtages gennem forfatningen eller på anden vis.
En rammende beskrivelse  

 for denne arbejdsmetode er fremsat af Jean-Claude Juncker, i Der Spiegel i  

 1999: »Først beslutter vi noget, så stiller vi det ind i et rum og venter og  

 ser, hvad der sker.
Hvis der ikke kommer skrig og opstandelse, fordi de  

 fleste  

 slet ikke forstår, hvad det var, vi besluttede, så fortsætter vi skridt for  

 skridt, indtil der ikke længere er nogen vej tilbage.« Det citat er enormt rammende for, hvordan det er, man det  

 seneste år har prøvet at køre dele af EU-forfatningen igennem, selv om der er  

 blevet stemt nej til den i både Frankrig og Holland.
Et eksempel på fifleriet var den såkaldte miljødom, som blev  

 afsagt i september sidste år, hvor EU-strafferet blev fortolket til at have  

 været en del af traktatgrundlaget siden 1973. Ingen vælgere, ingen dansk  

 minister og end ikke traktatens forfattere havde set den mulighed i  

 EF-traktaten, som EF-Domstolen lige pludselig besluttede var virkelighed i  

 september sidste år.
Med denne dom blev forfatningens artikel 271, stk. 2,  

 gennemført.
En bestemmelse, som var beskrevet som ny i EU-forfatningen, og  

 som  

 fra den ene dag til den anden pludselig blevet indarbejdet i EUs  

 kompetence.  

 Det bestemte EF-Domstolen helt uden om folkevalgte politikere, og det er et  

 godt eksempel på, hvordan tænkepausen er forløbet.
Under retorikken om borgerinddragelse, medbestemmelse og åbenhed  

 har man forsøgt at give indtrykket af, at der skulle ændres på tingene.
Men  

 når  

 man ser tilbage, kan man undre sig over, hvor lidt der mon i virkeligheden er  

 blevet tænkt.
Fra statsministeren har vi hørt ideer om alt fra en  

 minitraktat,  

 en genforhandling af forfatningen, en pakke kaldet Resultaternes Europa, og  

 en  

 anden plan har været at gennemføre så meget af forfatningen som overhovedet  

 muligt på det nuværende traktatgrundlag.
Senest har vi fra udenrigsministeren  

 hørt forslag om at afvise en folkeafstemning, et forslag som Enhedslisten er  

 helt utrolig meget imod.
Enhedslisten kræver folkeafstemning Enhedslisten synes, der har været mange gode debatarrangementer  

 i forbindelse med tænkepausen.
Enhedslisten ønsker dog at understrege, at  

 mandat til en regering fra folkets side kun kan ske ved en folkeafstemning.  

 Og  

 ikke ved forskellige analyser af debatten, spørgeskemaer med mere.
Enhedslisten mener, vi har en god tradition for  

 borgerinddragelse og folkeafstemninger om EU-spørgsmål, og den skal vi holde  

 fast i.
Det er tydeligt, at der på det her spørgsmål er en dyb kløft mellem  

 flertallet  

 af borgere og en lille elite, som for alt i verden vil have gennemført deres  

 EU-projekt.
Hvad enten det drejer sig om udvidet adgang til overstatslig  

 retspolitik, en fælles udenrigsminister eller en fast formand/præsident og  

 ændrede afstemningsregler, så er og bliver en gennemførelse af dette uden en  

 folkeafstemning og uden at respektere nejerne i Frankrig og Holland en  

 udemokratisk omgørelse af nejflertallene fra Frankrig og Holland.
Det virker, som om man ikke har forstået, at det både var det manglende  

 demokrati og selve det politiske indhold, der blev sagt nej til i 2005. Intet  

 tyder desværre på, at EUs stats- og regeringsledere er kommet til en  

 større  

 forståelse for EUs manglende legitimitet.
I stedet for tales der om at  

 udvide  

 tænkepausen til efter det franske valg i 2007, fordi man mener, at man med en  

 ny fransk præsident vil kunne fortsætte unionstoget.
Man glemmer blot, at det  

 ikke var den franske præsident, der stemte nej, det var de franske vælgere.  

 Og  

 vælgere udskifter man trods alt ikke, selv om nogle måske kunne ønske det.
Enhedslisten er modstander af de forslag, der har været om at  

 gennemføre en ny traktat uden folkeafstemning.
Vi synes det er ærgerligt, at  

 alle partierne: SF, Socialdemokraterne, Radikale, Venstre og Konservative  

 ikke  

 kan bakke op om, at hvis der skal vedtages en ny traktat, så skal den  

 selvfølgelig vedtages ved en folkeafstemning.
Enhedslisten understreger, at der ikke kan ske ændringer af  

 traktatgrundlaget i EU, uden at det bliver sendt til folkeafstemning i  

 Danmark,  

 og at man ikke kan godkende en ændring i et sådant traktatgrundlag, medmindre  

 der kommer en folkeafstemning.
Der har været mange fiffige udmeldinger om, at  

 folkeafstemning måske ikke ville være nødvendigt, og det vil ikke være  

 suverænitetsafgivelse.
Men hvad har meningen så været med tænkepausen, hvis  

 man  

 først beder folk om at tænke og debattere, men efterfølgende ikke vil høre  

 deres mening ved en folkeafstemning.
Enhedslistens holdning er klart, at  

 overgang fra enstemmighed til flertalsafgørelser er suverænitetsafgivelse.  

 Når  

 store lande får mere magt på bekostning af de små lande, så afgiver vi som  

 borgere en del af vores demokratiske indflydelse.
En sådan afgivelse skal ske  

 ved folkeafstemning.
Del III  Forslag til vedtagelser fra  

 forespørgselsdebatten den 31. maj 2006 om den fremtidige udvikling i EU V 81 vedtaget (af V, S, KF, RV og SF):
 Folketinget finder fortsat, at forfatningstraktaten er et godt  

 grundlag for det europæiske samarbejde, og bekræfter, at den politiske aftale  

 af 2. november 2004 stadig udgør grundlaget for de fem partiers samarbejde.
 Folketinget opfordrer regeringen til at arbejde aktivt for  

 forfatningstraktatens gennemførelse, idet man tager hensyn til resultaterne  

 af  

 medlemslandenes ratifikationsprocesser.
 Folketinget noterer, at tænkepausen har givet værdifuld  

 inspiration til dansk europapolitik og opfordrer regeringen til at fastholde  

 muligheden for en bred EU-debat.
 Folketinget opfordrer regeringen til parallelt hermed at arbejde  

 for:
-  

 	  

 åbne ministerrådsmøder  

 om alle lovgivningssager, -  

 	  

 åbenhed og forenkling  

 af EUs arbejdsgange, herunder offentlighed om lobbyisme, -  

 	  

 tidlig orientering af  

 de nationale parlamenter, -  

 	  

 fuld aktindsigt for  

 EU-borgere, -  

 	  

 styrkelse af  

 EU-samarbejdet om klima- og miljøproblemer, bekæmpelse af terrorisme og  

 organiseret kriminalitet, herunder menneskehandel, samt fremme af forskning,  

 udvikling og uddannelse, vækst og beskæftigelse samt en mere effektiv fælles  

 udenrigspolitik, -  

 	  

 øget hensyntagen til  

 miljø-, sundheds- og forbrugerbeskyttelse ved gennemførelse af det indre  

 marked.
 V 82 ikke vedtaget (af DF):
 Folketinget slår fast, at EU-forfatningen med Hollands og  

 Frankrigs afvisning er bortfaldet, og modsætter sig på den baggrund, at man  

 fortsætter ratifikationen.
 Folketinget anbefaler endvidere regeringen at arbejde for, at  

 EU-samarbejdet i fremtiden tilrettelægges efter følgende fem grundpræmisser:
 -  

 	  

 Enhver tanke om en  

 forfatning for Europa opgives.
 -  

 	  

 Der sikres fuld  

 åbenhed og gennemsigtighed i alle EUs lovgivningsprocedurer, herunder  

 en  

 hurtigere orientering af de nationale parlamenter, mulighed for fuld  

 aktindsigt  

 samt obligatorisk registrering af lobbyister.
 -  

 	  

 Samarbejdet baseres på  

 minimumsstandarder og må aldrig føre til en svækkelse af nationale standarder  

 inden for forbrugersikkerhed, miljø, sundhed eller arbejdsmiljø m.v.
 -  

 	  

 Ethvert tiltag i  

 retning af flertalsafgørelser eller yderligere suverænitetsafgivelse skal  

 altid  

 undergives folkeafstemning inden endelig vedtagelse.
 -  

 	  

 EF-Domstolen afskæres  

 fra fremover at træffe afgørelser af politisk karakter og pålægges alene at  

 fokusere på juridiske problemstillinger.
 V 83 ikke vedtaget (af EL):
Folketinget pålægger regeringen at arbejde for, at  

 folkeafstemningerne i Frankrig og Holland respekteres.
Den skepsis, der viste  

 sig i disse to lande, udtrykte en dyb kløft mellem EUs borgere og den  

 politiske elite.
Folketinget nærer dyb respekt for borgernes inddragelse i  

 beslutninger om EU.
Folketinget fastslår derfor:
-  

 	  

 at Danmark ikke  

 accepterer, at dele af forslaget til EU-forfatningen gennemføres i ly af  

 tænkepausen, -  

 	  

 at ændringer af det  

 nuværende traktatgrundlag ikke kan tiltrædes af Danmark uden en forudgående  

 folkeafstemning, og -  

 	  

 at overførsel af  

 retspolitik fra søjle 3 til søjle 1 er i konflikt med det danske  

 retsforbehold  

 og derfor vil kræve en dansk folkeafstemning.
P.u.v.  

  

 Elisabeth Arnold  

  

 Formand Bilag 1 Den 2. november 2004 Politisk aftale mellem  

 Regeringen (Venstre og Det Konservative Folkeparti), Socialdemokraterne,  

 Socialistisk Folkeparti og Det Radikale Venstre om Danmark i det udvidede EU »Danmark i det udvidede EU« Med udvidelsen af EU med 10  

 nye lande står vi med et nyt og samlet EU.
Den kolde krigs delte Europa er  

 afløst af et demokratisk fællesskab mellem Europas stater og folk.
Udvidelsen  

 markerer opfyldelsen af hovedmålet for dansk europapolitik siden murens fald.  

 Et demokratisk, samarbejdende og stærkt EU er i Danmarks interesse.
Det udvidede EU skal være åbent, effektivt og beslutningsdygtigt.  

 Det er en forudsætning for, at vi fuldt ud kan udnytte de fordele, EU giver  

 os.  

 EU skal samtidig være til at forstå.
Derfor er det nødvendigt og rigtigt, at  

 den ny traktat samler og moderniserer grundlaget for det udvidede EU.
EU er rammen om det  

 fremtidige samarbejde i Europa.
Et samarbejde, hvor resultaterne ikke kun  

 skabes i brydningen mellem nationale interesser, men også i brydningen mellem  

 politiske holdninger på tværs af grænserne.
EU er ikke et ideologisk projekt,  

 men en fælles ramme for politisk indsats.
Danmarks holdninger i det daglige arbejde  

 i EU fastlægges gennem en politisk proces herhjemme.
Den politiske proces er  

 præget af de forskellige holdninger, som kendetegner partierne bag denne  

 aftale  

 og Folketingets øvrige partier.
Denne aftale ændrer ikke herved.
Den  

 afspejler,  

 at partierne bag dansk tilslutning til traktaten deler visse overordnede mål  

 om, hvordan de nye rammer skal udnyttes.
Traktaten er et resultat af  

 en forhandling mellem alle EUs medlemslande.
Alle har måttet bøje sig  

 mod  

 hinanden  også Danmark.
Men resultatet er samlet set en bedre traktat,  

 der  

 afklarer EUs mål og opbygning i ét grunddokument for Europa, og som:
bygger  

 på de enkelte suveræne landes forfatninger; er  

 forenelig med grundloven; skal  

 godkendes i alle medlemsstater i overensstemmelse med hver medlemsstats egen  

 forfatning, for Danmarks vedkommende grundloven.
 Samtidig er vi  

 enige om, at traktaten rummer en række væsentlige fremskridt:
 Traktaten  

 sikrer, at det udvidede EU kan fungere mere effektivt.  

 Beslutningsprocedurerne  

 forenkles og effektiviseres, så EU bedre kan levere de nødvendige resultater  

 også med 25 eller flere medlemslande.
Det  

 slås fast, at EU er et samarbejde mellem selvstændige nationalstater, og at  

 EUs beføjelser er tildelt af medlemsstaterne.
Samtidig gøres det klart,  

 at  

 ethvert medlemsland frit kan melde sig ud af samarbejdet.
 Arbejdsdelingen  

 mellem EU og medlemslandene tydeliggøres og præciseres.
EUs  

 mål og værdier klargøres og gives en langt mere fremtrædende plads i  

 traktaten.  

 Det understreges, at EU bygger på demokrati, frihed, tolerance og  

 ligestilling  

 og på respekt for menneskerettighederne.
EU arbejder bl.a. for sociale  

 fremskridt og et højt niveau for miljøbeskyttelse og forbrugerbeskyttelse.  

 Værdierne understreges også af, at EUs charter for grundlæggende  

 rettigheder  

 gøres til en del af traktaten.
Det  

 fastslås, at lovgivning i EU skal foregå i fuld åbenhed.
Både i  

 Europa-Parlamentet og i Ministerrådet.
Den demokratiske proces i EU fremmes  

 også ved den rolle og de muligheder, som de nationale parlamenter tildeles,  

 og  

 ved at Europa-Parlamentet får større medindflydelse.
 EUs  

 evne til at fremføre vores fælles synspunkter internationalt styrkes.  

 Samtidig  

 styrkes EUs evne til at påtage sig krisestyringsopgaver på grundlag af  

 frivillige bidrag fra medlemslandene.
 EU  

 får status af juridisk person, således at EU kan optræde samlet i forhold til  

 omverdenen, herunder når EU indgår internationale aftaler.
En ny  

 og aktiv dansk europapolitik Traktaten er ikke et mål i sig selv.
Den er først og fremmest et  

 middel, der kan og skal anvendes til gavn for Europas befolkninger og stater.  

 Resultaterne skabes i den politiske og demokratiske proces, som foregår i  

 medlemslandene og i EUs institutioner.
 Traktaten er et godt grundlag  

 for Danmarks aktive og ligeværdige deltagelse i det europæiske samarbejde.  

 Traktaten giver Danmark gode muligheder for at fortsætte arbejdet for de  

 overordnede europapolitiske mål, som partierne bag denne aftale deler.
Vi  

 vil fortsætte indsatsen for åbenhed, nærhed og demokrati i EU.
Traktaten  

 bringer os yderligere et skridt i den rigtige retning.
Det gælder bl.a.  

 åbenhed  

 omkring lovgivningsprocessen.
Den nye traktats bestemmelser om en styrket  

 rolle  

 for de nationale parlamenter skal udmøntes i praksis, ligesom vi skal skabe  

 de  

 bedst mulige betingelser for at udnytte traktatens princip om at fremme  

 borgernes deltagelse i det europæiske demokratiske liv.
Vi vil tage og støtte  

 initiativer, som kan bidrage til dette.
 Vi  

 vil arbejde for at integrere EU-politikken mere systematisk i Folketingets  

 arbejde, så Folketinget får bedre muligheder for tidligt at få indflydelse på  

 EU-politikken.
Vi  

 vil arbejde for at styrke Europas konkurrenceevne.
EU skal være med til at  

 fremme vækst og skabe flere og bedre jobs, lige muligheder, en veluddannet  

 kvalificeret arbejdsstyrke med særlig fokus på et velfungerende indre marked.  

 Vi ønsker en øget satsning på forskning, udvikling og uddannelse, der blandt  

 andet fremmer produkter og produktioner inden for områder som vedvarende  

 energi, renere teknologi og anden miljøteknologi.
Vi  

 skal bruge EU til at fremme en økonomisk og socialt bæredygtig udvikling.
EU  

 skal anvendes til at sikre rammerne for de europæiske velfærdssamfund.
EU  

 skal  

 herigennem styrke mulighederne for, at vi kan bevare den danske  

 velfærdsmodel.  

 Indretningen af velfærdssamfundet vil fortsat være en national opgave.
Vi  

 skal bruge EU til at fremme en miljømæssig bæredygtig udvikling gennem et  

 målrettet arbejde for at løfte beskyttelsesniveauet i nuværende og nye  

 medlemslande og for løbende at forbedre miljøkvaliteten.
Vi vil arbejde for,  

 at  

 EU aktivt søger en ambitiøs aftale om reduktion af drivhusgasser, i god tid  

 før  

 Kyotoaftalens første fase udløber i 2012. Samtidig vil vi arbejde for at  

 fremme  

 anvendelsen af vedvarende energi i EU.
Vi vil også arbejde for høj  

 fødevaresikkerhed  

 og dyrevelfærd.
Vi  

 vil arbejde for, at EU påtager sig et større globalt ansvar.
Vi ønsker en  

 flerstrenget indsats, hvor vi anvender EU i arbejdet for fred, nedrustning og  

 stabilitet, i styrkelse af demokrati, menneskerettigheder og den  

 internationale  

 retsorden, i forebyggelsen og bekæmpelsen af terror, i bestræbelserne på at  

 skabe udvikling og bekæmpe nød og fattigdom i verden samt i den  

 internationale  

 miljø- og klimapolitik.
EU skal også styrke den civile  

 krisestyringskapacitet.
 Vi skal målrettet understøtte EUs nabolandes ønske om et tættere  

 samarbejde, herunder inddragelse i EUs programmer og adgang til  

 EUs markeder  

 i takt med fremskridt i landenes reformbestræbelser.
Samtidig noterer vi os med tilfredshed,  

 at EUs sikkerheds- og forsvarsdimension udvikles i overensstemmelse med  

 principperne i FN-pagten og på grundlag af traktatens præciseringer.  

 Traktaten  

 sætter rammerne for civile og militære operationer uden for EUs område.  

 Dvs.  

 aktioner på nedrustningsområdet, humanitære opgaver og redningsopgaver,  

 rådgivnings- og bistandsopgaver på det militære område, konfliktforebyggende  

 og  

 fredsbevarende opgaver og kampstyrkers opgaver i forbindelse med  

 krisestyring,  

 herunder fredsskabelse og stabiliseringsoperationer.
Hertil kommer bidrag til  

 bekæmpelse af terrorisme, herunder gennem støtte til tredjelandes bekæmpelse  

 af  

 terrorisme på deres område.
Traktaten fastslår, at NATO for Danmark og de  

 andre  

 stater, der er medlemmer af NATO, fortsat er grundlaget for det kollektive  

 forsvar.
Traktaten indebærer ikke skabelse af en europæisk hær og ændrer ikke  

 ved regeringens og Folketingets eneret til at udsende danske tropper som  

 fastsat i grundloven.
Traktatens forpligtelse til forbedring af militære  

 kapaciteter medfører ikke, at dette skal ske ved en forøgelse af  

 militærudgifterne.
Målet kan nås på anden vis.
Det vil fortsat være  

 medlemslandene, der selv fastlægger deres nationale forsvarsbudgetter.
I den  

 forbindelse erindres om, at det danske forsvarsforbehold bevares i den nye  

 traktat.
Vi ser også gerne, at EU spiller en større rolle i indsatsen for  

 at løse flygtningeproblemer og bekæmpelsen af ulovlig indvandring og grænseoverskridende kriminalitet.
En  

 traktat med nye tilpasningsmuligheder Vi finder, at der med  

 traktaten er skabt et grundlag, der i en længere årrække kan danne en  

 effektiv,  

 demokratisk og gennemsigtig ramme for EUs fremtidige udvikling.
I de  

 kommende  

 år skal vi fokusere på at styrke samarbejdet om konkrete resultater.
Vi er  

 derfor tilfredse med, at traktaten på flere punkter rummer nye  

 tilpasningsmuligheder.
Traktatændringer: Traktaten indeholder i artikel IV-445 en ny  

 bestemmelse om, at man kan gennemføre ændringer i traktatbestemmelserne om  

 EUs  

 interne politikker uden indkaldelse af en regeringskonference eller et  

 konvent.  

 Ændringerne kan ikke give EU mere kompetence, og en beslutning vil kræve  

 enstemmighed i Det Europæiske Råd og efterfølgende ratifikation efter de  

 forfatningsmæssige bestemmelser i hvert enkelt land.
Der er således sikret en  

 dobbelt dansk vetoret på samme måde som med den almindelige  

 traktatændringsprocedure.
Flertalsafgørelser: I et EU med 25 eller flere medlemslande må  

 udgangspunktet være, at beslutninger træffes med kvalificeret flertal.
Men på  

 enkelte områder har det været vigtigt for flere lande at fastholde  

 enstemmighed.
Den fælles udenrigs- og sikkerhedspolitik udgør i den forbindelse  

 et særligt område.
EU skal påtage sig et større ansvar internationalt.
Vi er  

 derfor tilfredse med, at traktaten indebærer, at flere afgørelser træffes med  

 kvalificeret flertal.
Hovedreglen er dog fortsat enstemmighed, ligesom de  

 overordnede retningslinjer for den fælles udenrigs- og sikkerhedspolitik  

 vedtages med enstemmighed uden mulighed for at overgå til kvalificeret  

 flertal.  

 På områder, hvor der kan træffes afgørelse med kvalificeret flertal, gør  

 traktaten det muligt for et enkelt land af vitale årsager i sidste ende at  

 sikre afstemning med enstemmighed.
EU kan ikke pålægge et land en bestemt  

 udenrigspolitik, ligesom eet land ikke bør hindre de øvrige i at føre en  

 bestemt udenrigspolitik.
 Vi finder det på sin plads, at traktaten indeholder mulighed for,  

 at medlemsstaterne med enstemmighed senere kan beslutte, at man på visse  

 områder overgår fra enstemmighed til kvalificeret flertal eller fra en særlig  

 lovgivningsprocedure for Rådet til den almindelige lovgivningsprocedure, hvor  

 Rådet og Parlamentet er medlovgivere.  

 Vi ser gerne denne mulighed udnyttet til at overgå til flertalsafgørelser på  

 flere områder, f.eks.
minimumssatser  

 for miljøafgifter (artikel III-234, stk. 2), minimumssatser  

 for energiafgifter (artikel III-256, stk. 3), bekæmpelse  

 af forskellige former for diskrimination (artikel III-124, stk. 1) og beslutninger  

 om EUs flerårige finansielle ramme (artikel I-55, stk. 4).
 Vi hilser det også velkommen,  

 at der med artikel III-223, stk. 2 sker automatisk overgang til kvalificeret  

 flertal og almindelig lovgivningsprocedure vedrørende strukturfondene og  

 samhørighedsfonden, når de første bestemmelser efter traktatens ikrafttræden  

 skal vedtages.
Vi er enige om, at  

 lovforslaget i forbindelse med Danmarks ratifikation af traktaten skal  

 indeholde en bestemmelse om, at Folketinget i alle tilfælde skal give  

 samtykke  

 til at benytte muligheden for at overgå til kvalificeret flertal eller den  

 almindelige lovgivningsprocedure.
Vi er også enige om, at vi vil gennemføre  

 tætte konsultationer mellem partierne i hvert enkelt tilfælde.
Muligheden for at overgå til  

 kvalificeret flertal eller til den almindelige  

 lovgivningsprocedure  

 eksisterer også på områder, hvor særlige forhold gør det nødvendigt at  

 overveje  

 en sådan beslutning nøje.
Det gælder f.eks. muligheden i artikel III-185,  

 stk.  

 6 for senere at overdrage tilsynet med visse finansielle institutioner til  

 Den  

 Europæiske Centralbank, i hvis Styrelsesråd Danmark ikke er repræsenteret, så  

 længe Danmark står uden for euro-samarbejdet.
Det gælder også på centrale  

 dele  

 af social- og arbejdsmarkedspolitikken, visse dele af den fælles  

 handelspolitik  

 og på dele af skatteområdet, hvor den danske velfærdsmodel betyder, at  

 Danmark  

 bør udvise særlig opmærksomhed.
 Inden for social- og arbejdsmarkedspolitikken er vi således  

 tilfredse med, at traktaten i artikel III-210 fastholder enstemmighed ved  

 beslutninger om beskyttelse af arbejdstagerne ved:
arbejdstagernes  

 sociale sikring og sociale beskyttelse (stk. 1c), ophævelse  

 af en arbejdskontrakt (stk. 1d), repræsentation  

 af og kollektivt forsvar for arbejdstagernes og arbejdsgivernes interesser  

 (stk.  

 1f  

 ), samt for beskæftigelsesvilkår  

 for tredjelandsstatsborgere (stk. 1g).
Vi er enige om, at vi ikke vil støtte overgang til kvalificeret  

 flertal eller almindelig lovgivningsprocedure på disse områder, hvis et af  

 partierne bag denne aftale fortsat modsætter sig det pågældende forslag efter  

 konsultationer mellem partierne.
Vi er enige om, at den samme ordning skal  

 gælde regulering af spørgsmål efter artikel III-125, stk. 2, der vedrører  

 social sikring eller social beskyttelse.
Såfremt et parti har modsat sig et  

 forslag, er vi enige om, at vi vil konsultere på ny, hvis der sker væsentlige  

 ændringer i forudsætningerne for afvisningen af det pågældende forslag.
Vi er også tilfredse med, at traktaten understreger  

 arbejdsmarkedsparternes rolle på EU-plan under hensyntagen til de nationale  

 systemers forskelligartede karakter.
Som led heri fastholder traktaten i  

 artikel III-211 og III-212 arbejdsmarkedsparternes adgang til at indgå  

 frivillige overenskomstaftaler på EU-plan om social- og  

 arbejdsmarkedspolitikken, samt deres adgang til frit at vælge, om aftalerne  

 skal gennemføres af EU.
Vi lægger i den forbindelse vægt på, at det som  

 hidtil  

 overlades til medlemsstaterne selv at vælge form og midler for  

 gennemførelsen,  

 og at det danske aftalesystem på arbejdsmarkedet fastholdes.
Når det gælder tjenesteydelser, er vi tilfredse med, at traktaten  

 i artikel III-145-147 ikke ændrer på EUs kompetence i forhold til  

 tjenesteydelser inden for det indre marked, ligesom traktaten fastholder  

 definitionen af, hvad der i henhold til traktaten forstås ved en  

 tjenesteydelse.
Vi er ligeledes tilfredse med, at traktaten uændret  

 fastholder,  

 at medlemsstaterne selv bestemmer deres ejendomsretlige ordninger (artikel  

 III-425).
Når det gælder handel med  

 tjenesteydelser understreger artikel III-315 om den fælles handelspolitik, at  

 EU ikke via handelspolitikken må ændre på kompetencedelingen mellem EU og  

 medlemslandene.
Det gælder også forhandling og indgåelse af handelsaftaler om  

 tjenesteydelser på det kulturelle og audiovisuelle område, samt social-,  

 uddannelses- og sundhedsområdet.
Vi er tilfredse med, at EUs eksterne  

 kompetence  

 vedrørende tjenesteydelser i medfør af artikel III-315 ikke kan række ud over  

 EUs interne kompetence, og at den derfor ikke ad bagdøren kan udvide  

 EUs  

 interne kompetence vedrørende tjenesteydelser på bl.a. det kulturelle og  

 audiovisuelle område, samt det sociale, uddannelses- og sundhedsmæssige  

 område.
Vi er i den forbindelse enige om, at vi om nødvendigt vil udnytte  

 muligheden i traktatens artikel III-325, stk. 11 for at indhente en udtalelse  

 fra EU-domstolen, hvis vi mener, at en handelsaftale vil indebære  

 harmonisering  

 på et område, hvor traktaten udelukker harmonisering.
Hvis Domstolen deler  

 denne opfattelse, vil aftalen ikke kunne træde i kraft, medmindre den ændres.
Som noget  

 nyt i traktaten skal Kommissionen i hvert enkelt tilfælde nøje overveje, om  

 den  

 nationale tilrettelæggelse og levering af sociale, sundhedsmæssige og  

 uddannelsesmæssige tjenesteydelser kan forstyrres alvorligt, og om  

 medlemsstaternes ansvar for levering heraf bringes i fare.
Tilsvarende skal  

 Kommissionen ligeledes som noget nyt i forbindelse med handelsaftaler om  

 tjenesteydelser på det kulturelle og audiovisuelle område nøje overveje, om  

 den  

 kulturelle og sproglige mangfoldighed i EU bringes i fare.
Vi er enige om, at  

 vi vil afvise eventuelle forslag om overgang til flertalsafgørelser på disse  

 områder, såfremt blot et af partierne bag denne aftale modsætter sig det  

 pågældende forslag efter konsultation mellem partierne.
Vi mener, at en styrkelse af  

 EU-samarbejdet på visse skatteområder er i Danmarks interesse.
Det gælder  

 bl.a.:
fastsættelse  

 og harmonisering af minimumssatser for indirekte  

  

 afgifter (artikel III-171), samarbejde  

 om skatte- og afgiftsunddragelse og -undgåelse samt administrativt samarbejde  

 (artikel III-171 og III-173).
 På disse områder er vi derfor  

 indstillet på at støtte eventuelle forslag om overgang til flertalsafgørelser  

 eller almindelig lovgivningsprocedure.
På visse andre skatteområder vil vi imidlertid afvise eventuelle  

 forslag om overgang til flertalsafgørelser eller almindelig  

 lovgivningsprocedure  

 inden for artikel III-171 og III-173, såfremt blot ét af partierne bag denne  

 aftale modsætter sig det pågældende forslag efter konsultationer mellem  

 partierne.
Det gælder forslag om overgang til flertalsafgørelser eller  

 almindelig lovgivningsprocedure, der kan vedrøre:
direkte  

 personskatter (artikel III-173), samt harmonisering  

 af indirekte afgifter, bortset fra minimumsharmonisering (artikel  

 III-171).
 Det samme gælder for forslag om overgang til flertalsafgørelser  

 eller almindelig lovgivningsprocedure, som angår tilnærmelse af lovgivning,  

 der  

 direkte indvirker på det fælles markeds oprettelse eller funktion i medfør af  

 artikel III-173. Undtaget er dog overgang til flertalsafgørelser eller  

 almindelig lovgivningsprocedure vedrørende opdatering af Partnerskabs- og  

 Samarbejdsaftaler med tredjelande, samt skattespørgsmål, der ikke vedrører  

 direkte personskatter.
 Såfremt et parti har modsat  

 sig et forslag, er vi enige om, at vi vil konsultere på ny, hvis der sker  

 væsentlige ændringer i forudsætningerne for afvisningen af det pågældende  

 forslag.
Vandrende  

 arbejdstagere: Vi er enige om, at der i det indre marked er behov for at  

 kunne  

 koordinere de sociale sikringsordninger for vandrende arbejdstagere.
Samtidig  

 er vi af den faste overbevisning, at indretningen og finansieringen af de  

 enkelte medlemslandes velfærdssystemer først og fremmest er en national  

 opgave.
Bestemmelsen i artikel III-136 om social sikring gør det muligt med  

 kvalificeret flertal at vedtage ordninger om beregning og udbetaling af  

 ydelser  

 til vandrende arbejdstagere i EU.
Bestemmelsen indeholder samtidig en  

 effektiv  

 nødbremse i stk. 2, der gør det muligt at henvise et forslag, der berører  

 grundlæggende aspekter af det sociale sikringssystem eller dets finansielle  

 balance, til behandling i Det Europæiske Råd, som træffer afgørelse ved  

 konsensus.
Inden fastlæggelse af Danmarks holdning til et forslag på dette  

 område vil regeringen naturligvis som hidtil skulle vurdere konsekvenserne af  

 forslaget og indhente forhandlingsoplæg i Folketingets Europaudvalg.
Vi er  

 enige om, at vi vil gennemføre tætte konsultationer mellem partierne bag  

 aftalen om ethvert forslag med hjemmel i artikel III-136 med henblik på at  

 sikre, at forslaget ikke berører grundlæggende aspekter af Danmarks sociale  

 sikringssystem eller dets finansielle balance.
Hvis et forslag efter en sagkyndig vurdering, om nødvendigt med  

 inddragelse af ekstern ekspertise, vurderes at berøre grundlæggende aspekter  

 af  

 Danmarks sociale sikringssystem eller dets finansielle balance, er vi enige  

 om  

 at insistere på, at forslaget behandles i Det Europæiske Råd, og at Danmark  

 modsætter sig en vedtagelse af forslaget.
Såfremt der skønnes behov for  

 inddragelse af ekstern ekspertise til brug for den sagkyndige vurdering,  

 udpeges de relevante sagkyndige efter enighed mellem partierne.
I tilfælde,  

 hvor den sagkyndige vurdering rejser begrundet tvivl om, hvorvidt et forslag  

 risikerer at berøre grundlæggende aspekter af det sociale sikringssystem  

 eller  

 dets finansielle balance, kan ethvert parti i kredsen kræve nødbremsen  

 anvendt.  

 Hvis der sker ændringer i væsentlige forudsætninger for vurderingerne,  

 herunder  

 hvis Kommissionen ændrer sit forslag, er vi enige om på ny at tage stilling  

 til  

 spørgsmålet.
Ethvert aftaleparti kan kræve fornyet vurdering, hvis det anser  

 de  

 politiske forudsætninger for væsentligt ændret.
Aftalens status Aftalen er udtryk for en  

 grundlæggende politisk forståelse mellem de deltagende partier på de områder,  

 aftalen dækker.
Den indgår i bemærkningerne til lovforslaget om ratifikation  

 af  

 traktaten, uden at dette ændrer ved, at der er tale om en politisk aftale.
Aftalen  

 gælder så længe som den traktat, der blev undertegnet i Rom den 29. oktober 2004. En ændring af aftalen forudsætter enighed mellem  

 aftalepartierne.
* * * Danmarks  

 særlige stilling De danske forbehold er fastlagt i Edinburghafgørelsen og suppleret  

 af en særlig protokol til Amsterdamtraktaten.
De danske særordninger kan ikke  

 ændres uden dansk samtykke og bevares derfor, så længe Danmark ønsker det.  

 Danmark tilkendegav i Edinburgh, at vi ikke ville forhindre de andre lande i  

 at  

 udvikle samarbejdet på de områder, hvor vi har forbehold.
Forbeholdene er fastholdt i  

 den nye traktat.
Samtidig er der i traktaten skabt mulighed for, at Danmarks  

 forbehold vedrørende EU-samarbejdet om retlige og indre anliggender kan  

 ændres,  

 såfremt det godkendes ved en folkeafstemning.
Det betyder i givet fald, at  

 Danmark fra sag til sag tager stilling til deltagelse i samarbejdet på dette  

 område.
Det er  

 helt afgørende, at dansk EU-politik også på disse områder hviler på det  

 nødvendige folkelige fundament.
En ændring af Danmarks særlige stilling kan  

 kun  

 ske ved senere, særskilt folkeafstemning.
Bilag 2 Enhedslistens alternativ til  

 EU-forfatningen Enhedslistens politiske  

 perspektiv er internationalt, ikke dansk eller europæisk.
Vi tager derfor  

 afstand fra såvel den gammeldags nationalisme som den moderne  

 euronationalisme.  

 Vores alternativ har både et socialistisk og et demokratisk element.
For os  

 er  

 socialismen en forudsætning for det fuldt udfoldede demokrati, men  

 naturligvis  

 kan der gennemføres en række demokratiske reformer under kapitalismen.
EU er blevet skabt for at  

 tilpasse Europa til den europæiske storkapitals behov og er som sådan en del  

 af  

 borgerskabets globale liberaliseringsprojekt.
Der er sket en stadig  

 intensivering af EU-integrationen med etablering af rammerne for en egentlig  

 europæisk statsdannelse, samt en fortsat liberalisering af samfundene.
Den økonomiske integration og  

 kapitalkoncentration i Europa er til stadighed blevet øget, ligeså handelen  

 og  

 kapitalbevægelserne mellem de europæiske lande.
Kapitalens koncentration har  

 medført, at trans- og multinationale selskaber er blevet styrket økonomisk i  

 forhold til den øvrige kapital.
Denne udvikling på det  

 økonomiske plan modsvares af og er blevet styrket af udviklingen på det  

 politiske plan.
Opbygningen af en ny europæisk superstat skyldes først og  

 fremmest ønsket om at skabe et indre marked, der kan befordre økonomisk vækst  

 og skabe øget profit.
Dernæst ønsket om at styrke den europæiske storkapital  

 i  

 konkurrencen med den amerikanske og japanske.
Derfor indskrænker eller  

 fjerner  

 EU de landvindinger, som arbejderbevægelsen og de folkelige kræfter har  

 erobret  

 mht. velfærd, demokratiske rettigheder, miljøbeskyttelse osv.
Vækst og  

 profitmaksimering er målet.
Konsekvenserne er miljøødelæggelse, øget  

 arbejdsløshed, social udstødning og sociale forringelser.
EUs ønske om at inddrage de  

 østeuropæiske lande i EU skal ses i sammenhæng med bestræbelserne på at  

 styrke  

 den europæiske kapital.
EU-udvidelsen har til formål at sikre disse områder  

 som  

 investeringsobjekter for den vesteuropæiske kapital, også på langt sigt.  

 Desuden er det et led i udvidelsen af den vestlige interessesfære mod øst, og  

 skal stabilisere områderne sikkerhedsmæssigt.
Opbygningen af EU-staten  

 betyder, at magten centraliseres i EUs lukkede system, hvor pengemagten  

 via  

 lobbyisme har indflydelsen.
Problemet er ikke kun, at EU er et redskab for  

 den  

 europæiske kapital.
EU er i hele sin opbygning udemokratisk.
En EU-superstat  

 kan aldrig blive demokratisk, og derfor afviser Enhedslisten alle illusioner  

 om  

 en rød EU-superstat.
I takt med at magten  

 overføres til centralt EU-niveau, sker en tilsvarende afdemokratisering af  

 samfundene i de enkelte EU-lande.
Afstanden øges mellem befolkninger og  

 beslutningstagere.
Det bliver vanskeligere for folkelige bevægelser og  

 organisationer at skaffe sig indflydelse. Øget magt til EU-parlamentet er  

 således ikke ensbetydende med øget demokrati, men medfører først og fremmest  

 en  

 underminering af de nationale parlamenters magt og dermed af de folkelige  

 bevægelsers mulighed for at opnå indflydelse.
 Derfor skal EU nedbrydes og  

 erstattes af et demokratisk internationalt samarbejde mellem selvstændige  

 stater med et udviklet demokrati, hvor der fokuseres på fuld beskæftigelse,  

 solidaritet, menneskerettigheder og miljø.
2. Enhedslistens alternativ Enhedslistens socialistiske  

 alternativ indebærer et samfund, hvor der produceres for at dække  

 menneskelige  

 behov og ikke for at opnå profit.
Den private ejendoms- og råderet over  

 produktionsmidlerne er ophævet og erstattet af forskellige former for  

 kollektive ejerformer, kendetegnet ved et fuldt gennemført demokrati i  

 forhold  

 til både produktionens indhold og udførsel.
Dette mål står i fundamental  

 modstrid med EUs målsætning om deregulering, liberalisering,  

 privatisering og  

 maksimal økonomisk vækst.
 Enhedslisten kræver derfor et  

 brud med principperne for EUs indre marked vedrørende fri bevægelighed  

 for  

 kapital, tjenesteydelser, varer og arbejdskraft, sådan at det altid er  

 tilladt  

 at indføre højere standarder nationalt, samt kræve at andre lande lever op  

 til  

 disse standarder, hvis de vil eksportere varer til Danmark.
De frie kapitalbevægelser  

 skal begrænses for at komme ud af den utålelige situation, vi har i dag, hvor  

 de internationale finansielle markeder har fået deres eget liv, og hvor over  

 95  

 procent af transaktionerne intet har med reelle investeringer at gøre, men  

 udelukkende er ren kasinovirksomhed.
Mulighederne for brug af de såkaldte  

 afledte instrumenter til kortfristet spekulation skal derfor afskaffes, og  

 der  

 skal indføres Tobin-skat på finansielle transaktioner.
 Inden for landbruget er  

 genindførelse af de veterinære grænser en absolut forudsætning for  

 dyrevelfærd  

 og forbrugersundhed.
Mennesker skal frit have lov  

 til at bevæge sig til det land, de ønsker at bo og arbejde i.
De skal på alle  

 måder sikres samme løn- og ansættelsesforhold som den lokale befolkning  

  og  

 enhver form for diskrimination skal bekæmpes.
Der skal føres en aktiv  

 bistandspolitik, sådan at u-lande kan undgå en massiv hjerneflugt.
Græsrødder, folkelige  

 bevægelser, ngoere, fagforeninger og andre folkelige organisationer er  

 de  

 kræfter, som kan og skal skabe radikale sociale, demokratiske og miljømæssige  

 forbedringer i Danmark, i Europa og i Verden.
Derimod har Enhedslisten ikke  

  i  

 modsætning til bl.a. dele af Socialdemokratiet og SF  nogen illusioner  

 om, at  

 statsbureaukratiet (i EU eller Danmark) eller økonomiske og politiske  

 magthavere kan sikre sådanne forbedringer.
Enhedslistens demokratiske  

 alternativ bygger på, at en udvidelse af demokratiet er en integreret del af  

 den socialisme, Enhedslisten kæmper for, men demokrati er også et vigtigt mål  

 i  

 sig selv.
Derfor kæmper Enhedslisten for en udvidelse af demokratiet, sådan  

 at  

 det repræsentative demokrati suppleres med øgede muligheder for direkte  

 deltagelse og indflydelse og for at øge det reelle indhold i de kollektive og  

 individuelle demokratiske rettigheder.
3. Mellemstatsligt, konventionsbaseret samarbejde Den nuværende centralistiske  

 EU-konstruktion, der er stærkt på vej til at blive en ny supermagt, blokerer  

 for gennemførelsen af såvel Enhedslistens socialistiske som demokratiske  

 målsætninger.
Den vanskeliggør også de folkelige bevægelsers mulighed for at  

 få  

 indflydelse på de politiske beslutninger.
Enhedslisten foreslår derfor i  

 stedet  

 et mere fleksibelt og smidigt europæisk samarbejde, der kan tage hensyn til  

 og  

 respektere forskellighederne i Europa.
Enhedslistens vision er ikke kun en  

 vision  

 for Danmark  det er en international vision.
Denne samarbejdsmodel  

 kunne  

 kaldes Organisationen for Europæisk Samarbejde (OES), men dybest set er det  

 jo  

 ikke vigtigt, om OES hedder OES, EU eller noget tredje, men OES vil i dette  

 debatoplæg blive brugt som betegnelsen for Enhedslistens alternativ til det  

 nuværende EU  for dermed at tydeliggøre dette alternativ.
OES skal bygge på  

 mellemstatslige aftaler indgået mellem de forskellige europæiske lande på de  

 områder, hvor de enkelte lande finder det nødvendigt.
Dette gælder alle  

 relevante politiske områder, for eksempel miljø, narkosmugling, flygtninge,  

 landbrug, fiskeri og så videre.
At en aftale er mellemstatslig betyder, at et  

 medlemsland har vetoret  eller til enhver tid er sikret retten til at  

 meddele,  

 at man ikke er interesseret i at indgå en aftale, hvis en aftale ikke er  

 tilfredsstillende for det pågældende land.
Men det mellemstatslige  

 aspekt betyder også, de enkelte lande er i deres gode ret til at lave andre  

 politiske organisationer, institutioner eller fora end de allerede  

 eksisterende.
For eksempel kunne det være, at vi i Norden kunne finde på at  

 oprette et Nordisk Miljøråd, eller at EU-lande ved Middelhavet sammen med de  

 nordafrikanske lande kunne finde på at lave et Middelhavsråd for Miljø.  

 Enhedslistens  

 vision bygger i det hele taget på, at der oprettes regionale samarbejdsfora  

 til  

 de konkrete problemer, der skal løses.
Enhedslisten mener ligeledes,  

 at det mellemstatslige samarbejde i OES skal bygge på, at det altid vil være  

 tilladt at gå foran med bedre regler inden for de forskellige områder, dvs.  

 at  

 man i de enkelte lande for eksempel kan indføre bedre miljø- og  

 socialstandarder end de minimumsregler, der vil blive vedtaget i OES.  

 Udenlandske producenter skal herefter være forpligtede til at overholde disse  

 standarder, der er højere end de fælles mindsteregler.
Det modsatte  at  

 gå  

 bagud  kan dog ikke være tilladt, fordi man dermed bryder en indgået  

 international aftale, og i så fald må man træde ud af de relevante fora eller  

 aftaler indgået i OES-regi.
OES medlemslande må  

 ligeledes under ingen omstændigheder overtræde de forpligtelser, der påhviler  

 OES i FN.
I forhold til reglerne i FN må OES dog selvfølgelig  ligesom  

 indenfor OES  have retten til at gå foran.
3.2 OES: En fleksibel struktur for europæisk  

 samarbejde Strukturen under OES sikrer,  

 at der kun bliver lavet regler på de områder, hvor de enkelte lande mener,  

 det  

 er relevant i forhold til de konkrete problemer, der skal løses  der  

 selvfølgelig kan være nok så komplekse som for eksempel flygtningeproblemer  

 eller fattigdomsbekæmpelse, miljø eller økonomisk vækst.
Dette vil yderligere i  

 modsætning til det nuværende EU betyde, at de enkelte landes befolkninger  

 under  

 OES vil have langt større mulighed for at påvirke udformningen af politikken  

 under OES, fordi den politiske kamparena flyttes fra et overnationalt system  

 (EU) til de enkelte stater.
Hermed bliver det nemmere at undgå den situation,  

 at en politisk og økonomisk elite gennemfører politikker hen over hovedet på  

 folket i de enkelte lande, som vi ser det i dag i EU.
Effektivitet nås under OES  

 ikke ved at stemme andre ned.
Effektiviteten opnås derimod ved at sikre, at  

 de  

 politiske beslutninger bliver taget på de rigtige niveauer tilpasset det  

 lokale, nationale eller regionale niveau.
Herved undgås stiv og rigid  

 one-size-fits-all-lovgivning fra EU, hvor alle regler absolut skal gælde alle  

 lande, selvom de nuværende EU-lande indbyrdes har mange forskelligheder.  

 Samtidig er sandsynligheden større for, at der ikke fifles på de områder,  

 hvor  

 man i EU bare bliver stemt ned.
I EU er der nemlig 117 måder, man kan omgå en  

 beslutning, selv om man er blevet stemt ned  noget de enkelte landes  

 embedsapparater er eksperter i.
I OES er henstillinger det eneste, der kan  

 besluttes med flertalsafgørelser.
At mellemstatsligt samarbejde  

 både er muligt  og nødvendigt  illustreres ved, at EU i dag  

 faktisk på en del  

 områder vælger nogle gange ikke at skride til afstemning, fordi man ved, at  

 en  

 afgørelse, der for eksempel går imod vitale franske interesser, ikke vil  

 blive  

 accepteret af Frankrig  flertalsafgørelser eller ej.
Dette har flere  

 gange  

 været tilfældet med Frankrig i forhold til EUs handelssamarbejde med  

 andre  

 stater og organisationer under den såkaldte artikel 133 (tidl. artikel 113).  

 Selv når der således formelt er flertalsafgørelser, er der således reelt tale  

 om mellemstatslige afgørelser.
Man kan også lade sig  

 inspirere af Den Europæiske Menneskerettighedskonvention, hvor de 46 lande i  

 Europarådet har tilsluttet sig denne konvention, og hvor der er en domstol,  

 der  

 kan afsige bindende domme.
Enhedslisten er en særdeles stærk tilhænger af Den  

 Europæiske Menneskerettighedsdomstol.
Man kunne forestille sig  

 lignende konventioner på andre områder, hvor de enkelte lande frivilligt  

 tilslutter  

 sig hele eller dele af konventioner inden for nogle af de områder, hvor der  

 er  

 allermest brug for internationale aftaler  for eksempel i forhold til  

 miljø,  

 selskabsskat og internationale regler om sociale rettigheder.
Det er dog ikke  

 nødvendigvis sådan, at der nødvendigvis skal være en domstol, der i sidste  

 ende  

 kan banke de enkelte lande på plads.
Det må være op til en konkret vurdering  

 ud  

 fra det konkrete område, der samarbejdes på.
3.3 Mellemstatslige sanktioner Hvis et land ikke overholder de  

 indgåede aftaler  og hvis der ikke på nogen måde kan findes en  

 fornuftig  

 forhandlingsløsning  er det andre landes legitime ret inden for et  

 givent  

 aftalekompleks under OES at iværksætte økonomiske/handelsmæssige eller  

 politiske/diplomatiske sanktioner og afstraffelsesforanstaltninger.
 Inden sådanne  

 afstraffelsesforanstaltninger kommer på tale, bør der dog foregå  

 forhandlinger  

 inden for rammerne af de mæglingsinstanser OES stiller til rådighed, såfremt  

 de  

 uenige lande ikke kan blive enige uden inddragelse af OES  

 mæglingsinstans.
En kilde til konflikt kan for  

 eksempel være, at et land har en selskabsbeskatning under det niveau, der er  

 blevet aftalt i OES, og dette land er desuden ikke villig til at hæve dette  

 selskabsbeskatningsniveau.
I dette tilfælde står det andre lande i OES frit  

 for  

 at lægge told og afgifter på importerede varer fra dette skattely-land, der  

 modsvarer den skat, som selskaber ikke betaler i dette land.
Et andet eksempel kan være,  

 hvis et land i OES ikke overholder de arbejdstagerrettigheder, der er aftalt  

 på  

 det mellemstatslige grundlag (eller i FN). Så er de lande med højere  

 arbejdstagerstandarder i deres fulde ret til at nægte virksomheder fra lande  

 med dårlige arbejdstagerrettigheder at kunne sælge varer i de lande med  

 højere  

 arbejdstagerrettigheder.
Eller man kunne lægge en afgift på disse varer, hvor  

 pengene blev brugt til at forbedre arbejdsvilkår i den tredje verden.
Etableringen af OES  

 forhindrer ikke, at de lande, der ønsker det, kan opbygge et EU på  

 overnationalt plan og at disse lande herudover kan indgå i OES.
Enhedslistens  

 mål er dog en nedbrydelse af EU og vi ser en dansk udmeldelse af EU som et  

 led  

 i denne proces 4. Systembrydende reformkrav i EU I den konkrete EU-virkelighed  

 er nedenstående eksempler på systembrydende krav til EU, som er skridt på  

 vejen  

 i den rigtige retning.
Genindførelse af vetoretten i  

 vitale spørgsmål Indførelse af reel  

 miljøgaranti Ingen imperialistisk  

 udenrigspolitik og sikkerhedspolitik i EU.
EU skal ikke være verdens  

 politibetjent.
I stedet for at opbygge en ny supermagt, der på linje med USA  

 vil være med til at undergrave FN, skal hvert land genvinde sin  

 udenrigspolitiske handlekraft.
Alle hidtidige stormagter og supermagter har  

 brugt deres militær til at varetage egne interesser.
Global omfordeling fra  

 rige til fattige er den bedste fredsskabende foranstaltning, der findes.  

 Magtens deling og decentralisering er et vigtigt princip for Enhedslisten.  

 Der  

 er i sig selv intet negativt i flere territorialstater  fordi dette kan  

 føre  

 til en magtdeling på den internationale arena og svække magtens  

 monopolisering  

 på få hænder.
EU skal ikke beskæftige sig  

 med forsvarspolitik.
NATO er et levn fra den kolde krig og skal nedlægges.  

 Forsvarspolitik skal foregå i FN og OSCE med vægt på det konfliktforebyggende  

 arbejde.
Danmark og de andre nordiske  

 lande bør træde ud af Schengenaftalen.
Vi siger nej til Fort Europa og ja til  

 international solidaritet.
Folk, der flygter fra sult og nød, skal være  

 velkomne i Danmark.
Europol skal nedlægges.
Vi  

 skal ikke have et EU-FBI, der er en stat i staten, hvor medarbejderne har  

 fuldstændig immunitet og arbejder i fuldstændig lukkethed.
 Danmark skal tale med egen  

 stemme i WTO og FN.
 Ansøgerlande til EU skal have  

 ret til permanente undtagelser  ikke kun overgangsordninger.
 Nærhedsprincippet skal  

 fortolkes af de enkelte stater  og ikke af EU-domstolen.
 Alle tekster om snævrere  

 integration, EU-rettens forrang og de såkaldte gummiparagraffer skal  

 afskaffes.
Der skal indføres fuldstændig  

 åbenhed i EU-systemet.
EUs offentlighedslove skal give borgerne  

 aktindsigt  

 efter de regler, der gælder i de EU lande, der er længst fremme på dette  

 område.
Forhandlinger om love skal ske for åbne døre i Ministerrådet.  

 Hemmelige  

 erklæringer skal afskaffes, og de allerede eksisterende hemmelige erklæringer  

 skal gøres tilgængelige for offentligheden.
Afstemninger skal være  

 offentlige,  

 og alle stemmeafgivelser skal offentliggøres.
Der skal nedsættes et  

 uafhængigt  

 agentur, der kan komme med vurderinger af f.eks. regler på miljøområdet som  

 modvægt til lobbyisterne fra de trans- og multinationale selskaber.
Det skal  

 være offentligt tilgængeligt, hvilke bestyrelsesposter m.v. som embedsmænd og  

 politikere i EU har ved siden af deres job.
Ligeledes skal det være  

 offentligt  

 tilgængeligt, hvilke gaver og ydelser politikere og embedsmænd i EU modtager  

 fra private firmaer.
Regler for flygtninge og  

 indvandrere skal aftales på mellemstatsligt plan.
Enhedslisten er ikke  

 tilhængere af flertalsbesluttede tvangskvoter, hvor flygtninge vil blive  

 dårligt  

 behandlet, og hvor mange folk ikke vil betragte dem som legitime flygtninge,  

 fordi de måske kun befinder sig i et land, fordi EU har tvunget landet til  

 dette.
Vejen til en human flygtninge- og indvandrerpolitik går ikke via tvang  

 fra EU, men via politisk kamp og folkelig debat i de enkelte EU-lande.
EUs terrorpakke og  

 arrestordre er et fundamentalt angreb på grundlæggende principper i en  

 retsstat.
I et forsøg på at bekæmpe terrorisme undergraves demokratiet og  

 politisk aktive mistænkeliggøres og kriminaliseres.
Det bedste værn mod  

 terror  

 er en langsigtet strategi om at skabe venner  og ikke fjender, som  

 århundreders vestlig imperialisme og undertrykkelse har gjort.
En generøs  

 u-landspolitik er i denne sammenhæng en grundlæggende forudsætning.
Enhedslisten ønsker at hæve  

 veterinære standarder, dyrebeskyttelsen og fødevarernes kvalitet.
De  

 veterinære  

 grænser skal genindføres omgående.
EU skal ikke lave fælles  

 lovgivning på arbejdsmarkedet.
Den fri forhandlings-, konflikts- og aftaleret  

 skal sikres.
 Gennemførelse af disse krav  

 vil betyde, at EU rulles tilbage med det langsigtede formål at styrke OES  

   

 samtidig med at forslag, som kan skabe sociale, demokratiske og miljømæssige  

 fremskridt, vedtages.
Enhedslisten stemmer aldrig  

 for forslag, der udvider unionens magt  heller ikke selvom disse skulle  

 indebære forbedringer.
I sådanne tilfælde vil Enhedslisten stille forslag,  

 der  

 er mindst lige så vidtgående, i det danske Folketing.
