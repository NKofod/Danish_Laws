Indenfor told-, skat- og afgiftsområdet gælder der særlige frister for  

 at foretage ansættelser.
Hvor der i lovgivningen ikke er fastsat særlige  

 frister, gælder reglerne om formueretlig forældelse i henhold til  

 1908-loven om forældelse af visse fordringer, jf. afsnit  

 N.
G.1 Generelt om ansættelsesfrister i  

 skatteforvaltningsloven Begrebet skat anvendes i skatteforvaltningsloven i samme betydning som  

 i grundlovens § 43; det vil sige om indkomstskat, told,  

 arbejdsmarkedsbidrag, moms, punktafgifter, lønsumsafgift, boafgift,  

 ejendomsværdiskat, kirkeskat, afgift efter pensionsbeskatningsloven og  

 andre retlige ydelser til det offentlige.
Begrebet  

 "skatteansættelse" anvendes såvel om opgørelsen af grundlaget for  

 skatteansættelsen som om beregningen af den skat, dette grundlag fører  

 til, samt beregningen af tillæg, gebyrer eller lignende, der er knyttet  

 til skatteberegningen.
Inden ikrafttrædelsen af  

 skatteforvaltningsloven d. 1. november 2005 gjaldt om kirkeskat, at ændret  

 beregning af kirkeskat som følge nye oplysninger om medlemsskab af  

 Folkekirken, ikke var omfattet af begrebet skatteansættelse, således  

 at de dagældende frister i skattestyrelsesloven ikke havde betydning  

 i sådanne tilfælde, hvor i stedet for de almindelige  

 formueretlige forældelsesfrister fandt anvendelse.
 Skatteforvaltningslovens regler om frister  

 for skattemyndighedernes foretagelse eller ændring af  

 skatteansættelser, henholdsvis om frister for de skattepligtiges anmodning  

 om genoptagelse findes i SFL §§ 26-27 og 31-32. Disse regler,  

 herunder ikrafttrædelse og virkning, er beskrevet i  

 G.1.1 ,  

 G.1.2 ,  

 samt  

 G.4  til  

 G.8 .
De skattepligtige kan dog vedrørende indkomstår inden 2000 fortsat  

 behandles efter tidligere gældende fristregler i det omfang disse regler  

 stiller den skattepligtige gunstigere end de gældende regler i  

 skatteforvaltningsloven.
Det drejer sig om de inden lov nr. 410 af 2.  

 juni 2003 gældende bestemmelser i den dagældende SSL §§ 34 og 35, der  

 gælder for indkomstår fra og med 1997, se nedenfor afsnit G.3,  

 G.3.1  

 og  

 G.3.2 .  

 Som en undtagelse vedrørende disse reglers  

 virkningstidspunkt gælder dog, at den inden lov nr. 410 af 2. juni  

 2003 gældende SSL § 35, stk. 1, nr. 7, der omhandler genoptagelse i  

 forbindelse med Landsskatterettens og domstolenes underkendelse af  

 hidtidig praksis, også finder anvendelse for indkomstår inden 1997, jf.  

 G.3.2.1 .  

 Ansættelsesfristerne for indkomstårene 1990-1996 er fortsat reguleret i de  

 ophævede bestemmelser i den inden den 1. juli 1999 gældende SSL  

 §§ 4 og 35, der som ovenfor nævnt fortsat finder anvendelse, hvis  

 disse regler stiller den skattepligtige gunstigere end de gældende regler  

 i skatteforvaltningsloven, jf.  

 G.1.1  

 og  

 G.3  

 om virkning og   

 G.3.1.2  

 og  

 G.3.2.2 . om  

 indholdet af de dagældende regler.
Vedrørende indkomstår inden 1990  

 henvises til  

 G.3.2.3 .
Skatteforvaltningslovens fristregler regulerer ikke  

 initiativforpligtelsen vedrørende afledte ansættelsesændringer hos andre  

 skattepligtige end den, hvis ansættelse er blevet ændret.
En sådan ændring  

 af en tredjemands ansættelse kan være en følge af en ansættelsesændring  

 foranlediget af såvel myndighederne som af en skattepligtig.
Da  

 skattemyndighederne er forpligtet til at foretage korrekte ansættelser,  

 vil der være pligt til at foranledige, at der gennemføres  

 konsekvensændringer hos tredjemand i det omfang de foreliggende  

 oplysninger muliggør dette, og forudsat skatteforvaltningslovens  

 fristregler ikke er til hinder for ændringerne af tredjemands  

 ansættelse.
G.1.1 Ændring af ansættelser vedrørende  

 indkomst- og ejendomsværdiskat De gældende regler om frister mv. for ændring af ansættelser  

 om indkomst- og ejendomsværdiskat  

 findes i skatteforvaltningslovens kapitel 9, §§  

 26 og 27, jf. lovbekendtgørelse nr. 758 af 2. august  

 2005.
Reglerne i skatteforvaltningslovens § 26 og § 27 har virkning fra den  

 1. november 2005. Reglerne er en videreførelse af de hidtil  

 gældende regler i SSL § 34 og § 35, der som hovedregel  

 har virkning fra og med den 12. marts 2003, jf. lov nr. 410 af 2.  

 juni 2003 om ændring af skattestyrelsesloven og andre love (Ændring af  

 fristreglerne på skatte- og afgiftsområdet mv.). Reglerne i  

 skatteforvaltningslovens § 26 og § 27 har således virkning for anmodninger  

 om genoptagelse af en ansættelse, som indgives til SKAT den 12. marts  

 2003 eller senere.
Tilsvarende har reglerne  

 i skatteforvaltningslovens § 26 og § 27  virkning for SKATs  

 foretagelse eller ændring af en ansættelse, når den varsles over for den  

 skattepligtige den 12. marts 2003 eller senere.
Denne hovedregel gælder  

 for alle indkomstår i det omfang betingelserne for genoptagelse efter  

 anmodning fra den skattepligtige eller på SKATs initiativ er tilstede.
Som  

 undtagelse herfra kan anføres, at reglerne i skatteforvaltningslovens §  

 26, stk. 7 og § 27, stk. 5, om primo/ultimoregulering af balanceposter  

 først har virkning for anmodninger om genoptagelse, der er indgivet fra og  

 med d. 1. juli 2004 eller for SKATs varslinger om ansættelsesændringer  

 udsendt fra og med d. 1. juli 2004.
Reglerne i skatteforvaltningslovens § 26 og § 27 har ikke  

 betydning i sager, hvori der klages over et afslag på genoptagelse efter  

 de inden lov nr. 410 af 2. juni 2003 gældende regler.
I disse  

 klagesager skal genoptagelsesspørgsmålet fortsat afgøres på grundlag af  

 de tidligere gældende regler.
Ligeledes gælder, at selvom en anmodning om genoptagelse er indgivet  

 den 12. marts 2003 eller senere er det de tidligere gældende regler  

 der finder anvendelse, hvis der inden den 12. marts 2003 er indgivet en  

 tilsvarende anmodning på samme grundlag.
I tilfælde, hvor den  

 skattepligtige kan fremlægge nye oplysninger af retlig eller faktisk  

 karakter, skal genoptagelsessagen derimod afgøres efter reglerne i  

 skatteforvaltningslovens § 26 og § 27. Det forhold, at reglerne på området  

 er blevet ændret, udgør ikke i sig selv et nyt forhold, der kan begrunde  

 genoptagelse.
 Bestemmelsen i skatteforvaltningslovens § 49, 2. pkt., hvorefter  

 skatteministeren kan beslutte, at en sag, som Landsskatteretten har  

 afgjort til ugunst for den skattepligtige mv., skal genoptages til den  

 skattepligtiges fordel, har ligeledes virkning for  

 Landsskatteretskendelser, der afsiges den 12. marts 2003 eller senere.
G.1.1.1 Ordinær ansættelse Efter skatteforvaltningslovens § 26, stk. 1, 1.-4. pkt., kan SKAT ikke  

 afsende varsel som nævnt i § 20, stk. 1, om foretagelse eller ændring af  

 en ansættelse af indkomst- eller ejendomsværdiskat senere end den 1. maj i  

 det 4. år efter indkomstårets udløb.
Skatteansættelsen skal foretages  

 senest den 1. august i det 4. år efter indkomstårets udløb.
Er der tale om  

 kontrollerede transaktioner som nævnt i skattekontrollovens § 3  

 B skal varsel, henholdsvis foretagelse af ansættelse, ske  

 senest 1. maj og 1. august i det 6. år efter indkomstårets udløb,jf.  

 SFL § 26, stk. 5. Disse frister gælder ikke for den skatteberegning,  

 der er en følge af ansættelsen.
Har det betydning for den skattepligtiges  

 mulighed for at varetage sine interesser, at fristen for at foretage  

 ansættelsen forlænges, skal en anmodning om en rimelig fristforlængelse  

 imødekommes.
Ordlyden i SFL § 26, stk. 1, 1. pkt. er i forhold til den  

 tidligere ordlyd i SSL § 34, stk. 1, 1. pkt.), tydeliggjort derved,  

 at myndigheden efter bestemmelsen har hjemmel til både at forhøje og  

 nedsætte en skatteansættelse.
Varslings- og ansættelsesfristen gælder ikke  

 i det omfang, der i anden lovgivning er fastsat særlige regler om  

 efterbeskatning, f.eks. i etableringskontoloven og kildeskattelovens § 48  

 E, jf.
SKM2001.497.HD, hvor der udtrykkeligt er taget stilling til, at  

 efterbeskatningsreglerne i etableringskontoloven gåt forud for fristerne i  

 skatteforvaltningsloven.
Varslings- og ansættelsesfristen gælder ikke,  

 hvis en ansættelse efter fristens udløb foretages i overensstemmelse med  

 et tidligere selvangivet grundlag, jf.
TfS 1998.822.LSR.
Hvis en afgørelse  

 tilsidesættes som ugyldig på grund af en formel fejl, kan SKAT inden  

 varslings- og ansættelsesfristen foretage en ny ansættelse med samme  

 indhold, jf. afsnit F.
Et varslingsbrev må ikke afsendes, hvis SKAT på afsendelsestidspunktet  

 ikke er i besiddelse af det fornødne grundlag for at gennemføre den  

 varslede ansættelsesændring.
Det er relativt, hvad der skal forstås ved et  

 fornødent grundlag.
Det afhænger bl.a. af bevisbyrdefordelingen, således  

 at kravet til det fornødne grundlag vil være mindre, desto mere  

 bevisbyrden påhviler den skattepligtige og ikke er løftet, f.eks.  

 dokumentation for fradrag.
I afgørelsen  

 SKM2003.27.ØLR  

 blev det trods den skattepligtiges indsigelser lagt til grund, at  

 spørgsmål om franske beskatningsregler var tilstrækkeligt oplyst inden  

 udsendelse af agterskrivelse.
En agterskrivelse skal indeholde en  

 begrundelse, således at den skattepligtige kan tage stilling til, om  

 ændringen er rigtig.
Se nærmere om begrundelseskravet  

 E.3.5.2 .
Skattemyndighederne kan efter varslingsfristens  

 udløb varsle ændringer af skatteansættelsen, som ligger inden  

 for rammerne af den rettidigt varslede ændring.
I SKM2001.498.HD blev det  

 fastslået, at eftersom agterskrivelse nr. 1 var fremsendt rettidigt  

 (senest d. 1. maj i det 4. år efter indkomstårets udløb) medførte  

 anvendelsen af af agterskrivelse nr. 2, der var fremsendt efter d. 1. maj,  

 ikke ugyldighed, da den ikke udvidede beskatningen i forhold til den  

 første agterskrivelse.
Forskellen mellem 1. og 2. agterbrev bestod i, at  

 den skatteretlige vurdering var ændret fra udbyttebeskatning til  

 gavebeskatning.
Varslingsfristen udelukker således ikke, at en rettidigt  

 afsendt agterskrivelse om ændring af et punkt i en ansættelse efter  

 varslingsfristens udløb følges op af en mindre ændring end oprindeligt  

 varslet.
Tilsvarende gælder, hvis der er sket åbenbare fejl i den første  

 rettidige agterskrivelse, jf.  

 SKM2005.122.ØLR ,  

 hvor der i agterskrivelsen optrådte en fortegnsfejl, således at  

 ansættelsen fejlagtigt blev nedsat i stedet for at blive forhøjet.
Uanset  

 at denne fejl først blev rettet efter udløbet af fristen i den  

 dagældende SSL § 34, stk. 1, blev agterskrivelsen anset for rettidigt  

 udsendt, fordi der var tale om en åbenbar fejlskrift.
For så vidt angår myndighedernes overholdelse af varslingsfristen  

 henvises til  

 SKM2005.77.HR ,  

 hvorefter retten fandt, at bestemmelsens ordlyd alene vedrører fristen for  

 afsendelsen af varsel, mens der ikke er fastsat frist for, hvornår varslet  

 skal være kommet frem.
Under hensyn til, at der i skatteforvaltningens sag  

 fandtes dels en brevkopi af agterskrivelsen dateret den 27. april 1999 og  

 dels et journalnotat af samme dato om udarbejdelse af agterskrivelsen,  

 samt på grundlag af vidneforklaring og de i øvrigt foreliggende  

 oplysninger om skatteafdelingens rutiner vedrørende postafsendelser, fandt  

 retten det endvidere i det foreliggende tilfælde godtgjort, at  

 agterskrivelsen af 27. april 1999 til sagsøgeren var afsendt inden den 1.  

 maj 1999, at fristen dermed var overholdt og ansættelsen gyldigt  

 foretaget.
I sagen  

 SKM2004.470.HR  

 var der rettidigt afsendt agterskrivelse inden d. 1. maj i det 4. år efter  

 udløbet af det pågældende indkomstår.
Agterskrivelsen var imidlertid sendt  

 til den skattepligtiges gamle adresse.
Uanset at det blev lagt til grund,  

 at fejlen kunne tilregnes myndigheden, samt at Skatteministeriet ikke  

 kunne godtgøre, at agterskrivelsen var kommet til adressatens kundskab,  

 blev ændringen ikke anset for ugyldig, fordi fejlen ikke blev anset for at  

 have betydning for sagens udfald.
I sagen  

 SKM2006.65.LSR  

 var agterskrivelse vedrørende en ansættelsesændring for 2000 afsendt d.  

 29. april 2004. Varslingen blev anset for rettidig, selv om brevet var  

 sendt som B-post og derfor først blev modtaget efter d. 1. maj.
En ansættelse anses for foretaget på tidspunktet for dateringen af det  

 brev, hvor ansættelsen meddeles.
Udsendes der eksempelvis ikke en særskilt  

 meddelelse om ansættelsen, fordi der ikke er gjort indsigelse, jf.  

 SFL § 20, stk. 2 og 3, anses ansættelsen for foretaget på tidspunktet for  

 årsopgørelsens udskrivning (datering), jf.
TfS 1997.10.LSR.
Der skal  

 udsendes en årsopgørelse, selv om der ikke sker en beløbsmæssig ændring af  

 ansættelsen, jf.  

 SKM2001.445.TSS ,  

 hvor den skattepligtige havde valgt at udligne den varslede forhøjelse ved  

 at foretage yderligere afskrivninger.
I de tilfælde hvor meddelelse om en  

 ansættelse gives i form af en årsopgørelse i stedet for en kendelse, skal  

 årsopgørelsen derfor være udskrevet og dateret senest d. 1. august i det  

 4. år efter indkomstårets udløb, jf.
TfS 1995.781.TSS.
Hvis der er risiko  

 for, at årsopgørelsen ikke kan nå at blive sendt ud inden d. 1. august i  

 det 4. år, skal der udsendes kendelse med henblik på at undgå  

 overskridelse af ansættelsesfristen.
Foretages ansættelsen af Skatterådet,  

 fremgår ansættelsestidspunktet af rådets mødeprotokol.
Efter bestemmelsen i SFL § 26, stk. 1, 4.  

 pkt. skal en anmodning om en rimelig forlængelse af fristen   

 imødekommes, hvis det har betydning for den skattepligtiges mulighed for  

 at varetage sine interesser i sagen.
I forhold til ordlyden i den  

 tidligere tilsvarende bestemmelse i skattestyrelsesloven skabes  

 herved bedre overensstemmelse mellem bestemmelsens ordlyd og hidtil  

 gældende praksis, hvorefter bestemmelsen har været administreret  

 lempeligt.
Den skattepligtige har således som hovedregel fået fristen  

 forlænget, hvis myndighederne har antaget, at det ville have betydning for  

 den skattepligtiges mulighed for at fremskaffe nye oplysninger og dermed  

 varetage sine interesser i sagen.
Ved vurderingen af, om en anmodning om  

 fristforlængelse er rimelig, skal således henses til sagens kompleksitet  

 og karakteren af de oplysninger, der kan forventes fremlagt, samt  

 begrundelsen for, at oplysningerne ikke kan fremskaffes inden for  

 fristen.
Vedrørende spørgsmålet om fristudsættelsens udløb kan refereres  

 følgende afgørelser.
I sagenSKM2002.584.LSR havde kommunen imødekommet en  

 anmodning om udsættelse af ansættelsesfristen til 1. oktober.
Uanset at en  

 herefter følgende indsigelse fra klageren indgik til kommunen få dage  

 inden d. 1. oktober, fandt Landsskatteretten ikke, at den forlængede frist  

 kunne fraviges.
Kommunens afgørelse, der var truffet d. 25. oktober, blev  

 derfor kendt ugyldig.
I TfS 2000.430:LSR fastslog Landsskatteretten, at  

 der intetsteds var fastsat krav om fastsættelse af en nøjagtig frist for  

 udsættelse.
Landsskatteretten fandt endvidere, at såvel anmodningen om  

 udsættelse, som besvarelsen om fristforlængelse var uklare.
Da endelig  

 myndighederne havde foretaget den påklagede ansættelse første hverdag  

 efter udløbet af den fastsatte frist, fandt Landsskatteretten ikke, at  

 ansættelsen var ugyldig.
Efter SFL § 26, stk. 1, 5. pkt. er skatteministeren  

 bemyndiget til at fastsætte en kort frist for told- og  

 skatteforvaltningens afslutning af ligningsarbejdet.
Der henvises  

 herom til afsnit  

 G.2  

 om en kort ligningsfrist for personer med enkle økonomiske  

 forhold.
Efter skatteforvaltningslovens § 26, stk. 3, kan en skatteansættelse,  

 der beror på en ændret bedømmelse af et afskrivningsgrundlag for et  

 indkomstår, der ligger uden for den ordinære ansættelsesfrist, foretages  

 eller ændres af myndigheden efter stk. 1, medmindre ansættelsen beror på  

 et skøn.
Er et afskrivningsgrundlag således ansat forkert, kan det  

 korrekte afskrivningsgrundlag, medmindre ansættelsen beror på et skøn,  

 lægges til grund for skatteansættelsen inden for den ordinære  

 ansættelsesfrist.
Bestemmelsen i SFL § 26, stk. 3, er en videreførelse af den  

 tidligere gældende § 35, stk. 1, nr. 2 i skattestyrelsesloven, dog  

 med den ændring, at myndighedens adgang til at lægge en ændret  

 bedømmelse af et fremførselsberettiget underskud eller tab til grund  

 afskæres, hvis underskuddet eller tabet er selvangivet for et indkomstår,  

 der ligger uden for de ordinære frister, jf.
SFL § 26, stk. 4, 1.  

 pkt.
Baggrunden for denne ændring er, at den skattepligtige i dag har  

 mulighed for - men ikke pligt til - at selvangive tab og underskud, der  

 kun kan modregnes i skattepligtig indkomst fra kilder af samme art,  

 allerede i det indkomstår, hvor tabet eller underskuddet er opstået, jf.  

 skattekontrollovens § 1, stk. 1, 3. pkt.
Selvangiver den skattepligtige  

 ikke underskuddet eller tabet inden dette udnyttes til fradrag i  

 indkomsten, vil underskuddet eller tabet indgå i skatteansættelsen for det  

 år, hvor underskuddet eller tabet udnyttes.
Uanset på hvilket tidspunkt  

 underskuddet eller tabet selvangives, indebærer det, at SKAT foretager en  

 ansættelse af underskuddet eller tabet, der kan påklages i det  

 ligningsmæssige klagesystem.
 Af SKM2005.25ØLR fremgår, at en regulering af et afskrivningsgrundlag i  

 medfør af SSL § 35, stk. 1, nr. 2, skal ske på grundlag af de faktiske  

 foretagne afskrivninger, uanset om disse ikke svarer til de lovbestemte  

 afskrivninger.
Bestemmelsen indebærer, at en ændret bedømmelse af et  

 fremførselsberettiget underskud eller tab kun kan lægges til grund for  

 skatteansættelsen, hvis ændringen varsles inden for fristerne i SFL §  

 26, stk. 1, dvs. inden den 1. maj i det 4. år efter udløbet af det  

 indkomstår, for hvilket underskuddet eller tabet er selvangivet.
Underskud  

 eller tab skal således lignes inden for den ordinære ansættelsesfrist for  

 det indkomstår, for hvilket underskuddet eller tabet er selvangivet, og  

 bedømmelsen kan herefter ikke ændres med virkning for skatteansættelsen.  

 Fristerne i SFL § 26, stk. 1, begynder ikke at løbe, hvis det ikke  

 kan lægges til grund, at den skattepligtige har valgt at selvangive  

 underskud/tab.
Om underskud/tab er selvangivet på en tilstrækkelig entydig  

 måde, beror på en konkret vurdering.
 Bestemmelsen har alene betydning for adgangen til at lægge en ændret  

 bedømmelse af et fremførselsberettiget underskud eller tab til grund for  

 skatteansættelsen. Ændres således eksempelvis afståelsessummen for et  

 aktiv som følge af, at en betingelse i overdragelsesaftalen er indtrådt,  

 vil dette være en ændring i grundlaget for ansættelsen, der er omfattet  

 af SFL § 27, stk. 1, nr. 1.
Bestemmelsen finder tilsvarende anvendelse vedrørende opgørelserne  

 efter selskabsskattelovens § 13, stk. 8-14, jf.
SFL § 26, stk. 4, 2.  

 pkt.
For skades- og forsikringsselskaber er retten til fradrag for  

 hensættelser til de forsikrede og skat efter  

 pensionsafkastbeskatningsloven begrænset i medfør af reglerne i  

 selskabsskattelovens § 13, stk. 8-14. Selskaberne skal i den forbindelse  

 foretage en opgørelse af udbytter og avancer, der ikke skal medregnes til  

 den skattepligtige indkomst, en såkaldt finanskonto.  

 Skadesforsikringsselskaber skal herudover føre en driftskonto over  

 forsikringsvirksomhedens underskud eller overskud.
Bestemmelsen indebærer, at disse konti i relation til  

 ansættelsesfristerne behandles på samme måde som fremførselsberettigede  

 underskud og tab.
En skatteansættelse kan således alene foretages eller  

 ændres på baggrund af en ændret bedømmelse af en finans- eller  

 driftskonto, hvis ændringen varsles inden udløbet af fristen i SFL §  

 26, stk. 1, for det indkomstår, for hvilket kontoen er selvangivet.
 Efter skatteforvaltningslovens § 26, stk. 5, udløber fristerne efter  

 skatteforvaltningslovens § 26, stk. 1 og 2, først i det 6. år efter  

 indkomstårets udløb, i det omfang skatteansættelsen vedrører en  

 kontrolleret transaktion som nævnt i § 3 B i skattekontrolloven, dvs.  

 kontrollerede transaktioner på tværs af landegrænserne.
Anvender den skattepligtige et regnskabsår, der ikke er sammenfaldende  

 med kalenderåret, regnes ansættelsesfristerne fra udløbet af det  

 indkomstår, der træder i stedet for regnskabsåret, jf.
SFL § 26, stk.  

 6. Et bagudforskudt indkomstår kan tidligst begynde d. 2. april i  

 kalenderåret forud for det kalenderår, som det bagudforskudte indkomstår  

 træder i stedet for.
Et fremadforskudt indkomstår kan senest begynde d. 1.  

 april i det kalenderår, som det fremadforskudte indkomstår træder i stedet  

 for.
Hvor det i lovgivningen anføres, at regler skal have virkning for,  

 eller fra og med et givet indkomstår, skal reglerne anvendes  

 for skattepligtige med forskudt regnskabsår for den regnskabsperiode,  

 der træder i stedet for det pågældende kalenderår.
Således vil et  

 indkomstår, der i lovgivningen betegnes f.eks. som indkomståret 2005 -  

 hvis der er tale om bagudforskudt indkomstår - tidligst kunne omfatte  

 perioden 2. april 2004 til 1. april 2005. Er der tale om forudskudt  

 indkomstår, vil det seneste indkomstår kunne være 1. april 2005 til 31.  

 marts 2006.
Bestemmelsen i skatteforvaltningslovens § 26, stk. 7 (tidligere  

 SSL § 34, stk. 7) blev indsat ved lov nr. 467 af 9. juni 2004. Om  

 virkningstidspunkt henvises til afsnit  

 G.1.1 .  

 Indholdet af bestemmelsen er, at hvis en skatteansættelse  

 efter skatteforvaltningslovens § 26, stk. 1 eller 2 (tidligere SSL §  

 34, stk. 1 eller 2) vedrører opgørelsen af en balancepost, kan der alene  

 foretages en primoopgørelse eller ændres heri, såfremt der i  

 skatteansættelsen for det forudgående indkomstår sker en tilsvarende  

 korrektion i ultimoopgørelsen.
Balanceposter er f.eks. varelagre,  

 igangværende arbejder eller hensættelser.
Reglen i SFL § 26, stk. 7 (tidligere SSL § 34, stk.  

 7), indebærer, at hvis fristreglerne afskærer ændring af  

 skatteansættelsen i samtlige år, hvor opgørelsen af balanceposten ikke er  

 foretaget korrekt, kan der alene foretages ultimoregulering i det sidste  

 indkomstår, der ligger inden for ansættelses- og forældelsesfristerne.  

 Herved opretholdes kontinuiteten mellem primoposten i det år, der ligger  

 inden for ansættelsesfristen og ultimoposten i det år, der ligger uden for  

 fristen, hvorved dobbelt fradrag, henholdsvis dobbel beskatning afskæres.  

 Hvis f.eks. en balancepost er opgjort ukorrekt fra og med indkomståret  

 2000, vil SKAT som udgangspunkt være afskåret fra at afsende varsel om  

 ændring af skatteansættelsen efter udløbet af den ordinære  

 ansættelsesfrist, dvs. senere end den 1. maj 2004. Hvis fejlen først  

 opdages i foråret 2005, vil alene indkomstårene 2001 og fremefter kunne  

 korrigeres.
I et sådant tilfælde vil reglen i skatteforvaltningslovens §  

 26, stk. 7 (tidligere SSL § 34, stk. 7), betyde, at balanceposten alene  

 kan ændres i ultimoopgørelsen i året 2001. Primoopgørelsen i året 2001 kan  

 derimod ikke ændres, da ultimoopgørelsen i det forudgående indkomstår,  

 dvs. året 2000, ikke kan ændres tilsvarende.
I sagen  

 SKM2006.95.LSR  

 var driftsomkostninger til telefontilskud fejlagtigt blevet periodiseret i  

 stedet for at blive fratrukket i de år udgiften kunne henføres til.
Da der  

 ikke var tale om balanceposter, kunne den tidligere SSL § 34, stk. 7, nu  

 SFL § 26, stk. 7, ikke finde anvendelse. Ændringer i de relevante år kunne  

 i stedet ske som konsekvensændringer efter den tidligere SSL § 35, stk. 1,  

 nr. 2, nu SFL § 27, stk. 1, nr. 2.
Efter SFL § 26, stk. 2, skal en skattepligtig, der ønsker at få  

 ændret sin ansættelse af indkomst- eller ejendomsværdiskat, senest den 1.  

 maj i det 4. år efter indkomstårets udløb fremlægge oplysninger af faktisk  

 eller retlig karakter, der kan begrunde ændringen.
Bestemmelsen er en  

 videreførelse af den tidligere skattestyrelseslovs § 34, stk. 2.  

 Fristen svarer til myndighedens varslingsfrist efter SFL § 26, stk.  

 1,  dvs. den 1. maj i det 4. år efter indkomstårets  

 udløb.
Dette gælder tilsvarende efter SFL § 26, stk.  

 5 (tidligere SSL § 34, stk. 5) om kontrollerede  

 transaktioner, hvor fristerne efter SFL § 26, stk. 1 og 2, dvs.  

 både for myndigheden og den skattepligtige, først udløber i det 6. år  

 efter indkomstårets udløb, jf. ovenfor.
Genoptagelse kan ske på baggrund af oplysninger af såvel faktisk  

 som retlig karakter.
Endvidere gælder, at en skatteansættelse kan  

 genoptages, hvis der forelægges myndigheden oplysninger, der kan begrunde  

 en ændring, uanset at oplysningerne ikke er nye i objektiv forstand.  

 Afgørende er således, at oplysningerne ikke har dannet grundlag for den  

 afgørelse, der ønskes genoptaget, og at der på baggrund af de forelagte  

 oplysninger er anledning til at ændre skatteansættelsen.
Den skattepligtige har et egentligt retskrav på genoptagelse, såfremt  

 de nye oplysninger skaber en vis sandsynlighed for, at sagen  

 ville have fået et andet udfald, hvis oplysningerne havde foreligget  

 ved myndighedens oprindelige stillingtagen til sagen.
Skattemyndighederne  

 skal i formel henseende vurdere, om disse kan medføre en ændret  

 skatteansættelse.
Hvis skatteansættelsen, uanset de nye oplysninger  

 fortsat må anses for korrekt, kan en genoptagelsesanmodning afslås.
En  

 tilladelse til ordinær genoptagelse behøver ikke at resultere i en ændret  

 skatteansættelse.
I praksis vil en genoptagelse kun ske, hvis den  

 tidligere ansættelse efter en konkret vurdering må anses for ugyldigt  

 foretaget, eller hvis en materielretlig (ligningsmæssig) vurdering fører  

 til, at ansættelsen bør ændres.
Dette var f.eks. ikke tilfældet  

 i TfS 1998, 528 ØLD og TfS 1999, 573 ØLD.
Helt ubegrundede  

 anmodninger om genoptagelse kan afvises.
Der gælder ingen særlige formkrav til en anmodning om ordinær  

 genoptagelse, hvorfor anmodningen i princippet kan fremsættes mundtligt.  

 Anmodningen må dog suppleres med et skriftligt grundlag, der  

 sandsynliggør, at ansættelsen kan anses for forkert.
Eksempelvis vil  

 indgivelse af et regnskab altid blive anset for en anmodning om  

 genoptagelse, jf. herved  

 SKM2004.43.LSR .
I denne sag havde en andelsboligforening indgivet regnskaber inden  

 udløbet af 3-års fristen men havde opgjort de fradragsberettigede udgifter  

 forkert i forhold til  ligningsvejledningens anvisning.
Der  

 blev herefter efter udløbet af 3-års fristen anmodet om ændring af  

 fradrag.
Landsskatteretten lagde til grund, at  det som udgangspunkt  

 er skattemyndighedernes ansvar, at der foretages en korrekt  

 skatteansættelse, når der er selvangivet korrekt og fyldestgørende.
Det  

 var endvidere uomtvisteligt, at der inden udløbet af 3-års  

 fristen var forelagt skatteforvaltningen oplysninger, der kunne  

 begrunde ændring, hvorfor genoptagelse kunne ske i henhold til  

 den dagældende SSL § 34. I sagen   

 SKM2001.93.ØLR ,  

 blev der tilladt genoptagelse, idet en rettidig anmodning herom efter  

 omstændighederne ikke blev anset for frafaldet.
 Genoptagelsesfristen i SFL § 26, stk. 2, gælder kun de  

 pligtmæssige selvangivelsesoplysninger efter SKL § 1.
Hvis fristen for ændring af oplysninger i selvangivelsen om valg mellem  

 flere muligheder, fx valg vedrørende virksomhedsordningen, jf.  

 virksomhedsskattelovens § 2, stk. 2, valg af afskrivningsprocent  

 eller anmodning om efterfølgende af- og nedskrivning, er reguleret i de  

 enkelte særlove (lex specialis), går disse regler forud for  

 genoptagelsesreglerne i skatteforvaltningsloven.
Der kan henvises  

 til TfS 1999, 219 LSR.
Her var fristen for omvalg i  

 virksomhedsskatteloven overskredet, hvorfor genoptagelse ikke kunne  

 tillades.
Hvis betingelserne for omvalg er opfyldt, vil tilladelse til  

 genoptagelse være en ren konsekvens heraf.
Se endvidere TfS 1997, 545  

 DEP.
 Det kan tilføjes, at en efterfølgende ændring af af- og nedskrivninger,  

 som ønskes foretaget uden særskilt hjemmel i afskrivningsloven eller andre  

 særlove, skal behandles efter den almindelige regel om genoptagelse  

 i den inden lov nr. 410 af 2. juni 2003 gældende SSL § 34, stk.  

 2.
 Endvidere bemærkes det, at tilladelse til ordinær genoptagelse vil være  

 en ren konsekvens i de tilfælde, hvor betingelserne for at tillade  

 tilbagefordeling af indkomster samt renteindtægter og renteudgifter er  

 opfyldt, jf. nærmere herom i LV Almindelig del,  afsnit  

 A.B.1.1  og  

 A.D.1.2.
Efter gennemførelse af enhedsorganisationen pr. 1. november 2005 skal  

 anmodning om genoptagelse i alle tilfælde indgives til SKAT,  

 medmindre der er tale om et spørgsmål, hvor et skatteankenævn,  

 Landsskatteretten eller Ligningsrådet (nu Skatterådet) tidligere har taget  

 stilling.
Fører en genoptagelsessag til beslutning om ændring af  

 skatteansættelsen, følges proceduren i SFL § 20. Der skal udsendes  

 agterskrivelse, medmindre den skattepligtiges ændringsbegæring imødekommes  

 fuldt ud, jf.
SFL § 20, stk. 3. Se nærmere afsnit  

 E.3.5.2 .
 Genoptagelse af skatteankenævnenes og Landsskatterettens egne tidligere  

 afgørelser er reguleret i SFL §§ 37 og 46, jf.  

 afsnit   

 A.1.4  

 og   

 A.1.6 .  

 Kompetencen ligger i disse tilfælde hos henholdsvis skatteankenævnene og  

 Landsskatteretten, jf. f.eks.  

 SKM2002.679.ØLR ,  

 hvor betingelserne for genoptagelse af Landsskatterettens egen tidligere  

 kendelse ikke blev anset for opfyldt.
Hvis SKAT giver afslag på en anmodning om ordinær genoptagelse,  

 påklages afgørelsen på samme måde som en skatteansættelse.
Det vil sige  

 til skatteankenævn og/eller Landsskatteretten.
 Hvis en klagemyndighed giver tilladelse til genoptagelse, skal  

 genoptagelsen effektueres hos den myndighed, der sidst har truffet  

 realitetsafgørelse i sagen, jf. dog særreglen om skatteankenævn i SFL  

 § 36, stk. 8. Såfremt sagen genoptages, følger en eventuel klage over  

 ansættelsen den sædvanlige klageinstansfølge efter SFL kap.  

 14-17.
Bestemmelsen i SFL § 26 omfatter ikke gaveafgiftsområdet, for  

 hvilket der gælder særlige frister i boafgiftsloven, jf.
SFL § 26,  

 stk. 8.
G.1.1.2 Ekstraordinær ansættelse Efter skatteforvaltningslovens § 27, stk. 1 kan en ansættelse af  

 indkomst- eller ejendomsværdiskat uanset fristerne i § 26 foretages eller  

 ændres efter anmodning fra den skattepligtige eller efter SKATs  

 bestemmelse i en række nærmere angivne tilfælde.
De opregnede tilfælde  

 udgør således undtagelser til hovedreglen om de almindelige frister  

 i SFL § 26, og genoptagelse i tilfælde omfattet af bestemmelsen  

 benævnes som "ekstraordinær ansættelse". Selv om betingelserne for  

 tilladelse til ekstraordinær genoptagelse i SFL § 27, stk. 1, nr. 1-8, er  

 opfyldt, gælder en række fælles betingelser, der fremgår af SFL § 27,  

 stk. 2-5, og er omtalt efter omtalen af betingelserne i SFL § 27, stk. 1,  

 nr. 1-8. SFL § 27 gælder ikke for ændringer af ejendomsvurderinger,  

 idet sådanne ændringer er reguleret af de særlige fristregler i SFL  

 kapitel 12. Angående den til SFL § 27 tilsvarende  

 tidligere bestemmelse i SSL § 35 er det fastslået i  

 SKM2006.46.VLR ,  

 at heller ikke SSL § 35 omfattede ændringer af ejendomsvurderinger.
Efter den inden lov nr. 410 af 2. juni 2003 gældende § 35, stk. 2 i  

 skattestyrelsesloven var det en betingelse for foretagelse af en  

 ekstraordinær skatteansættelse, jf. § 35, stk. 1, nr. 1-9, at  

 ansættelsesændringen for det enkelte indkomstår indebar en indkomstændring  

 før fradrag på mindst 5.000 kr.
Reglen var gældende for indkomstårene  

 1997-1999 og kan stadig vedrørende disse indkomstår påberåbes af de  

 skattepligtige, når myndighederne ønsker at foretage bebyrdende  

 ansættelsesændringer.
 Bagatelgrænse er i øvrigt ophævet, således at en skatteansættelse  

 kan foretages i de tilfælde, der er anført i SFL § 27, stk. 1, uanset  

 størrelsen af den pågældende indkomstændring.
 Efter nr. 1 kan en ekstraordinær ansættelse foretages, når "der er  

 indtrådt en ændring i det privatretlige eller offentligretlige grundlag  

 for ansættelsen".
 Bestemmelsen er en videreførelse af den tidligere bestemmelse  

 i SSL § 35, stk. 1, nr. 1, jf. lov nr. 410 af 2. juni 2003.
Der er tale om en generel adgang for såvel skattepligtige som  

 skattemyndighederne til en ekstraordinær ændring af  

 en skatteansættelse, hvis anledningen til ansættelsen er, at der  

 efter indkomstårets udløb er indtrådt en ændring i grundlaget for  

 opgørelsen af den indkomst eller den ejerboligværdi, der skal lægges til  

 grund for skatteansættelsen.
Bestemmelsens anvendelse forudsætter, at det  

 forhold, der skal reguleres, tidligere har indgået i skatteansættelsen.  

 Ændringen kan såvel være foranlediget af privatretlige som  

 offentligretlige forhold, fx en dom eller en voldgiftsafgørelse, hvorved  

 retsvirkningerne af en aftale fastlægges, eller en administrativ afgørelse  

 om regulering af en ydelse eller om en efterfølgende dispensation eller  

 bevilling.
 Som eksempler på bestemmelsens anvendelsesområde kan nævnes  

 tilfælde:
 Som et konkret eksempel på bestemmelsens anvendelsesområde kan henvises  

 til  

 SKM2001.594.DEP ,  

 hvor det fastslås, at et tidligere indrømmet rentefradrag kan ændres, når  

 der i forbindelse med en gældseftergivelse skal ske omberegning af  

 rentefradrag i henhold til ligningslovens § 5, stk. 9. Endvidere kan  

 henvises til  

 SKM2006.93.LSR ,  

 hvor der blev tilladt genoptagelse i et tilfælde, hvor udfaldet af en  

 retssag om efterregulering af vederlag for goodwill var ensbetydende med,  

 at der var sket en ændring i det oprindelige grundlag for ansættelse af  

 værdi af goodwill.
Det er en forudsætning for bestemmelsens anvendelse, at ansættelsen er  

 i overensstemmelse med gældende periodiseringsprincipper.
Er der således  

 ikke selvstændig hjemmel til periodisering tilbage i tid, vil bestemmelsen  

 ikke finde anvendelse.
Er der eksempelvis tale om bestridte krav, skal  

 disse som hovedregel først medregnes ved indkomstopgørelsen for det år,  

 hvor tvisten er endeligt afgjort.
Da kravet herefter ikke skal henføres  

 til et tidligere indkomstår, bliver det ikke aktuelt at foretage en  

 ekstraordinær skatteansættelse.
Derimod vil bestemmelsen finde anvendelse,  

 hvis der er hjemmel til periodisering af eksempelvis renter efter et  

 påløbsprincip.
Der vil i denne situation kunne være tale om en ændring af  

 grundlaget for skatteansættelsen for et tidligere indkomstår, hvorefter  

 bestemmelsen finder anvendelse.
Efter nr. 2 kan en ekstraordinær ansættelseforetages, når "ansættelsen  

 er en direkte følge af en ansættelse vedrørende den skattepligtige for et  

 andet indkomstår.
Tilsvarende gælder, hvis ansættelsen er en direkte følge  

 af en ansættelse for det samme eller et andet indkomstår vedrørende den  

 skattepligtiges ægtefælle, med hvilken den skattepligtige var samlevende  

 ved indkomstårets udløb, jf. kildeskattelovens § 4, eller vedrørende et  

 selskab, hvormed den skattepligtige var sambeskattet".
 Bestemmelsen er en videreførelse af den tidligere SSL §  

 35, stk. 1, nr. 3 og 4, jf lov nr. 410 af 2. juni 2003.
Efter bestemmelsen kan der generelt foretages konsekvensændringer  

 af en skattepligtigs skatteansættelser vedrørende andre indkomstår.
Den  

 skatteansættelse, der begrunder konsekvensændringen, kan ligge såvel uden  

 for som inden for de almindelige ansættelsesfrister i SFL §  

 26. Bestemmelsen kan fx anvendes i tilfælde, hvor skattemyndighederne  

 inden for de almindelige ansættelsesfrister forhøjer en skatteansættelse  

 med den virkning, at en skatteansættelse for indkomstår, der ligger uden  

 for de almindelige ansættelsesfrister, skal nedsættes, eller at den  

 skattepligtige inden for de almindelige frister begærer en  

 skatteansættelse nedsat med den virkning, at skatteansættelsen for  

 indkomstår, der ligger uden for de almindelige ansættelsesfrister, skal  

 forhøjes, fx spørgsmålet om hvilket indkomstår en renteudgift skal  

 henføres til.
Der kan henvises til  

 SKM2003.501.LSR ,  

 hvor skattemyndighederne vedrørende indkomståret 2000 foretog en ændring i  

 et selskabs hensættelser til garantiforpligtelser.
Som en følge heraf  

 blev der yderligere foretaget primo- og ultimoreguleringer for 1999  

 og 1998, hvor 3-års fristen i den dagældende SSL § 34 ikke var  

 udløbet.
Vedrørende 1997, hvor 3-års fristen var udløbet, blev der alene  

 foretaget ultimoregulering.
Landsskatteretten fastslog, at  

 ultimoreguleringen for 1997 kunne foretages med hjemmel i den  

 dagældende SSL § 35, stk. 1, nr. 3, ligesom Landsskatteretten  

 anerkendte, at der som led i at opnå en materielt korrekt ansættelse for  

 1997 også skulle foretages primoregulering i dette år.
Se også  

 SKM2006.95.LSR ,  

 hvor periodisering af omkostninger til telefontilskud med hjemmel i den  

 tidligere SSL § 35, stk. 1, nr. 2, nu SFL § 27, stk. 1, nr. 2, blev  

 ændret til fradrag for driftsomkostninger.
Bestemmelsen finder  

 også anvendelse, hvor skatteansættelsen er en direkte følge af en  

 skatteansættelse for et andet selskab, der var sambeskattet med den  

 skattepligtige i det indkomstår, ansættelsen vedrører.
 Det er endvidere præciseret, at bestemmelsen alene finder anvendelse,  

 hvis konsekvensændringen, dvs. den sekundære ansættelse, er en direkte  

 følge af den primære ansættelse.
Bestemmelsen finder herefter anvendelse, hvor myndigheden forhøjer en  

 skatteansættelse vedrørende den skattepligtige, dennes ægtefælle eller et  

 sambeskattet selskab med den virkning, at en skatteansættelse for  

 indkomstår, der ligger uden for de ordinære ansættelsesfrister, skal  

 nedsættes.
Ligeledes vil bestemmelsen finde anvendelse, hvis den  

 skattepligtige, dennes ægtefælle eller et selskab, der er sambeskattet med  

 den skattepligtige, begærer nedsættelse af ansættelsen med den følge, at  

 skatteansættelsen for et indkomstår, der ligger uden for de ordinære  

 ansættelsesfrister, skal forhøjes.
Hvad særligt angår ændringer hos en  

 ægtefælle er baggrunden for reglen, at der gælder fælles  

 skatteberegning for samlevende ægtefæller, jf. personskattelovens § 7.  

 Bestemmelsen vil også kunne anvendes på spørgsmål om anvendelse af  

 reglerne om beskatning af ægtefæller, der sammen driver en virksomhed, jf.  

 kildeskattelovens § 25 A.
Bestemmelsen kan ikke anvendes på privatretlige  

 dispositioner mellem samlevende ægtefæller, når dispositionen ikke er  

 særligt skatteretligt reguleret.
Bestemmelsen finder derimod ikke anvendelse, hvis en forhøjelse af  

 skatteansættelsen for et indkomstår, der ligger inden for de ordinære  

 ansættelsesfrister, giver anledning til forhøjelse af en skatteansættelse  

 vedrørende et indkomstår, der ligger uden for de ordinære  

 ansættelsesfrister.
Det vil heller ikke være en direkte følge, hvis  

 myndigheden fx ved ligningen af indkomståret 2001 forhøjer  

 skatteansættelsen med et beløb, som ved en senere landsskatteretskendelse  

 viser sig korrekt at skulle henføres til indkomståret 1997, da en sådan  

 forhøjelse ikke kan anses for at være en direkte følge af den ændrede  

 ansættelse for indkomståret 2001.
I tilknytning til bestemmelsen i SFL § 27, stk. 1, nr. 2, kan i  

 øvrigt anføres, at uanset fristerne i skatteforvaltningsloven gælder det  

 helt grundlæggende princip, at der kan foretages ændringer inder for det  

 samme indkomstår i det omfang ændringen udspringer af den skattepligtiges  

 anmodning om genoptagelse, jf.
TfS 1998.315 VLD.
 Efter nr. 3 kan en ekstraordinær ansættelse foretages, når "en  

 ansættelse af overdragelsessummen for et aktiv, jf.  

 ejendomsavancebeskatningsloven § 4, stk. 6, eller afskrivningslovens § 45,  

 stk. 3, vedrørende en anden skattepligtig er ændret".
Bestemmelsen er - uanset den ændrede formulering - en videreførelse af  

 den inden lov nr. 410 af 2. juni 2003 gældende § 35, stk. 1, nr. 10 i  

 skattestyrelsesloven.
Der henvises til afsnit  

 G.3.2.1  

 om "Den inden lov nr. 410 af 2. juni 2003 gældende SSL § 35, stk. 1, nr.  

 10".
Efter nr. 4 kan en ekstraordinær ansættelse foretages, når "en  

 udenlandsk skattemyndighed har truffet en afgørelse, der har betydning for  

 beskatningen af den skattepligtige.
Det er en betingelse, at den danske  

 skattemyndighed anerkender afgørelsen".
Med bestemmelsen videreføres den inden lov nr. 410 af 2. juni 2003  

 gældende § 35, stk. 1, nr. 5 i skattestyrelsesloven, hvorefter ændringer i  

 skatteansættelsen kan foretages uden for de ordinære ansættelsesfrister  

 vedrørende kontrollerede transaktioner mellem parter som nævnt i § 3 B i  

 skattekontrolloven.
Der henvises til  

 G.3.2.1  

 om "Den inden lov nr. 410 af 2. juni 2003 gældende SSL § 35, stk. 1, nr.  

 5".
 Herudover er bestemmelsens anvendelsesområde ifølge lov nr. 410 af 2.  

 juni 2003 udvidet, således at ændringer af skatteansættelsen kan foretages  

 i alle tilfælde, hvor ændringen er en direkte følge af, at en udenlandsk  

 skattemyndighed har truffet en afgørelse, der har betydning for  

 beskatningen, når den danske skattemyndighed anerkender den udenlandske  

 myndigheds afgørelse.
 Udvidelsen af bestemmelsen vil sikre, at en skattepligtig - i tilfælde,  

 hvor en dansk skattemyndighed konstaterer, at der foreligger  

 dobbeltbeskatning - kan få ændret skatteansættelsen efter udløbet af den  

 ordinære ansættelsesfrist, uden at det vil være nødvendigt at gennemføre  

 en for både skatteyder og myndigheder tidskrævende gensidig  

 aftaleprocedure med det ene formål at skabe hjemmel for  

 fristgennembrud.
Tilsvarende anvendelsesområdet for den inden lov nr. 410 af 2. juni  

 2003 gældende § 35, stk. 1, nr. 5 i skattestyrelsesloven vil den danske  

 skattemyndighed ligeledes kunne foretage en ekstraordinær  

 skatteansættelse, hvis myndigheden undtagelsesvis konstaterer, at en  

 udenlandsk skattemyndighed har truffet en afgørelse, der ellers ville føre  

 til dobbelt ikke-beskatning.
Bestemmelsen indebærer eksempelvis, at en  

 ansættelsesændring, der er en følge af, at en udenlandsk skattemyndighed  

 har truffet afgørelse om beskatning af et sambeskattet selskab, kan  

 gennemføres efter udløbet af de ordinære ansættelsesfrister.
En  

 lempelsesberegning for et dansk selskab, som er sambeskattet med et  

 datterselskab i USA og har fået credit for datterselskabets betalte  

 skatter i USA, vil således kunne genoptages og ændres efter udløbet af de  

 ordinære ansættelsesfrister, hvis de amerikanske skatter senere  

 tilbagebetales som følge af carry back regler.
 Efter nr. 5 kan en ekstraordinær ansættelseforetages, når "den  

 skattepligtige eller nogen på dennes vegne forsætligt eller groft uagtsomt  

 har bevirket, at skattemyndighederne har foretaget en ansættelse på et  

 urigtigt eller ufuldstændigt grundlag".
Bestemmelsen finder alene anvendelse i forbindelse med ansættelser, der  

 foretages på myndighedernes initiativ.
Fristen for den skattepligtiges  

 anmodning om genoptagelse af skatteansættelsen suspenderes derimod ikke  

 efter bestemmelsen.
Bestemmelsen skal ses i sammenhæng med bestemmelsen i  

 SFL § 27, stk. 2, hvorefter en ansættelsesændring skal varsles senest 6  

 måneder efter at SKAT er kommet til kundskab om det relevante faktum.  

 Dommen  

 SKM2003.9.ØLR  

 vedrører reaktionsfristreglen i den tidligere skattestyrelseslovs § 35,  

 stk. 4, men har analogisk betydning for de gældende regler i  

 skatteforvaltningsloven.
I dommen blev det lagt til grund, at  

 reaktionsfristen først begyndte at løbe ca. 2 måneder efter, at  

 skattemyndighederne havde modtaget ufuldstændige oplysninger, idet retten  

 indrømmede skattemyndighederne en vis rimelig tid til at bearbejde de  

 modtagne oplysninger.
I modsætning til anvendelsesområdet for den inden lov nr. 410 af 2.  

 juni 2003 gældende § 35, stk. 1, nr. 6 i skattestyrelsesloven, hvorefter  

 anvendelse af bestemmelsen ikke forudsætter, at der er begået et strafbart  

 forhold, men at der skal være udvist "mere end almindelig uagtsomhed af  

 den skattepligtige eller dennes repræsentant", er vurderingen af, om der  

 foreligger grov uagtsomhed eller forsæt efter SFL § 27, stk. 1, nr.  

 5, identisk med vurderingen i forhold til de tilsvarende begreber i  

 skattekontrolloven.
Bestemmelsen finder således kun anvendelse i tilfælde,  

 hvor der foreligger et strafbart forhold, jf. skattekontrollovens afsnit  

 III.
Bestemmelsens anvendelse er imidlertid ikke betinget af, at der gøres  

 et strafansvar gældende mod den skattepligtige.
Uanset at der således ikke  

 er rejst en straffesag, eller der eventuelt er sket frifindelse i denne  

 sag, kan bestemmelsen finde anvendelse, idet baggrunden for udfaldet i  

 straffesagen kan bero på straffesagens særlige karakter herunder  

 eksempelvis andre krav til bevisets styrke end i den civile skattesag.
 Bestemmelsen finder ikke anvendelse i tilfælde, hvor der anmodes om  

 nedsættelse som følge af grov uagtsomhed hos den skattepligtiges revisor,  

 jf.  

 SKM2002.371.LSR ,  

 hvor Landsskatteretten anfører, at den tidligere  

 tilsvarende bestemmelse i skattestyrelsesloven alene kunne  

 anvendes, når der er grundlag for at forhøje en ansættelse.
 Bestemmelsens anvendelse forudsætter ikke, at der er begået et  

 strafbart forhold, men der skal være udvist mere end almindelig uagtsomhed  

 af den skattepligtige eller dennes repræsentant, typisk i forbindelse med  

 opfyldelse af selvangivelsespligten.Se  

 SKM2004.252.LSR ,  

 hvor den dagældende tilsvarende bestemmelse i  

 skattestyrelseslovens § 35, stk. 1, nr. 6, fandt anvendelse i et  

 tilfælde, hvor det blev anset for mindst groft uagtsomt, at et udenlandsk  

 selskabs underskud var fratrukket i moderselskabet, og hvor dette  

 ikke var muligt, fordi betingelserne for sambeskatning ikke var  

 opfyldt.
Hvad angår afgrænsningen mellem grov og simpel uagtsomhed findes  

 en lang række domme og LSR-afgørelser, der er truffet på grundlag af  

 tidligere tilsvarende, men ikke helt identiske, regler i  

 skattestyrelsesloven.
Selv om disse afgørelser således ikke  

 har direkte betydning for den gældende bestemmelse i SFL § 27, stk.  

 1, nr. 5, vil de have vejledende betydning ved afgrænsningen mellem  

 grov og simpel uagtsomhed.
Denne doms- og LSR-praksis er refereret i  

 Vejledning om processuelle regler på SKATs område 2005-3,  

 G.3.2.2.2  

 vedrørende skattestyrelseslovens § 35, stk. 4.
Efter nr. 6 kan en ekstraordinær ansættelse foretages, når "Skatterådet  

 udnytter sin kompetence efter § 2, stk. 3, til at ændre en  

 skatteankenævnsafgørelse.
Det er dog en betingelse, at den skattepligtige  

 senest 3 måneder efter skatteankenævnets afgørelse er underrettet om, at  

 afgørelsen er udtaget til ændring.
Underretning inden for fristen er en  

 betingelse for gyldigheden af den skatteansættelse, der foretages efter  

 bestemmelsen.
Det sikres herved, at den skattepligtige så tidligt som  

 muligt bliver bekendt med, at afgørelsen kan blive ændret.
 Som følge af den etablerede enhedsforvaltning er den hidtil gældende  

 revisionskompetence efter SSL §§ 14 og 19 faldet bort.
 Bestemmelsen finder således alene anvendelse i relation til  

 Skatterådets udøvelse af sin kompetence efter SFL § 2, stk. 3 overfor  

 skatteankenævnsafgørelser.
Efter nr. 7 kan en ekstraordinær skatteansættelse foretages, når  

 "hidtidig praksis er endelig underkendt ved en dom, en  

 landsskatteretskendelse eller skatteministerens beslutning efter § 49, 2.  

 pkt., eller en praksisændring er offentliggjort af Skatteministeriet.
I  

 disse tilfælde kan genoptagelse foretages til gunst for den skattepligtige  

 fra og med det indkomstår, der har været til prøvelse i den første sag,  

 der resulterede i en underkendelse af praksis, eller fra og med det  

 indkomstår, der er påbegyndt, men endnu ikke udløbet 5 år forud for  

 underkendelsen af praksis".
Bestemmelsen er en videreførelse af den inden lov nr. 410 af 2. juni  

 2003 gældende § 35, stk. 1, nr. 7 i skattestyrelsesloven, der alene  

 omhandlede genoptagelse, når domstolene eller Landsskatteretten havde  

 underkendt hidtidig praksis.
Den gældende bestemmelse i SFL § 27,  

 stk. 1, nr. 7, blev ved lov nr. 410 af 2. juni 2003 udvidet, således  

 at den også finder anvendelse dels i tilfælde, hvor ministeren har truffet  

 beslutning om, at et spørgsmål, der er påkendt af Landsskatteretten, skal  

 genoptages til fordel for den skattepligtige, jf.
SFL § 49, 2.  

 pkt (tidligere SSL § 32, 2. pkt.), og dels i tilfælde, hvor  

 skattemyndighederne træffer beslutning om ændring af praksis vedrørende et  

 spørgsmål, der ikke er påkendt af Landsskatteretten.
Bestemmelsen skal  

 således ses i sammenhæng med skatteforvaltningslovens § 49, 2.  

 pkt.
Efter ordlyden i SFL § 27, stk. 1, nr. 7, 2. pkt., er  

 det tydeliggjort, at bestemmelsen alene finder anvendelse til gunst  

 for den skattepligtige.
Myndighederne kan således ikke foretage eller  

 ændre en skatteansættelse på grundlag af en underkendelse af praksis, hvis  

 genoptagelse af ansættelsen samlet set vil være til skade for den  

 skattepligtige.
Bestemmelsens anvendelse forudsætter, at en administrativ praksis  

 vedrørende skatteansættelser er underkendt.
Administrativ praksis  

 vedrørende skatteansættelser offentliggøres normalt i den årlige  

 Ligningsvejledning.
Bestemmelsen kan ikke anvendes på underkendelse af  

 afgørelser, der ikke hviler på en administrativ praksis.
Bestemmelsens anvendelse forudsætter, at praksis er endeligt underkendt  

 ved en landsskatteretskendelse eller ved en dom.
Heri ligger, at  

 landsskatteretskendelsen ikke er indbragt for domstolene ved udløbet af  

 fristerne i SFL §§ 48 og 49 for indbringelse af  

 landsskatteretskendelser for domstolene, eller at dommen ikke er anket ved  

 ankefristens udløb.
Som eksempel på en afgørelse, hvor der ikke var tale  

 om en underkendelse af hidtidig praksis kan nævnes  

 SKM2003.492.LSR ,  

 hvor Landsskatteretten fandt, at der ikke kunne ske genoptagelse  

 efter den dagældende regel i SSL § 35, stk. 1, nr. 7, på  

 grundlag af en bemærkning i LV 1999 om, at der kunne ske  

 pristalsregulering af en faktisk kontantomregnet  

 anskaffelsessum.
Landsskatteretten lagde til grund, at det ikke var  

 godtgjort, at der tidligere havde eksisteret en administrativ praksis om  

 at nægte pristalsregulering.
 Det antages, at bestemmelsen ikke kun finder anvendelse på endeligt  

 underkendende landsskatteretskendelser eller domme, men også på retsforlig  

 i domstolssager, der indebærer en accept fra Skatteministeriet af, at  

 hidtidig praksis er forkert.
Efter bestemmelsen kan genoptagelse som følge af en underkendt  

 praksis ikke kun foretages inden for den almindelige 3-årige  

 ansættelsesfrist, men efter den skattepligtiges valg enten tilbage fra og  

 med det indkomstår, der har været til prøvelse i den første sag, der  

 resulterede i underkendelsen af praksis, eller fra og med det indkomstår,  

 der er påbegyndt, men endnu ikke udløbet 5 år forud for underkendelsen af  

 praksis.
Foreligger der fx en endelig underkendelse af en praksis 4½ år  

 efter udløbet af det indkomstår, der har været til prøvelse i den første  

 sag, der resulterede i underkendelsen af praksis, vil genoptagelse kunne  

 foretages også for det indkomstår, der ligger forud herfor.
Ved fastlæggelsen af hvilke indkomstår, der kan genoptages, skal  

 udgangspunktet tages i den første endeligt underkendende kendelse eller  

 dom.
En efterfølgende endeligt underkendende kendelse eller dom kan ikke  

 lægges til grund, selv om den vedrører indkomstår, der ligger længere  

 tilbage i tid end i den første underkendende afgørelse.
Som følge af bestemmelsen i SFL § 27, stk. 1, nr.  

 7, gennemgår SKAT løbende landsskatteretskendelser og  

 skattedomme med henblik på at konstatere, om en ligningsmæssig  

 praksis bliver underkendt endeligt.
Hvis dette konstateres,  

 offentliggør SKAT en meddelelse herom i form af et  

 genoptagelsescirkulære, der indeholder en beskrivelse af afgørelsen og en  

 angivelse af, hvilke indkomstår der var til prøvelse i den første endeligt  

 underkendende kendelse eller dom.
I cirkulæret indgår en beskrivelse  

 af, hvilken ny retsstilstand kendelsen eller dommen medfører.
Disse  

 cirkulærer kan af såvel skattepligtige som skattemyndigheder lægges  

 til grund for en vurdering af, om der er grundlag for at gennemføre  

 en ekstraordinær genoptagelse, der er begrundet med at praksis er  

 underkendt.
Hvis SKAT er bekendt med, at en  

 skatteansættelse er foretaget under anvendelse af en praksis, der er  

 underkendt, skal SKAT af egen drift søge ansættelsen ændret.
 SKAT er ikke bundet til kun at tillade genoptagelse  

 efter SFL § 27, stk. 1, nr. 7, i tilfælde, hvor der  

 er udsendt et genoptagelsescirkulære, idet der kan være situationer,  

 hvor sådan udsendelse undlades som følge af f.eks. at kredsen af  

 genoptagelsesberettigede er myndighederne bekendt.
Efter gældende ret kan en landsskatteretskendelse, der stadfæster  

 myndighedernes afgørelse, anfægtes ved, at den skatte- eller  

 afgiftspligtige indbringer sagen for domstolene.
Hvis Skatteministeriet  

 under sagen vurderer, at ministeriet ikke kan opnå medhold i sagen, vil  

 sagen blive afsluttet ved, at ministeriet tager bekræftende til genmæle.  

 Den skatte- eller afgiftspligtige må ligeledes anlægge sag ved domstolene,  

 uanset at det på forhånd er givet, at ministeriet vil tage bekræftende til  

 genmæle i sagen.
Der er derfor af procesbesparende grunde indført en adgang for  

 skatteministeren til at beslutte, at en sag skal genoptages med henblik på  

 ændring af afgørelsen til fordel for den skatte- eller afgiftspligtige,  

 når det på forhånd vurderes, at Skatteministeriet vil tabe sagen, hvis  

 sagen indbringes for domstolene.
Sagen kan herved afsluttes på det  

 tidligst mulige tidspunkt, og den skatte- eller afgiftspligtige tvinges  

 ikke til at anlægge sag ved domstolene, hvis det på forhånd er givet, at  

 ministeriet vil tage bekræftende til genmæle.
Departementet vil i sådanne sager tage kontakt til den skatte- eller  

 afgiftspligtige umiddelbart efter, at man af SKAT er blevet  

 gjort opmærksom på kendelsen, med henblik på at orientere den skatte-  

 eller afgiftspligtige om, at ministeriet undersøger rigtigheden af  

 kendelsen.
Departementet vil samtidig meddele den skatte- eller  

 afgiftspligtige, at ministeriet - for det tilfældes skyld, at ministeriet  

 alligevel ikke ønsker at opgive sagen - ikke vil påberåbe sig en eventuel  

 overskridelse af fristen på 3 måneder for indbringelse af den pågældende  

 kendelse for domstolene, hvis kendelsen indbringes inden 1 måned efter, at  

 ministeriet har afgivet et endeligt svar til den skatte- eller  

 afgiftspligtige.
Det må forventes, at bestemmelsens anvendelsesområde bliver meget  

 begrænset.
Bestemmelsen er således ikke udtryk for, at der herved er givet  

 den skatte- eller afgiftspligtige en ekstra klagemulighed.
En anmodning  

 fra den skatte- eller afgiftspligtige til skatteministeren om at bringe  

 bestemmelsen i SFL § 49, 2. pkt., i anvendelse, vil blive betragtet  

 som et partsindlæg, og den skatte- eller afgiftspligtige kan ikke forvente  

 af få meddelt en længere forlængelse af indbringelsesfristen på baggrund  

 af sin anmodning.
Selv om det vurderes, at de sager, som bestemmelsen tager sigte på, i  

 første række er sager uden vidererækkende betydning, kan det også komme på  

 tale på forhånd at opgive sager af principiel karakter.
Derfor er der  

 i SFL § 27, stk. 1, nr. 7, og § 32, stk. 1, nr. 1, givet  

 mulighed for, at ministerens beslutning efter bestemmelsen i  

 skatteforvaltningslovens § 49, 2. pkt., kan føre til genoptagelse i  

 tilsvarende sager i samme omfang, som hvis den pågældende sag var blevet  

 indbragt for domstolene.
Bestemmelsen indebærer således på skatteområdet, at der på baggrund af  

 ministerens beslutning vil kunne ske genoptagelse fra og med det  

 indkomstår, den sag, der resulterede i underkendelse af hidtidig praksis,  

 vedrører, eller fra og med det indkomstår, der er påbegyndt men endnu ikke  

 udløbet 5 år forud for underkendelsen af praksis.
Der henvises til afsnit  

 G.1.2  

 for så vidt angår bestemmelsens betydning på afgiftsområdet.
Kompetencen til at træffe beslutning efter denne bestemmelse er henlagt  

 til Skatteministeriets departement.
Det forudsættes, at Kammeradvokatens  

 indstilling indhentes som grundlag for beslutningen om, at der skal ske  

 genoptagelse.
Kompetencen til at ændre ansættelsen i de sager, hvori der  

 træffes beslutning om genoptagelse efter bestemmelsen  

 tilkommer SKAT.
Efter bestemmelsen i SFL § 27, stk. 1, nr. 7 kan genoptagelse  

 ligeledes ske på baggrund af en praksisændring offentliggjort af  

 Skatteministeriet.
En sådan praksisændring vil normalt blive  

 offentliggjort ved, at SKAT udsender et genoptagelsescirkulære.
Det  

 forudsættes, at Kammeradvokatens indstilling indhentes som grundlag for  

 beslutningen om genoptagelse i disse tilfælde.
 Bestemmelsen indebærer, at der i tilfælde, hvor skattemyndighederne,  

 uden at Landsskatteretten har påkendt spørgsmålet, må erkende, at praksis  

 ikke kan opretholdes, på grundlag af praksisændringen kan ske genoptagelse  

 i samme omfang, som hvis spørgsmålet var indbragt for Landsskatteretten,  

 og myndighedernes praksis herved var undekendt.
 Om andre praksisændringer se afsnit  

 E.1 .
 Efter nr. 8 kan en ekstraordinær skatteansættelse foretages,når "told-  

 og skatteforvaltningen efter anmodning fra den skattepligtige giver  

 tilladelse til ændring af ansættelsen som følge af, at der foreligger  

 særlige omstændigheder".
Bestemmelsen indebærer, at ændring af ansættelsen kan tillades efter en  

 konkret vurdering af forholdene, men en tilladelse er naturligvis først og  

 fremmest betinget af, at der er en rimelig udsigt til, at genoptagelse vil  

 resultere i en indholdsmæssig ændring af ansættelsen.
Der kan vedrørende  

 denne betingelse henvises til afgørelser til følgende  

 afgørelser, hvor grundlaget er den tidligere tilsvarende bestemmelse  

 i SSL § 4, stk. 2.  

 SKM2002.230.VLR ,  

 hvor genoptagelse med henblik på indrømmelse af personfradrag blev nægtet  

 allerede fordi den skattepligtige ikke blev anset som fuldt  

 skattepligtig til Danmark.
Se tilsvarende  

 SKM2005.240.ØLR ,  

 hvor tilladelse til ekstraordinær genoptagelse blev nægtet, allerede fordi  

 der ikke materielt kunne gives den skattepligtige medhold i, at en bil var  

 ejet af hans selskab i stedet for af ham.
Den skattepligtige skal efter bestemmelsen dokumentere eller  

 sandsynliggøre, at betingelserne for genoptagelse er opfyldt.
Den  

 skattepligtige bærer således risikoen for, at bevisbyrden kan være  

 tungere, jo ældre år der er tale om.
Er der således tale om genoptagelse  

 for indkomstår, der ligger langt tilbage i tid, og SKAT af denne  

 grund ikke længere er i besiddelse af selvangivelsesmaterialet, må der  

 stilles krav om, at den skattepligtige fuldt og helt kan dokumentere  

 ændringens berettigelse eksempelvis ved fremlæggelse af kopi af det  

 relevante selvangivelsesmaterale.
Forudsat der er en rimelig udsigt til, at en  

 genoptagelsestilladelse vil kunne resultere i indholdsmæssig ændret  

 ansættelse, er anvendelsesområdet for SFL § 27, stk. 1,  

 nr. 8, tilfælde, hvor der foreligger særlige omstændigheder,  

 bortset fra de tilfælde, hvor genoptagelse kan ske efter de objektive  

 betingelser i bestemmelsens øvrige punkter, jf.
SFL § 27, stk. 1, nr.  

 1-7, og hvor det må anses for urimeligt at opretholde ansættelsen.
Når en  

 anmodning om ekstraordinær genoptagelse imødekommes, gælder tilladelsen  

 ikke hele ansættelsen, men kun det eller de punkter, der er givet  

 tilladelse for.
Betingelsen for tilladelse til ekstraordinær  

 genoptagelse var ligeledes efter den tidligere gældende bestemmelse i SSL  

 § 4, stk. 2, at der var tale om særlige omstændigheder.
Praksis vedrørende  

 SSL § 4, stk. 2, har derfor i et vist omfang vejledende betydning for  

 forvaltningen af SFL § 27, stk. 1, nr. 8. Beskrivelsen af indholdet i SFL  

 § 27, stk. 1, nr. 8, vil derfor på udvalgte punkter  

 skulle suppleres med praksis vedrørende den tidligere SSL § 4,  

 stk. 2.
Genoptagelse vil endvidere kunne ske i det omfang, der er  

 begået ansvarspådragende fejl af myndighederne.
Bestemmelsen vil dog  

 yderligere finde anvendelse, hvor der er begået fejl af myndigheden, uden  

 at fejlene kan anses for ansvarspådragende, når fejlen har medført en  

 materiel urigtig ansættelse, og det efter en konkret vurdering må anses  

 for urimeligt at opretholde ansættelsen.
At SKATs retsanvendelse og  

 fortolkninger bliver tilsidesat af Landsskatteretten eller domstolene, vil  

 som udgangspunkt ikke være ensbetydende med, at der er udvist  

 myndighedsfejl, jf. dommene nedenfor.
 Der kan suppleres med følgende beskrivelse af praksis vedrørende  

 den tidligere bestemmelse i SSL § 4, stk. 2. I sagen  

 SKM2002.569.ØLR  

 blev det ikke anset for en ansvarspådragende myndighedsfejl, at den ene  

 ægtefælles selvangivne fradrag for andelen af samlede renteudgifter på et  

 fælles lån blev korrigeret fra 2/3 til ½ som følge af, at ægtefællerne  

 tilsammen havde fratrukket mere end 100 % af de samlede renteudgifter.
 Vedrørende ansvar for urigtig retsanvendelse blev det i dommen TfS  

 1999, 557 VLD fastslået, at ligningsmyndigheden havde handlet  

 ansvarspådragende ved i strid med indholdet af Ligningsvejledningen kun at  

 have lagt vægt på navnet på registreringsattesten ved vurderingen af, hvem  

 der var rette ejer af en bil.
 I modsætning hertil fik Skatteministeriet medhold i, at  

 skattemyndighedernes hidtidige, men nu underkendte praksis om  

 beskatning af rejsegodtgørelse til medarbejdere beskæftiget ved  

 Storebælts-projektet, ikke var ansvarspådragende, jf.  

 SKM2001.183.HR .  

 Se med tilsvarende resultat  

 SKM2001.181.VLR  

 om underkendelse af rentefikseringspraksis,  

 SKM2001.56.VLR  

 om underkendelse af praksis om tidspunktet for afståelse af aktier og  

 SKM2006.101.LSR  

 om underkendelse af praksis om arbejdsmarkedsbidrag om sygedagpenge.
 Vedrørende øvrig culpøs adfærd hos myndighederne er dette  

 tidligere eksempelvis forekommet, hvis en kommunal  

 skattemyndighed i strid med sin kompetence med urette havde givet  

 forhåndstilsagn om senere genoptagelse, hvis skattemyndighederne skulle  

 tabe en tilsvarende verserende sag og dette gav anledning til udsendelse  

 af et særligt genoptagelsescirkulære.
Også i denne henseende har den praksis, der var dannet i henhold til  

 den tidligere bestemmelse i SSL § 4, stk. 2, vejledende betydning.
Efter  

 denne praksis gjaldt, at hvis der i forbindelse med foretagelse af en  

 ansættelse var sket formelle fejl, var dette som udgangspunkt  

 ikke en særlig omstændighed, der kan begrunde ekstraordinær  

 genoptagelse, jf. fx   

 SKM2003.288.HR ,  

 hvor der trods mangler ved begrundelsen ikke blev tilladt ekstraordinær  

 genoptagelse.
Det fremgår derimod af dommen  

 SKM2003.248.ØLR ,  

 at der er tale om særlige omstændigheder, når den formelle mangel har  

 ugyldighedsvirkning.
I den nævnte sag var der ikke i begrundelsen for  

 afgørelsen henvist til skattestyrelseslovens regler om betingelserne  

 for suspension i henhold til den dagældende SSL § 35, stk. 4, hvilket blev  

 anset for at have ugyldighedsvirkning.
Som følge heraf blev der tilladt  

 ekstraordinær genoptagelse efter den dagældende bestemmelse i SSL § 4,  

 stk. 2. Der vil som følge heraf også være tale om særlige omstændigheder i  

 tilfælde, hvor formelle fejl medfører absolut ugyldighed.
Der vil  

 være tale om absolut ugyldighed, hvis den formelle mangel har en sådan  

 karakter, at den uden nogen form for væsentlighedsvurdering helt åbenbart  

 vil medføre ugyldighed.
En fejl, der medfører absolut ugyldighed, kan fx  

 være overskridelse af fristen i den tidligere SSL § 35, stk. 1 i tilfælde,  

 hvor der ikke er tale om suspension. . Udgangspunktet er i øvrigt, at  

 klage over formelle fejl skal ske i sædvanlig instansfølge, dvs. til  

 skatteankenævnet og eventuelt videre til Landsskatteretten.
At skatteansættelsen er foretaget skønsmæssigt på grund af  

 manglende selvangivelse, og selvangivelsen så indgives mere end 3  

 år og 4 måneder efter indkomstårets udløb, begrunder ikke i  

 sig selv ekstraordinær genoptagelse.
Anderledes hvis der er begået  

 myndighedsfejl i forbindelse med foretagelse af den skønsmæssige  

 ansættelse, idet der i henhold til SFL § 27, stk. 1, nr. 8, vil kunne  

 tillades ekstraordinær genoptagelse, hvis SKAT foretaget en åbenbart  

 urimelig skønsmæssig ansættelse,  

jf. herved  

 SKM2006.467.LSR ,  

 hvor en skønnet fortjeneste af aktiesalg blev anset for urimeligt  

 foretaget.
Jf. endvidere   

 SKM2006.412.LSR ,  

 hvor Landsskatteretten traf afgørelse om ekstraordinær genoptagelse af en  

 skønnet ansættelse, der blev anset for åbenbart urimelig, når der hensås  

 til de foregående og det efterfølgende års selvangivne overskud af  

 virksomhed.
Det blev endvidere tillagt betydning, at klagerens  

 barn havde været alvorligt syg.  

 Bestemmelsen  

 vil tillige kunne finde  

 anvendelse, selv om en skønsmæssig ansættelse ikke er åbenbart urimelig,  

 hvis SKAT har anvendt sanktioner med henblik på inddrivelse af  

 selvangivelsen uden at gøre opmærksom på, at indgivelse af selvangivelsen  

 efter udløbet af fristen i SFL § 26, stk. 1 og 2, ikke vil kunne  

 ændre den skønsmæssige ansættelse.
Praksis vedrørende den tidligere bestemmelse i SSL § 4, stk.  

 2, har også her vejledende betydning.
Der kan nævnes  

 følgende afgørelser, hvor der ikke var grundlag for at genoptage en  

 skønsmæssig ansættelse, jf.
TfS 2000, 902 ØLD og TfS 2000, 388 ØLD.
I den  

 sidstnævnte dom lagde landsretten endvidere til grund, at det ikke i sig  

 selv talte for genoptagelse, at den skattepligtiges tidligere revisor  

 havde tilbageholdt regnskabsmaterialet på grund af den skattepligtiges  

 manglende betaling af revisionshonoraret, og den skattepligtige derfor  

 havde været afskåret fra at indsende selvangivelse.  Endvidere  

 kan henvises til  

 SKM2003.288.HR ,  

 hvorefter der ikke var grundlag for at genoptage en skønsmæssig  

 forhøjelse, da anmodningen var støttet på omstændigheder, som den  

 skattepligtige hele tiden havde været bekendt med, og da anmodningen først  

 blev indgivet 1½ år efter foretagelse af den skønsmæssige forhøjelse.
 Bestemmelsen vil eksempelvis finde anvendelse i tilfælde, hvor en  

 urigtig anvendelse skyldes svig fra tredjemand eller andre særlige  

 omstændigheder, der ikke kan bebrejdes den skattepligtige.
SFL § 27, stk. 1, nr. 8, finder ikke anvendelse, når det kan  

 lægges til grund, at den skattepligtige har overset eller glemt et  

 fradrag.
Det tilsvarende gælder, hvis den skattepligtige som følge af egne  

 fejl har selvangivet indkomst med et for stort beløb.
Der kan f.eks. være tale om, at særlige konsekvensændringer,  

 der falder uden for de tilfælde, der er opregnet i SFL § 27, stk. 1,  

 i øvrigt, vil kunne være omfattet af bestemmelsen.
Er der  

 eksempelvis sket beskatning af udbetalinger til medarbejdere som løn, og  

 nægter SKAT efterfølgende arbejdsgiveren fradrag for udbetalingerne  

 under henvisning til, at der er tale om afdrag på lån, vil  

 konsekvensændringer vedrørende medarbejdernes skatteansættelse således  

 kunne være omfattet af bestemmelsen.  

I sagen  

 SKM2006.412.LSR  

 blev der tilladt ekstraordinær genoptagelse, bl. a. under hensyn til, at  

 klagerens barn havde været ramt af alvorlig sygdom.
Bortset herfra eksisterer der endnu ikke nogen  

 afgørelsespraksis  vedrørende andre særlige omstændigheder.
Der  

 findes imidlertid enkelte afgørelser, der er truffet på grundlag af den  

 tidligere bestemmelse i SSL § 4, stk. 2. Som følge af forarbejderne til  

 den gældende bestemmelse i SFL § 27, stk. 1, nr. 8, har disse  

 afgørelser ingen umiddelbar præjudikatsvirkning for den gældende  

 bestemmelse, således at afgørelserne alene tjener som illustration på,  

 hvilke tilfælde, der kan opstå i praksis.
Afgørelserne refereres  

 nedenfor, men det understreges, at der tages det forbehold, at de nævnte  

 sager ikke nødvendigvis ville få det samme udfald, hvis de skulle bedømmes  

 efter den gældende regel i SFL § 27, stk. 1, nr. 8. Vedrørende  

 indkomstår inden 2000 vil de nedenfor nævnte afgørelser dog fortsat have  

 direkte præjudikatsvirkning i det omfang de skattepligtige bliver stillet  

 gunstigere end efter den gældende bestemmelse i SFL § 27, stk. 1, nr.  

 8.
Der er tale om følgende tilfælde vedrørende den tidligere SSL  

 § 4, stk. 2, nemlig  

 SKM2002.79.LR  

 og  

 SKM2002.307.TSS .  

 I den førstnævnte sag havde et selskab aktiveret et valutakurstab på  

 afskrivningssaldoen, hvilket af myndighederne blev ændret til løbende  

 fradrag for driftsomkostninger, således at der skulle anmodes om fradrag  

 vedrørende mere end 3 år gamle indkomstår.
Selskabet fik tilladelse til  

 ekstraordinær genoptagelse under hensyn til, at selskabets forkerte  

 skattemæssige kvalifikation ikke var tilsigtet og i øvrigt var sket på et  

 tidspunkt, hvor 3-års fristen ikke var overskredet.
I den anden sag  

 SKM2002.307.TSS  

 var den skattepligtige blevet dobbeltbeskattet af lønindkomst.
Det blev  

 anset for en særlig omstændighed, at en gensidig forhandling mellem  

 landene om beskatningsretten åbenbart ville medføre, at det  

 pågældende udland blev tillagt beskatningsretten.
Under hensyn hertil blev  

 skatteansættelsen genoptaget med henblik på lempelse.
Derimod blev der  

 ikke tilladt ekstraordinær genoptagelse i en sag, hvor ligningsmyndigheden  

 vedrørende 1996-1998 havde omkvalificeret en leasingaftale til en  

 kreditkøbsaftale.
Vedrørende indkomstårene 1994 og 1995 var 3-års fristen  

 udløbet, hvorfor den skattepligtige anmodede om en tilsvarende  

 omkvalificering, hvilket blev nægtet med den begrundelse, at ingen af de i  

 lovforarbejderne nævnte ekspempler svarede til den foreliggende situation,  

 jf.  

 SKM2003.368.VLR . Den  

 skattepligtiges sociale, personlige eller økonomiske forhold vil kun helt  

 undtagelsesvis kunne begrunde ekstraordinær genoptagelse.
Ved vurderingen af, om der foreligger særlige omstændigheder, der  

 kan give anledning til en ekstraordinær skatteansættelse, kan det  

 tillægges vægt, om skatteansættelsen har væsentlig betydning for den  

 skattepligtige.
Er der således tale om en indkomstændring på mere end  

 5.000 kr., vil dette tale for genoptagelse af ansættelsen.
Vedrører det  

 forhold, der begrunder ansættelsens foretagelse, flere indkomstår, skal  

 der foretages en samlet vurdering, således at en indkomstændring for  

 samtlige indkomstår på i alt 5.000 kr. eller mere ligeledes normalt vil  

 tale for, at anmodningen om genoptagelse imødekommes.
 Efter bestemmelsen kan en ekstraordinær skatteansættelse kun foretages,  

 "hvis den varsles af told- og skatteforvaltningen eller  

 genoptagelsesanmodning fremsættes af den skattepligtige senest 6 måneder  

 efter, at told- og skatteforvaltningen henholdsvis den skattepligtige er  

 kommet til kundskab om det forhold, der begrunder fravigelsen af fristerne  

 i § 26. Told- og skatteforvaltningen kan efter anmodning fra den  

 skattepligtige dispensere fra fristen, hvis der foreligger særlige  

 omstændigheder".
I tilfælde, hvor en underkendende dom eller landsskatteretskendelse, en  

 beslutning efter § 49, 2. pkt. eller en praksisændring offentliggjort af  

 Skatteministeriet giver anledning til udsendelse af et  

 genoptagelsescirkulære, løber fristen fra det tidspunkt, hvor cirkulæret  

 offentliggøres.
I andre tilfælde løber fristen fra det tidspunkt, hvor man  

 med rimelighed kan lægge til grund, at skatteyderen har fået kendskab til  

 den underkendende afgørelse mv. og til, at den er endelig.
Hvad angår  

 tidspunktet for skattemyndighedernes kundskab kan vedrørende den  

 tidligere tilsvarende bestemmelse i SSL § 35, stk. 3, kan  

 vejledende henvises til  

 SKM2004.252.LSR .  

 I denne sag fremgik den for en forhøjelse relevante oplysning af  

 selvangivelsen for 2000, der var indgivet i slutningen af 2000.  

 Reaktionsfristen blev dog først anset for at løbe fra det tidspunkt, hvor  

 den pågældende kommune faktisk påbegyndte ligningen for 2000, hvilket  

 efter det oplyste skete i august 2002. Da den pågældende forhøjelse blev  

 varslet d. 16. august 2002, var 6-måneders reaktionsfristen  

 overholdt.
Der er endvidere indsat en dispensationsbestemmelse,  

 hvorefter SKAT i særlige tilfælde efter anmodning fra den  

 skattepligtige kan dispensere fra fristen.
Der kan således efter en  

 konkret vurdering af de foreliggende omstændigheder, herunder sagens  

 karakter og den skattepligtiges personlige forhold, gives dispensation,  

 således at en anmodning om genoptagelse behandles, uanset at denne er  

 indgivet mere end 6 måneder efter, at den skattepligtige er kommet til  

 kundskab om det forhold, der begrunder den ekstraordinære ansættelse.
 Det fremgår af SFL § 27, stk. 3, at "et forhold i en ansættelse af  

 indkomst- eller ejendomsværdiskat kan, hvis den skattepligtige ikke  

 udtaler sig imod ansættelsen, ændres af told- og skatteforvaltningen af de  

 grunde, der er nævnt i stk. 1, selv om skatteankenævnet, Skatterådet eller  

 Landsskatteretten tidligere har truffet afgørelse om forholdet".
Bestemmelsen indebærer, at SKAT ikke kan foretage en ansættelse af  

 de i SFL § 27, stk. 1 anførte grunde vedrørende forhold, som  

 tidligere er afgjort af et skatteankenævn, Skatterådeteller  

 Landsskatteretten, hvis den skattepligtige på baggrund af myndighedens  

 agterskrivelse, jf.
SFL § 20, stk. 1, udtaler sig imod  

 ansættelsesændringen.
Udtaler den skattepligtige sig derimod ikke imod  

 ansættelsen, eller imødekommer skatteansættelsen fuldt ud den  

 skattepligtiges anmodning om genoptagelse, kan SKAT ændre en  

 skatteansættelse, selv om skatteankenævnet, Skatterådet eller  

 Landsskatteretten har truffet afgørelse vedrørende det forhold, der ønskes  

 ændret.
 Det fremgår af SFL § 27, stk. 4, at "krav afledt af en ansættelse  

 af indkomst- eller ejendomsværdiskat foretaget efter stk. 1, nr. 4, 7  

 eller 8 er ikke undergivet forældelse efter lov nr. 274 af 22. december  

 1908 om forældelse af visse fordringer".
Bestemmelsen indebærer, at den 5-årige forældelsesfrist efter lov om  

 forældelse af visse fordringer (1908-loven), jf. lov nr. 274 af 22.  

 december 1908, i tilfælde, hvor en ekstraordinær skatteansættelse kan  

 foretages efter SFL § 27, stk. 1, nr. 4, 7 eller 8, ikke vil kunne  

 afskære et krav afledt heraf, hverken for den skattepligtige eller  

 myndighederne.
Kravet vil herefter alene være undergivet den 20-årige  

 forældelse efter Danske Lov 5-14-4.
Krav afledt af en ekstraordinær skatteansættelse foranlediget af en  

 udenlandsk skattemyndigheds afgørelse, jf.
SFL § 27, stk. 1, nr. 4,  

 er således ikke undergivet den 5-årige forældelsesfrist efter  

 1908-loven.
 For så vidt angår krav afledt af ekstraordinær genoptagelse  

 efter SFL § 27, stk. 1, nr. 7, præciseres det med bestemmelsen, at  

 tilbagebetalingskrav som følge af underkendelse af hidtidig praksis ikke  

 er undergivet forældelse efter 1908-loven.
Endelig er krav afledt af, at SKAT giver tilladelse til ændring af  

 skatteansættelsen som følge af, at der foreligger særlige omstændigheder,  

 jf.
SFL § 27, stk. 1, nr. 8, ikke undergivet den 5-årige  

 forældelsesfrist efter 1908-loven.
 Den 5-årige forældelsesfrist vil herefter i realiteten alene have  

 betydning i relation til krav afledt af en ansættelseforetaget  

 efter SFL § 27, stk. 1, nr. 2, 3 og 6, idet fristen som følge af  

 utilregnelig uvidenhed hos fordringshaveren normalt vil være suspenderet i  

 tilfælde omfattet af SFL § 27, stk. 1, nr. 1 og 5.
 Bestemmelsen i SFL § 27, stk. 5 (tidligere SSL § 35, stk. 5), blev  

 indsat ved lov nr. 467 af 9. juni 2004. Om bestemmelsens  

 virkningstidspunkt henvises til afsnit  

 G.1.1 .  

 Om reglens indhold henvises til beskrivelsen af SFL § 26, stk. 7,  

 under afsnit  

 G.1.1.1 , idet indholdet af SFL § 27, stk. 5, svarer  

 til indholdet af SFL § 26, stk. 7. Det skal dog bemærkes, at det  

 under  

 G.1.1.1  

 beskrevne eksempel ikke er direkte relevant for ansættelsesændringer efter  

 udløbet af fristerne i SFL § 26, stk. 1 og 2. Princippet i eksemplet  

 vil dog være helt tilsvarende, såfremt der efter udløbet af den ordinære  

 ansættelsesfrist er grundlag for at gennemføre ansættelsesændringer i  

 henhold til SFL § 27, stk. 1, dvs at i det ældste indkomstår, hvor  

 ansættelsen kan ændres i henhold til SFL § 27, stk. 1, kan der alene  

 foretages en ultimoregulering, når der i efterfølgende indkomstår er  

 konstateret fejl i balanceposter.
Bestemmelsen i SFL § 27 omfatter ikke gaveafgiftsområdet, for  

 hvilket der gælder særlige frister i boafgiftsloven, jf.
SFL § 27,  

 stk. 6.
G.1.2 Ændring af afgiftstilsvar og godtgørelse  

 af afgift Regler om frister for fastsættelse (ændring) af afgiftstilsvar og  

 godtgørelse af afgift findes i  

 skatteforvaltningslovens  

 (SFL) § 31 og § 32.
Bestemmelserne er en videreførelse af bestemmelserne i den tidligere  

 skattestyrelseslovs § 35 B og § 35 C.
Disse bestemmelser havde virkning  

 fra den 12. marts 2003.
Af SFL § 31, fremgår den ordinære frist på 3 år for såvel SKATs som de  

 afgiftspligtiges og godtgørelsesberettigedes ændringer af afgiftstilsvar  

 og godtgørelse af afgift.
I SFL § 32, er der fastsat en række undtagelser  

 til den ordinære 3-års frist.
 Formålet med disse fristregler på afgiftsområdet er, at forbedre  

 retssikkerheden for de afgiftspligtige , samt - så vidt muligt det er  

 muligt - at stille alle afgiftspligtige ens med hensyn til tilbagebetaling  

 af afgifter i forbindelse med underkendelse af praksis.
Udtrykket fristregel bruges her i den betydning, at fristreglen  

 fastsætter den tidsmæssige grænse for, hvor længe der kan ske ændringer af  

 selve opgørelsen af afgiftstilsvaret for en afgiftsperiode og for ændring  

 af godtgørelse af en afgift.
Det er uden betydning for begrebsanvendelsen  

 om ændringen af opgørelsen af afgiftstilsvaret eller godtgørelsen er  

 foranlediget af den afgiftspligtige, den godtgørelsesberettigede eller af  

 SKAT.
Der vil ikke efter fristens udløb være adgang for SKAT til at udstede  

 en forvaltningsakt.
Det sikres herved, at opgørelsen af afgiftstilsvaret  

 for en bestemt periode ved fristudløbet er endelig, og at den  

 afgiftspligtige normalt ikke vil blive mødt med yderligere afgiftskrav  

 vedrørende den pågældende afgiftsperiode.
Retsvirkningerne af en fristregel er tilsvarende, at den  

 afgiftspligtige eller den godtgørelsesberettigede efter fristudløbet må  

 indstille sig på, at opgørelsen af afgiftstilsvaret eller godtgørelsen af  

 afgiften er endelig.
Den afgiftspligtige eller den godtgørelsesberettigede  

 kan således ikke efter fristens udløb rejse krav om ændring af  

 afgiftstilsvaret eller af godtgørelsen af afgiften.
Heroverfor står så forældelsesregler, der regulerer, hvor længe SKAT  

 kan inddrive selve afgiftskravet, og som udgangspunkt, hvor længe en  

 afgiftspligtige eller en godtgørelsesberettiget kan tilbagesøge en betalt  

 afgift.
Der henvises nærmere til afsnit  

 N  

 om forældelse.
Udtrykket "fastsættelse" af afgiftstilsvar og godtgørelse af afgift  

 bruges i skatteforvaltningsloven primært som betegnelsen for ændring  

 og/eller regulering af et opgjort afgiftstilsvar eller en godtgørelse af  

 afgift.
Udtrykket dækker dog også over SKATs adgang til at foretage en  

 foreløbig fastsættelse af et afgiftstilsvar, jf. opkrævningslovens §§  

 4-5.
 Udtrykket "fastsættelse" i skatteforvaltningsloven anvendes ikke i  

 betydningen den afgiftspligtiges eller godtgørelsesberettigedes angivelse  

 af afgiftstilsvar eller godtgørelse af afgift.
G.1.2.1 Skatteforvaltnigslovens § 31 - ordinær  

 fastsættelse af afgiftstilsvar og godtgørelse af afgift Bestemmelsen i SFL § 31 indeholder den almindelige fristregel, det vil  

 sige reglen om de ordinære frister for fastsættelse og ændring af  

 afgiftstilsvar og godtgørelse af afgift, og betingelser for henholdsvis  

 SKATs og de afgiftspligtiges anmodning om ændring af afgiftstilsvaret  

 eller godtgørelse af afgift.
G.1.2.2 Skatteforvaltningslovens § 31, stk. 1 -  

 ændring på myndighedernes initiativ Det fremgår af SFL § 31, stk. 1, at "Told- og skatteforvaltningen kan  

 ikke afsende varsel om fastsættelse eller ændring af afgiftstilsvar senere  

 end 3 år efter angivelsesfristens udløb.
Tilsvarende kan varsel om ændring  

 af godtgørelse af afgift ikke afsendes senere end 3 år efter at kravet om  

 godtgørelse tidligst kan gøres gældende.
Fastsættelse af afgiftstilsvaret  

 henholdsvis godtgørelsen skal foretages senest 3 måneder efter udløbet af  

 fristen efter 1. og 2. pkt.
Har det betydning for den afgiftspligtiges  

 henholdsvis den godtgørelsesberettigedes mulighed for at varetage sine  

 interesser, at 3 måneders fristen forlænges, skal en anmodning om en  

 rimelig fristforlængelse imødekommes." Efter SFL § 31, kan SKAT ikke af egen drift foretage fastsættelse eller  

 ændring af et afgiftstilsvar eller en godtgørelse af afgift, når der er  

 forløbet 3 år og 3 måneder efter angivelsesfristens udløb, medmindre der  

 foreligger et forhold som nævnt i SFL § 32.
 Fristen er absolut for SKAT, som derfor ikke af egen drift kan forlænge  

 denne frist.
 3-års fristen indebærer, at SKAT ikke efter fristens udløb kan  

 afsende varsel om ændring af afgiftstilsvaret eller godtgørelsen af afgift  

 til den afgiftspligtige henholdsvis den godtgørelsesberettigede.  

 Afgiftstilsvaret for en afgiftsperiode eller en udbetalt godtgørelse er  

 således efter udløbet af fristen som udgangspunkt endeligt.
Den afgiftspligtige kan således ikke, medmindre der foreligger et  

 ekstraordinær fristgennembrud, jf.
SFL § 32, blive mødt med yderligere  

 afgiftskrav vedrørende den pågældende afgiftsperiode.
Ligeledes kan SKAT  

 ikke kræve en allerede udbetalt godtgørelse tilbagebetalt efter udløbet af  

 fristen.
 Den ordinære 3-års frist for SKATs ændring af et afgiftstilsvar  

 begynder at løbe efter udløbet af angivelsesfristen for den pågældende  

 afgiftsperiode, det vil sige at 3-års fristen regnes fra udløbet af  

 angivelsesfristen.
Der er ikke på afgiftsområdet identiske afregningsperioder for alle  

 afgiftspligtige.
Bestemmelse om afgiftsperioderne fremgår af momslovens  

 kapitel 15, lønsumsafgiftslovens kapitel III, og de enkelte punkt- og  

 miljøafgiftslove, hvortil der henvises.
Angivelsesfristerne varierer afhængig af afgiftens karakter.
På punkt-  

 og miljøafgiftsområdet er angivelsesfristen normalt den 15. i den første  

 måned efter afgiftsperiodens udløb, jf. opkrævningslovens § 2, stk, 2. På  

 momsområdet findes der forskellige angivelsestidspunkter, fx er  

 angivelsesfristen for virksomheder med kvartalet som afgiftsperiode 1  

 måned og 10 dage efter afgiftsperiodens udløb.
 Er angivelsesfristen således den 15. i måneden efter afgiftsperiodens  

 udløb, vil fristen i henhold til SFL § 31, stk. 1, udløbe 3 år efter  

 den 15. i måneden efter afgiftsperiodens udløb.
 Den ordinære 3-års frist for SKATs ændring af godtgørelse af afgift  

 begynder at løbe efter det tidspunkt, hvor godtgørelsen tidligst kan gøres  

 gældende.
 Hvis den godtgørelsesberettigede skal opgøre størrelsen af den  

 godtgørelsesberettigede afgift for hver afregningsperiode efter momsloven,  

 regnes fristen fra momsangivelsesfristens udløb.
 Såfremt en afgiftspligtig ikke rettidigt angiver størrelsen af et  

 afgiftstilsvar, kan SKAT i henhold til opkrævningslovens § 4, stk. 1,  

 foretage en foreløbig fastsættelse af afgiftstilsvaret efter udløbet af  

 angivelsesfristen.
 3-års fristen i SFL § 31, stk. 1, løber, uanset at den afgiftspligtige  

 ikke har angivet afgiftstilsvaret rettidigt, fra udløbet af  

 angivelsesfristen for den pågældende periode. 3-års fristen skal således  

 ikke regnes fra det tidspunkt, hvor SKAT foretager den foreløbige  

 fastsættelse.
 Bestemmelserne om efterbetaling af moms og afgifter findes i  

 opkrævningslovens § 5. Hvis det konstateres, at en afgiftspligtig har  

 afgivet urigtig momsangivelse, således at den afgiftspligtige har betalt  

 for lidt i moms eller fået udbetalt for meget i godtgørelse, afkræves den  

 afgiftspligtige det skyldige beløb til betaling senest 14 dage efter  

 påkrav.
 Det samme gælder, når en afgiftspligtig ikke har indsendt angivelsen,  

 og det foreløbigt fastsatte momstilsvar har været for lavt, jf.  

 opkrævningslovens § 4, stk. 1.
 3-års fristen i SFL § 31, stk. 1, løber, uanset at der er afgivet krav  

 om efterbetaling, fra udløbet af angivelsesfristen for den pågældende  

 periode. 3-års fristen skal således ikke regnes fra det tidspunkt, hvor  

 SKAT har afkrævet den afgiftspligtige det skyldige beløb til betaling.
 Beregningen af 3-årsfristen i en situation, hvor der er lavet en  

 efterangivelse, regnes fra udløbet af angivelsesfristen for den  

 afgiftsperiode, som efterangivelsen vedrører.
At en afgiftsperiodes afgiftstilsvar, fx 1 år efter afgiftsperiodens  

 udløb, er ændret som følge af en efterangivelse, ændre ikke på dette  

 forhold.
Den ordinære 3-års frist skal således regnes fra udløbet af  

 angivelsesfristen for den afgiftsperiode, som efterangivelsen, i henhold  

 til periodiseringsreglerne, vedrører.
Det er i de enkelte afgiftslove fastlagt, hvilke afgiftsbeløb, der skal  

 periodiseres i den enkelte afgiftsperiode.
Det er de afgiftsbeløb, som i  

 henhold til gældende lovgivning skal periodiseres i de enkelte  

 afgiftsperioder, der i henhold til reglen i SFL § 31, stk. 1, om ordinær  

 fastsættelse af afgiftstilsvar og godtgørelse af afgift, kan ændres, og  

 som 3-års fristen beregnes i forhold til.
I momslovens kapitel 14, omtales opgørelse af afgiftstilsvaret.
I  

 momslovens § 56, bestemmes, at registrerede virksomheder for hver  

 afgiftsperiode skal opgøre den udgående afgift (salgsmomsen) og den  

 indgående (købsmomsen). Forskellen mellem den udgående og den indgående  

 afgift er virksomhedens afgiftstilsvar.
Den udgående afgift i en  

 afgiftsperiode er afgiften efter momsloven af virksomhedens leverancer,  

 erhvervelser fra andre EU-lande, fraførsler fra afgiftsoplag mv. og  

 betalingspligtige køb efter momslovens § 46, stk. 1, for hvilke  

 afgiftspligten er indtrådt i perioden.
Den indgående afgift i en  

 afgiftsperiode er afgiften efter momsloven på virksomhedens  

 fradragsberettigede indkøb mv. efter momslovens kapitel 9, i perioden.
I henhold til momsbekendtgørelsens § 52, stk. 1, skal bogføringen for  

 en afgiftsperiode omfatte de fradragsberettigede køb, der i perioden er  

 faktureret eller fortoldet virksomheden, jf. momslovens § 37, stk. 2.  

 Bogføringen kan i henhold til momsbekendtgørelsens § 52, stk. 2 foretages  

 ved betalingen i stedet for ved fakturaens modtagelse.
Den indgående  

 afgift opgøres da på grundlag af de i afgiftsperioden foretagne  

 betalinger.
Benyttes denne fremgangsmåde er virksomheden berettiget til  

 gennem specificerede opstillinger over gæld til leverandører ved  

 afgiftsperiodens begyndelse og slutning, at foretage regulering af den  

 indgående afgift, således at denne svarer til de af leverandørerne i  

 perioden fakturerede leverancer.
 Kontoen for den indgående afgift skal i henhold til  

 momsbekendtgørelsens § 53, stk. 1, reduceres med afgiften ifølge  

 kreditnotaer, der modtages fra indenlandske leverandører for returvarer og  

 prisafslag for tidligere indkøbte varer eller ydelser, herunder  

 kreditnotaer med opgørelse af afgift af dividende, bonus, kasserabatter og  

 andre betingede rabatter, som er blevet effektive efter leverancen er  

 foretaget.
Såfremt afgiften af et indkøb kun kan medregnes delvis til en  

 virksomheds indgående afgift, bestemmer momsbekendtgørelsens § 53, stk. 2,  

 at virksomheden enten kan opdele afgiftsbeløbet straks ved bogføringen  

 eller notere hele afgiftsbeløbet som indgående afgift.
I sidstnævnte  

 tilfælde skal den del af afgiften, som ikke kan medregnes til den  

 indgående afgift fratrækkes kontoen for indgående afgift ved  

 afgiftsperiodens slutning.
Der findes i momsloven og lønsumsafgiftsloven bestemmelser, der bryder  

 med de ovenfor nævnte periodiseringsregler.
Her skal alene nævnes nogle af  

 disse bestemmelser.
I momsbekendtgørelsens § 16, bestemmes, at ved beregningen af et  

 afgiftstilsvar for en enkelt afgiftsperiode foretages der i forbindelse  

 med opgørelsen af fradragsretten efter momslovens § 38, stk. 1, en  

 foreløbig opgørelse af den del af afgiften på virksomhedens indkøb, der  

 kan medregnes til den indgående afgift.
Denne opgørelse foretages på  

 grundlag af omsætningen i det foregående regnskabsår.
Efter regnskabsårets  

 udløb foretages der en endelig regulering af afgiftstilsvaret.  

 Reguleringen foretages i den førstkommende afgiftsangivelse, der indsendes  

 til SKAT efter regnskabsårets udløb.
I henhold til lov om fremskyndet tilbagebetaling af visse afgifter, kan  

 afgiftspligtige få udbetalt et beløb svarende til 3/52 af den samlede  

 negative moms for de senest forudgående 12 måneder.
Beløbet bliver kun  

 udbetalt een gang og reguleres årligt.
Een gang om året reguleres beløbet  

 så det svarer til 3/52 af forskellen mellem den udgående moms og den  

 indgående moms ifølge den afgiftspligtiges angivelser for de seneste 12  

 måneder.
Det påhviler den afgiftspligtige, at foretage beregningen af  

 reguleringen.
I henhold til momslovens § 27, stk. 6, kan der i momsgrundlaget  

 fradrages 80 % af konstaterede tab på uerholdelige fordringer, der  

 vedrører leverede varer og ydelser.
Hvis fordringen senere betales helt  

 eller delvist , skal 80 % af det modtagne beløb medregnes i  

 momsgrundlaget.
Forudsætningen for at et tab kan fradrages i  

 momsgrundlaget er, at tabet er konstateret, og at tabet vedrører leverede  

 varer og ydelser.
Fradraget for tab på uerholdelige fordringer sker i den  

 afgiftsperiode, hvor tabet konstateres.
Virksomheder, der opgør lønsumsafgiftstilsvaret efter metode 4 bryder  

 endvidere med periodiseringsreglerne.
Efter lønsumsafgiftslovens § 4, stk.  

 1, er afgiftsgrundlaget virksomhedens lønsum med tillæg af overskud eller  

 med fradrag af underskud af selvstændig erhvervsvirksomhed.
Virksomhedens  

 over- eller underskud skal opgøres efter reglerne for opgørelse af den  

 skattepligtige indkomst før fradrag for henlæggelse til  

 konjunkturudligning efter virksomhedsskattelovens § 22 b.
Virksomheden  

 skal hver kvartal indsende en foreløbig opgørelse på grundlag af lønsummen  

 og efterfølgende en endelig opgørelse reguleret i forhold til  

 virksomhedens endelige afgiftsgrundlag, det vil sig korrigeret for over-  

 og underskud efter udløbet af virksomhedens indkomstår.
 Også på punkt- og miljøafgiftsområdet findes der eksempler på  

 opgørelsesmetoder, der bryder med periodiseringsreglerne.
I henhold til lov om fremskyndet tilbagebetaling af visse afgifter, kan  

 momsregistrerede virksomheder på visse betingelser opnå fremskyndet  

 (månedsvis) tilbagebetaling af energiafgifter, det vil sige hurtigere  

 tilbagebetaling af energiafgifter, end ved anvendelse af afgiftsangivelsen  

 efter momsloven.
Udover de beløbsmæssige betingelser for at blive omfattet  

 af ordningen (årligt tilbagebetalingsberettiget afgift på mindst 30.000  

 kr.), skal den enkelte anmodning udgøre mindst 5.000 kr.
Er det opgjorte  

 beløb for en måned mindre end 5.000 kr., må virksomheden vente med at  

 anmode om tilbagebetaling indtil yderligere een eller flere måneders  

 godtgørelsesberettiget afgift tilsammen udgør mindst 5.000 kr.
Mineralolieafgiftslovens § 12, stk. 2 - 5, indeholder bestemmelser om  

 en foreløbig godtgørelse af afgift af energi, der købes til forbrug både  

 til rumvarmeformål og procesformål.
Hovedreglen er, at a conto  

 godtgørelsen beregnes på grundlag af fordelingen af godtgørelsesprocenten  

 for det foregående år.
Ved årets udløb, skal virksomheden foretage en  

 endelig opgørelse af den godtgørelsesberettigede afgift på baggrund af  

 fordelingen af den forbrugte energi i løbet af året.
De beregnede  

 forskelle mellem a conto godtgørelsen og den endelige opgørelse, skal  

 virksomheden henholdsvis trække fra eller lægge til godtgørelsen for den  

 sidste opgørelsesperiode.
 Der findes tilsvarende bestemmelser i gasafgiftsloven, kulafgiftsloven,  

 elafgiftsloven og kuldioxidafgiftsloven.
 For at SKAT kan ændre et afgiftstilsvar for en afgiftsperiode eller en  

 godtgørelse af afgift, skal SKAT have afsendt varsel inden udløbet af  

 3-årsfristen.
 Varsel skal foreligge i form af:
Sagsfremstillingen skal opfylde kravene til en sådan, jf. afsnit  

 E.3.5.3  

 og  

 E.3.5.4 Der må ikke ske varsling af ændring af et afgiftstilsvar eller  

 godtgørelse af en afgift, hvis ikke SKAT på afsendelsestidspunktet er i  

 besiddelse af det fornødne grundlag for at gennemføre den varslede  

 ændring.
Det er relativt, hvad der skal forstås ved et fornødent grundlag.
Dette  

 afhænger blandt andet af bevisbyrdefordelingen, således at kravet til det  

 fornødne grundlag vil være mindre, desto mere bevisbyrden påhviler den  

 afgiftspligtige eller den godtgørelsesberettigede og ikke er løftet.
 Sagsfremstilling med forslag til afgørelse, skal være afsendt til den  

 afgiftspligtige inden udløbet af 3-års fristen.
 Eksempel:
 Er angivelsesfristen for en afgiftsperiode den 10. maj 2001, skal SKATs  

 sagsfremstilling med forslag til afgørelse være afsendt til den  

 afgiftspligtige senest den 10. maj 2004. Den ordinære ændringsfrist  

 udløber således 3 år efter den 10. maj 2001.
Bestemmelsen medfører, at SKAT ikke efter fristens udløb kan afsende  

 varsel om ændring af afgiftstilsvaret eller godtgørelsen af afgift til den  

 afgiftspligtige henholdsvis den godtgørelsesberettigede.
Afgiftstilsvaret  

 for en afgiftsperiode eller en udbetalt godtgørelse er således efter  

 udløbet af fristen som udgangspunkt endeligt.
Den afgiftspligtige kan  

 således ikke, medmindre der foreligger et ekstraordinært fristgennembrud,  

 jf.
SFL § 32, blive mødt med yderligere afgiftskrav vedrørende den  

 pågældende afgiftsperiode.
Ligeledes kan SKAT ikke kræve en allerede  

 udbetalt godtgørelse tilbagebetalt efter udløbet af fristen.
SKAT kan efter 3-års fristen udløb foretage ændring af den varslede  

 ændring, under forudsætning af, at disse ændringer ligger inden for  

 rammerne af den rettidige varslede ændring.
Det beror på en konkret  

 vurdering om der foreligger den fornødne og tilstrækkelige sammenhæng  

 mellem den første sagsfremstilling, og den ændrede sagsfremstilling.
 Varsler SKAT en forhøjelse af et opgjort afgiftstilsvar på en  

 sådan måde, at en endelig afgørelse herom ikke kan forventes at foreligge  

 indenfor 3-års fristen, bevarer den afgiftspligtige sin adgang til at gøre  

 indsigelse imod hele den pågældende forhøjelse uanset udløb af fristen i  

 SFL § 31, stk. 2.
 På afgiftsområdet sker en del ændringer af en afgiftspligtigs  

 afgiftstilsvar ved hjælp af efterangivelser, som den afgiftspligtige  

 underskriver.
Efterangivelser anvendes i de situationer, hvor en afgiftspligtig har  

 afgivet en angivelse.
Der udarbejdes endvidere efterangivelse i  

 forbindelse med fastsættelse af afgiftstilsvaret, hvis der er drevet  

 uregistreret virksomhed.
Der kan derimod ikke udarbejdes en efterangivelse til en foreløbig  

 fastsættelse i henhold til opkrævningslovens § 4. Dette skyldes blandt  

 andet, at SKAT foreløbige fastsættelse af et afgiftstilsvar alene dækker  

 salgsmomsen.
I den foreløbige fastsættelse indgår der således ikke en  

 vurdering af den afgiftspligtiges købsmoms.
Efterangivelse forekommer fx i de situationer, hvor SKAT på grundlag af  

 en kontrol hos en afgiftspligtig konstaterer, at den afgiftspligtige har  

 angivet og betalt for lidt i afgift.
Hvis den afgiftspligtige er  

 indstillet på at underskrive en efterangivelse afsluttes kontrollen ofte  

 på dette grundlag.
Når efterangivelsen er underskrevet, er der ikke tale om en afgørelse i  

 forvaltningsretlig forstand, idet den afgiftspligtige virksomhed og person  

 har accepteret ændringen, jf afsnit  

 B.4 .  

 Der er tale om en vejledning, der giver anledning til en frivillig  

 efterangivelse.
Da der således ikke er tale om en afgørelse, vil ændringen  

 ikke kunne påklages, og der skal ikke laves forslag til afgørelse,  

 sagsfremstilling, begrundelse, klagevejledning m.v.
Når efterangivelsen er  

 underskrevet, er sagen om ændringen afsluttet.
 Muligheden for at SKAT kan anvende en efterangivelse til at regulere en  

 afgiftspligtigs afgiftstilsvar, består i lige så lang tid, som SKAT kan  

 varsle en ændring hos en afgiftspligtig i henhold til SFL § 31, stk. 1,  

 det vil sige indtil udløbet af 3- årsfristen.
 Eksempel:
 En virksomhed har for afgiftsperioden den 1. januar - 31. marts 2001  

 rettidigt den 10. maj 2001 indsendt en angivelse.
 SKAT skal senest den 10. maj 2004 have udarbejdet, og fået den  

 afgiftspligtige til at underskrive en efterangivelse.
Hvis den afgiftspligtige ikke er enig i efterangivelsen, og nægter at  

 underskrive denne, skal SKAT inden udløbet af 3-års fristen have udsendt  

 varsling med sagsfremstilling og forslag til afgørelse til den  

 afgiftspligtige.
Foreligger der den situation, at SKATs ændring af et  

 afgiftstilsvar sker tæt på udløbet af 3-års fristen, bør SKAT, af hensyn  

 til at sikre ændringen, altid foretage en varsling med en sagsfremstilling  

 og forslag til afgørelse, og undlade at forsøge at få den afgiftspligtige  

 til at underskrive en efterangivelse.
Det bemærkes, at indbetaling af et eventuelt beløb uden underskrift  

 ikke i sig selv kan tolkes, som om den afgiftspligtige er enig i  

 efterangivelsen.
Også i denne situation, bør SKAT foretage en varsling af  

 ændringen ved en sagsfremstilling og forslag til afgørelse.
 I henhold til opkrævningslovens § 12, stk. 3, kan SKAT foretage  

 udbetalingskontrol i forbindelse med at en afgiftspligtig indsender en  

 negativ angivelse.
 Ved en negativ angivelse forstås, jf. opkrævningslovens § 12, stk. 1,  

 at en afgiftspligtigs tilsvar af afgift for en afregningsperiode er  

 negativt, fx fordi den afgiftspligtiges købsmoms overstiger salgsmomsen,  

 hvorfor den afgiftspligtige skal have udbetalt moms.
 Den afgiftspligtige har krav på, såfremt den negative angivelse er  

 modtaget rettidigt og såfremt den afgiftspligtiges forhold ikke har  

 hindret det, at få udbetalt momsen senest 3 uger efter modtagelsen af  

 angivelsen.
 Det forhold, at SKAT i henhold til opkrævningslovens § 12, stk. 3, har  

 foretaget udbetalingskontrol i forbindelse med modtagelsen af en  

 afgiftspligtigs indsendelse af en negativ angivelse, udelukker ikke at  

 SKAT indenfor 3-årsfristen i SFL § 31, stk. 1, kan foretage en ændring af  

 opgørelsen af afgiftstilsvaret for den afgiftsperiode, der udløste den  

 negative angivelse.
 I forbindelse med negative angivelser regnes 3-års fristen i SFL § 31,  

 stk. 1, fortsat fra udløbet af angivelsesfristen for den afgiftsperiode,  

 som den negative angivelse i henhold til periodiseringsreglerne vedrører.
SKAT, skal foretage ændringen af afgiftstilsvaret eller godtgørelsen  

 senest 3 måneder efter udløbet af 3-års fristen i SFL § 31, stk. 1, 1. og  

 2. pkt., jf.
SFL § 31, stk. 1, 3. pkt.
Fristen er absolut for SKAT.
Der er ingen mulighed for, at SKAT af egen  

 drift kan suspendere eller forlænge 3-måneders fristen.
Heller ikke i de  

 tilfælde, hvor forhold hos den afgiftspligtige gør det uforholdsmæssigt  

 vanskeligt for SKAT at foretage kontrol hos virksomheden, eller i de  

 situationer, hvor SKAT skal indhente oplysninger hos andre myndigheder,  

 eventuelt i udlandet.
 En sagsfremstilling med forslag til afgørelse, der er varslet overfor  

 den afgiftspligtige inden udløbet af den ordinære 3-års frist, skal  

 således følges op af en endelig afgørelse, der skal være afsendt til den  

 afgiftspligtige senest 3 måneder efter udløbet af den ordinære 3-års  

 frist.
Hvis SKAT har varslet ændringen af afgiftstilsvaret 1 år efter udløbet  

 af angivelsesfristen, skal en endelig afgørelse som udgangspunkt først  

 være truffet 3 år og 3 måneder efter angivelsesfristen udløb.
Det vil  

 imidlertid være i strid med bestemmelsernes formål, hvis SKAT i den nævnte  

 situation venter i så lang tid med at træffe endelig afgørelse i sagen.
I  

 dette tilfælde, skal SKATs afgørelse sendes til den afgiftspligtige i  

 overensstemmelse med de almindelige sagsbehandlingsregler og -frister.
 Det bemærkes, at i det tilfælde, hvor SKAT varsler en ændring af  

 afgiftstilsvaret , fx 1 år efter udløbet af angivelsesfristen, så er der  

 ikke krav om, at afgørelsen skal være sendt til den afgiftspligtige senest  

 3 måneder efter varsling er sket. 3-måneders fristen i SFL § 31, stk. 1, 3  

 pkt, finder således alene anvendelse efter udløbet af fristen i SFL §  

 31, stk. 1, 1. og 2. pkt.
 Den afgiftspligtige eller den godtgørelsesberettigede kan efter  

 anmodning få 3-måneders fristen forlænget, hvis det har betydning for den  

 afgiftspligtiges henholdsvis den godtgørelsesberettigedes mulighed for at  

 varetage sine interesser.
 Forlængelse kan gives, hvis det må forventes, at den afgiftspligtige  

 kan fremlægge nye oplysninger, der kan begrunde ændring eller bortfald af  

 den varslede ændrede opgørelse af afgiftstilsvaret, og disse oplysninger  

 ikke kan fremskaffes inden udløbet af 3-måneders fristen.
Der skal kun gives den nødvendige udsættelse.
Hvis den afgiftspligtige  

 ikke overholder den nye frist, skal der straks træffes en endelige  

 afgørelse vedrørende fastsættelse og ændring af afgiftstilsvaret  

 henholdsvis ændring af godtgørelse af afgiften.
 Et afslag på en anmodning om udsættelse af fristen, kan ikke påklages  

 til anden administrativ myndighed.
G.1.2.3 Skatteforvaltningslovens § 31, stk. 2 -  

 ændring på den afgiftspligtige initiativ Det fremgår, af SFL § 31, stk. 2, at "En afgiftspligtig, der ønsker et  

 afgiftstilsvar ændret, skal senest 3 år efter angivelsesfristens udløb  

 fremlægge oplysninger af faktisk eller retlig karakter, der kan begrunde  

 ændringen.
Tilsvarende skal en virksomhed eller en person, der ønsker  

 godtgørelse af afgift senest 3 år efter det tidspunkt, hvor kravet om  

 godtgørelse tidligst kan gøres gældende, fremlægge oplysninger af faktisk  

 eller retlig karakter, der kan begrunde godtgørelse af afgiften." Der er i SFL § 31, stk. 2, indført en 3-års frist for den  

 afgiftspligtiges anmodning om genoptagelse af afgiftstilsvaret svarende  

 til SKATs ændringsfrist.
 3 års fristen for en afgiftspligtigs krav på genoptagelse begynder,  

 tilsvarende myndighedernes ændringsfrist, at løbe efter udløbet af  

 angivelsesfristen for den pågældende afgiftsperiode. 3-års fristen skal  

 altså også for afgiftspligtiges anmodninger om genoptagelse, regnes fra  

 udløbet af angivelsesfristen.
Det er tilstrækkeligt for at overholde tidsfristen, at anmodning om  

 genoptagelse er fremsat inden fristens udløb.
Det er uden betydning,  

 hvornår SKAT tager stilling til den afgiftspligtiges anmodning om  

 ændring.
Der er ingen særlige formkrav til en anmodning om genoptagelse, hvorfor  

 den afgiftspligtige i princippet kan fremsætte anmodningen mundtligt.  

 Anmodningen må dog suppleres med et skriftligt grundlag, der kan  

 sandsynliggøre at opgørelsen af afgiftstilsvaret kan anses for at være  

 forkert.
Helt ubegrundede anmodninger om genoptagelse kan afvises.
 Det er en betingelse for genoptagelsen, at den afgiftspligtige har  

 indsendt en angivelse, eller at SKAT har foretaget en foreløbig  

 fastsættelse af afgiftstilsvaret i henhold til opkrævningslovens § 4, stk.  

 1, eller en ændring af afgiftstilsvaret i henhold til SFL § 31, stk.  

 1.
 3-års fristen gælder, uanset om den afgiftspligtiges anmodning om  

 genoptagelse af afgiftstilsvaret vil medføre, at afgiftstilsvaret bliver  

 negativt, det vil sige at den afgiftspligtige indgående afgift i en  

 afgiftsperiode overstiger den udgående afgift.
Der gælder ikke en 3-måneders frist for SKATs behandling af den  

 afgiftspligtiges anmodning om genoptagelse af afgiftstilsvaret.
SKATs  

 sagsbehandling er undergivet de almindelige sagsbehandlingsregler og  

 -frister.
 Anmodning om godtgørelse af afgift, skal fremsættes af den  

 godtgørelsesberettigede senest 3 år efter det tidspunkt, hvor kravet om  

 godtgørelse tidligst kunne gøres gældende.
 Hvis den godtgørelsesberettigede skal foretage opgørelse af den  

 godtgørelsesberettigede afgift for hver afregningsperiode efter momsloven,  

 regnes fristen fra momsangivelsesfristens udløb.
 3-års fristen gælder i disse tilfælde uanset om den  

 godtgørelsesberettigedes anmodning om genoptagelse vil medføre, at  

 afgiftstilsvaret bliver negativt, det vil sige at den indgående afgift og  

 godtgørelsen af afgift i en afgiftsperiode overstiger den udgående  

 afgift.
Der er ingen særlige formkrav til en anmodning om genoptagelse, hvorfor  

 den godtgørelsesberettigede i princippet kan fremsætte anmodningen  

 mundtligt.
Anmodningen må dog suppleres med et skriftligt grundlag, der  

 kan sandsynliggøre at godtgørelsen af afgiften, kan anses for at være  

 forkert.
Helt ubegrundede anmodninger om genoptagelse kan afvises.
Der gælder ikke en 3-måneders frist for SKATs behandling af den  

 godtgørelsesberettigedes anmodning om krav på godtgørelse.
SKATs  

 sagsbehandling er undergivet de almindelige sagsbehandlingsregler og  

 frister.
 Den afgiftspligtige henholdsvis den godtgørelsesberettigede, skal  

 senest 3 år efter angivelsesfristens udløb fremlægge oplysninger af  

 faktisk eller retlig karakter, der kan begrunde den ønskede ændring.
Den afgiftspligtige henholdsvis den godtgørelsesberettigede, skal kunne  

 dokumentere eller sandsynliggøre, at den tidligere opgørelse af  

 afgiftstilsvaret og godtgørelse af afgift har været forkert, fordi den  

 hvilede på forkerte, eller nu ændrede faktiske oplysninger, eller  

 væsentlige nye retsforhold.
Dette fører endvidere til, at en  

 afgiftspligtig først kan anmode om genoptagelse når den uberettigede  

 opkrævning er konstateret.
En tilladelse til ordinær genoptagelse behøver ikke at resultere i en  

 ændret opgørelse af et afgiftstilsvar.
I praksis vil genoptagelse kun ske,  

 hvis den tidligere opgørelse af afgiftstilsvaret efter en konkret  

 vurdering må anses at føre til en ændret opgørelse.
Der foreligger ikke for den afgiftspligtige et ubetinget  

 genoptagelseskrav, således at realitetbehandling altid skal finde sted.  

 Dette følger af angivelsespligten, der indebærer, at den afgiftspligtige  

 selv har et ansvar for at grundlaget for at opgørelsen af afgiftstilsvaret  

 er korrekt.
Der er således alene en betinget ret til genoptagelse.
Skaber  

 de nye oplysninger en vis sandsynlighed for, at sagen ville have fået et  

 andet udfald, hvis oplysninger havde foreligget ved den oprindelige  

 opgørelse af afgiftstilsvaret, vil den afgiftspligtige henholdsvis  

 godtgørelsesberettigede have et krav på genoptagelse.
På afgiftsområdet sker en del ændringer af en afgiftspligtigs  

 afgiftstilsvar ved en efterangivelser, som den afgiftspligtige  

 underskriver.
Efterangivelser forekommer på den afgiftspligtiges  

 initiativ, fx når en afgiftspligtig i forbindelse med udarbejdelse af  

 årsregnskab konstaterer, at der er afregnet for meget eller for lidt i  

 afgift for nogle af afgiftsperioderne i det pågældende år.
Den afgiftspligtige har dog ikke mistet sin mulighed for at få ændret  

 en efterangivelse, som den frivilligt har underskrevet, hvis den  

 afgiftspligtige efterfølgende mener, at efterangivelsen er forkert.
I  

 disse tilfælde, skal den afgiftspligtige trække efterangivelsen tilbage  

 ved henvendelse til SKAT og anmode SKAT om, at træffe en egentlig  

 afgørelse i sagen.
Den afgiftspligtiges henvendelse må betragtes som en  

 anmodning om genoptagelse i henhold til SFL § 31, stk. 2.
Muligheden for at den afgiftspligtige kan anmode om genoptagelse af en  

 frivilligt underskrevet efterangivelse består lige så lang tid, som den  

 afgiftspligtige kan få ændret afgiftstilsvaret for en bestemt  

 afgiftsperiode, jf.
SFL § 31, stk. 2. Det vil sige at den afgiftspligtige  

 virksomhed og person inden udløbet af 3- årsfristen i SFL § 31, stk. 2,  

 skal indgive anmodning om genoptagelse af efterangivelsen til SKAT.
 Eksempel:
En afgiftspligtig har for afgiftsperioden den 1. januar - 31. marts  

 2001 rettidigt den 10. maj 2001 indsendt en angivelse.
Den 10. april  

 2002 udarbejder den statslige told- og skattemyndighed på grundlag af en  

 kontrol en efterangivelse på 50.000 kr. for den pågældende  

 afgiftsperiode.
Den afgiftspligtige underskriver efterangivelsen.
 Såfremt den afgiftspligtige ønsker efterangivelsen genoptaget, skal  

 genoptagelsesanmodning være fremsat overfor den statslige told- og  

 skattemyndighed senest den 10. maj 2004.
 3-årsfristen i forbindelse med en efterangivelse regnes således fra  

 udløbet af den oprindelige angivelsesfrist, uanset hvornår indenfor 3-års  

 fristen den afgiftspligtige frivilligt har underskrevet  

 efterangivelsen.
SKATs afgørelse om ændring af afgiftstilsvaret når den afgiftspligtige  

 har anmodet om genoptagelse af efterangivelsen, skal ikke ske inden for  

 hverken 3-års fristen i SFL § 31, stk. 1, 1. pkt. eller 3-måneders fristen  

 i SFL § 31, stk. 1, 3. pkt.
Myndighedernes behandling af  

 genoptagelsesanmodningen er undergivet de almindelige  

 sagsbehandlingsregler og frister.
Hvis SKATs afgørelse skulle træffes  

 indenfor 3 års fristen, ville de afgiftspligtige kunne spekulere i at få  

 en efterangivelse til at bortfalde, ved at anmode om genoptagelse af  

 efterangivelsen umiddelbart inden udløbet af 3-års fristen, og derved  

 afskære SKAT fra at kunne nå at træffe afgørelse i sagen.
 Selvom SKATs afgørelse følger efterangivelse, og dermed pålægger den  

 afgiftspligtige en forhøjelse, der også fremgik af efterangivelsen, kan  

 SKATs afgørelse træffes efter udløbet af 3-årsfristen.
Genoptagelsesfristen i SFL § 31, stk. 2, finder ikke anvendelse,  

 såfremt der efter anden lovgivning er fastsat særlige frister for  

 anmodning ændring af afgiftstilsvar, og om godtgørelse af afgift.
I disse  

 tilfælde gælder den frist, der fremgår af den særlige lovgivning.
Her skal alene nævnes et par eksempler på sådanne regler.
Der er  

 således ikke tale om en udtømmende oplistning af særregler.
Virksomheder, der efter ansøgning har fået bevilling til godtgørelse af  

 punktafgifter i forbindelse med udførsel af varer, har fået tilladelsen på  

 en række vilkår, blandt andet et vilkår, der fastsætter en frist for,  

 hvornår virksomheden senest kan søge om godtgørelse.
Når en sådan frist i  

 en bevilling er fastsat i henhold til lovgivningen, finder den ordinære  

 fristregel i SFL § 31, ikke anvendelse i disse situationer.
 Eksempel:
 I henhold til emballageafgiftslovens § 6, stk. 4, kan der gives  

 godtgørelse af afgiften af beholdere af spiritus, vin, frugtvin, øl,  

 mineralvand, limonade, og andre varer tilsat kulsyre, der brugte leveres  

 tilbage og sælges til fornyet anvendelse (genopfyldning) i udlandet.
SKAT kan, jf.
Punktafgiftsvejledningen afsnit  

 G.1.5.2 ,  

 efter ansøgning give bevilling til godtgørelse af afgiften.
Virksomheden  

 skal ansøge om afgiftsgodtgørelse inden 1 år efter beholderens  

 udførsel.
 Udenlandske virksomheder, der køber varer og ydelser i Danmark, der er  

 pålagt moms, kan søge denne moms refunderet i henhold til 8. momsdirektiv.  

 I henhold til momsbekendtgørelsens §§ 27 - 30, gælder der særlige frister  

 for ansøgninger om refusion. skatteforvaltningslovens 3-års frist i § 31,  

 finder ikke anvendelse på disse situationer.
Eksempel I henhold til momsbekendtgørelsens § § 27 - 30, kan der ske  

 godtgørelse af moms til udenlandske virksomheders køb af momspligtige  

 varer mv. her i landet.
Ansøgningen skal ske på en særlig blanket.  

 Ansøgningen skal omfatte køb m.v. af varer eller ydelser for en periode  

 på mindst 3 måneder og højst 1 kalenderår.
En ansøgning kan endvidere  

 omfatte køb, som ikke er medtaget i tidligere ansøgninger for det  

 pågældende kalenderår.
Ansøgningen skal være SKAT i hænde senest 6 måneder efter  

 udløbet af det kalenderår ansøgningen vedrører.
Det fremgår af  

 bestemmelserne, at fristen for ansøgning om godtgørelse også finder  

 anvendelse, hvis virksomheden har overset eller glemt et køb En  

 ansøgning kan endvidere omfatte køb, som ikke er medtaget i tidligere  

 ansøgninger for det pågældende kalenderår.
Kompetencen til at afgøre om en genoptagelsesanmodning skal imødekommes  

 tilkommer SKAT.
For så vidt angår spørgsmål om hvilket skattecenter der  

 kan træffe afgørelse vedrørende anmodningen om genoptagelse, henvises der  

 til Intern kompetenceplan for SKAT.
En genoptagelsesanmodning skal således indgives til SKAT, medmindre der  

 er tale om et spørgsmål, hvor en anden myndighed tidligere har taget  

 stilling.
I sådanne tilfælde vil SKAT kun have kompetence, hvis  

 genoptagelsen er begrundet i omstændigheder, som anført i SFL § 32, stk.  

 1.
 Kompetencen til at genoptage Landsskatterettens egne afgørelser, ligger  

 hos Landsskatteretten, bortset fra tilfælde, hvor anmodningen om  

 genoptagelsen er begrundet i omstændigheder, som anført i SFL § 32, stk.  

 1.
 Fører anmodningen om genoptagelse til, at SKAT beslutter at ændre  

 afgiftstilsvaret, skal der udsendes sagsfremstilling med forslag til  

 afgørelse, eller et forslag til afgørelse, medmindre den  

 afgiftspligtiges eller den godtgørelsesberettigedes genoptagelsesanmodning  

 imødekommes fuldt ud.
SKATs afgørelse kan påklages administrativt på samme måde, som en klage  

 over ændring af opgørelse af et afgiftstilsvar og godtgørelse af en  

 afgift.
Det vil sige, at der normalt er klageadgang til Landsskatteretten,  

 jf.
SFL § 11.
Hvis klagemyndigheden giver tilladelse til genoptagelse, skal  

 genoptagelsen effektueres af SKAT.
Såfremt sagen genoptages, følger en  

 eventuel klage over ændringen af afgiftstilsvaret den sædvanlige  

 klageinstansfølge.
G.1.2.4 Skatteforvaltningslovens § 32 - generelt  

 om ekstraordinær fastsættelse af afgiftstilsvar og godtgørelse af  

 afgift I SFL § 32, er der fastsat en række undtagelser fra de ordinære frister  

 i SFL § 31. Der er tale om tilfælde, hvor den afgiftspligtige eller  

 den godtgørelsesberettigede, henholdsvis SKAT er uden skyld i, at  

 opgørelsen er foretaget forkert.
Disse forlængelser i SFL § 32, stk. 1, af den almindelige ændringsfrist  

 vedrører såvel nedsættelser som forhøjelser, og dermed ændringer på  

 grundlag af genoptagelsesanmodninger fra afgiftspligtige og  

 godtgørelsesberettigede og på SKATs initiativ.
I praksis er det dog alene  

 kriterierne i SFL § 32, stk. 1, nr. 2, der er fælles for den  

 afgiftspligtige henholdsvis godtgørelsesberettigede og myndighederne.
SFL  

 § 32, stk. 1, nr. 1, og nr. 4, er lavet for at undgå for høje opgørelser  

 af afgiftstilsvar, mens SFL § 32, stk. 3, er lavet for at undgå for lave  

 opgørelse af afgiftstilsvar.
Opregningen i SFL § 32, stk. 1, nr. 1 - 4 er udtømmende.
Der er således  

 ikke mulighed for ekstraordinær genoptagelse under hensynstagen til  

 individuelle særlige hensyn, som ikke falder ind under  

 genoptagelsesmulighederne i SFL § 32, stk. 1.
Mulighederne for ekstraordinær fastsættelse i SFL § 32, er generelt  

 begrænset dels af reglerne i SFL § 32, stk. 2 og 3, dels ved at der ikke  

 kan ske ændring, hvis der er indtrådt forældelse efter 1908-lovens 5-årige  

 frist.
Sidstnævnte begrænsning gælder dog ikke for genoptagelse  

 efter SFL § 32, stk. 1, nr. 1 og 4.
 Hvis betingelserne i SFL § 32, stk. 1, for at ændre opgørelsen af  

 afgiftstilsvaret efter udløbet af den ordinær 3-års frist i SFL § 31, er  

 opfyldt, er der ikke hjemmel til at ændre andre forhold, medmindre der er  

 tale om direkte følgevirkninger af den skete  

 ændring.
G.1.2.5 Skatteforvaltningslovens § 32, stk. 1,  

 nr. 1 - genoptagelse som følge af underkendelse af praksis Uanset fristerne i SFL § 31, kan et afgiftstilsvar eller en godtgørelse  

 af afgift ændres efter anmodning fra den afgiftspligtige henholdsvis  

 godtgørelsesberettigede I disse tilfælde kan genoptagelse foretages til gunst for den  

 afgiftspligtige fra og med den afgiftsperiode, der er helt eller delvist  

 sammenfaldende med den afgiftsperiode, der var til prøvelse i den første  

 sag, som resulterede i underkendelse af praksis, eller den afgiftsperiode,  

 der er påbegyndt, men endnu ikke udløbet 5 år forud for underkendelsen af  

 praksis.
 Tilsvarende kan genoptagelse ske til gunst for den  

 godtgørelsesberettigede vedrørende godtgørelse af afgift, der kunne være  

 gjort gældende fra og med det tidspunkt, der var til prøvelse i den første  

 sag, der resulterede i underkendelse af praksis, eller 5 år forud for  

 underkendelse af praksis.
Bestemmelsen er en generel adgang for afgiftspligtige henholdsvis  

 godtgørelsesberettigede til at anmode om ekstraordinære ændringer  

 (nedsættelser) af afgiftstilsvar eller godtgørelse af afgift, hvis  

 ændringen skyldes, at der efter afgiftsperiodens udløb er indtrådt ændring  

 i grundlaget for opgørelsen af tilsvaret eller godtgørelsen.
Bestemmelsens  

 anvendelse forudsætter således, at det forhold, der skal reguleres,  

 tidligere har indgået i opgørelse af afgiftstilsvaret og godtgørelsen af  

 afgift.
 Hvis betingelserne i SFL § 32, for at ændre opgørelsen af  

 afgiftstilsvaret efter udløbet af den ordinær 3-års frist i SFL § 31, er  

 opfyldt, er der ikke hjemmel til at ændre andre forhold, medmindre der er  

 tale om direkte følgevirkninger af den skete ændring.
Når praksis er blevet underkendt, og der skal ske ændring og  

 tilbagebetaling af fejlagtigt opkrævet afgift, skal der i den  

 afgiftspligtiges krav på tilbagebetaling af afgift fradrages de  

 besparelser, som den afgiftspligtige har opnået på grund af den urigtige  

 afgiftsmæssige behandling.
I kravet på tilbagebetaling af fx moms, skal  

 der således fradrages besparelser i form af fradrag for købsmoms, moms af  

 reguleringsforpligtelser, og lønsumsafgift, der påhviler ikke-momspligtige  

 virksomheder.
Disse reguleringer er en direkte følgevirkning af  

 underkendelsen af praksis, og den dermed ændrede afgiftsmæssige  

 retstilling.
 Disse direkte følgevirkninger kan af SKAT tidsmæssigt foretages lige så  

 langt tilbage i tid, som den afgiftspligtige i henhold til SFL § 32, stk.  

 1, nr. 1, kan få genoptaget og ændret sin opgørelse af  

 afgiftstilsvaret.
 Eksempel:
En leverandør af databehandlinsgydelser til pengeinstitutter har i  

 henhold til praksis været fuld momspligtig af disse leverancer.
Der  

 afsiges nu en dom, hvorefter en del af leverancer må antages at være  

 omfattet af momslovens fritagelsesbestemmelser.
Leverandøren af  

 databehandlingsydelserne skal efter dommen betale moms af 35 % af  

 leverancerne.
Han er momsfritaget for levering af 65 % af leverancerne.  

 Leverandøren bliver som en direkte følgevirkning af dommen  

 lønsumsafgiftspligtig af den del omsætningen, som han er momsfritaget  

 for.
 Dommen bliver afsagt den 10. maj 2002. Den første afgiftsperiode, der  

 var sammenfaldende med den afgiftsperiode i den sag, hvor praksis blev  

 underkendt, er afgiftsperioden januar kvartal 1994.
 Leverandøren har efter krav på tilbagebetaling af moms for perioden  

 januar kvartal 1994 til 10. maj 2002. Told- og  

 skattemyndighederne kan afkræve leverandøren lønsumsafgift for  

 perioden januar kvartal 1994 til 10. maj 2002.Det vil sige for den samme  

 periode som den afgiftspligtige skal have tilbagebetalt moms for.
Bestemmelsen anvendes kun til gunst for den afgiftspligtige eller den  

 godtgørelsesberettigede, i hvis sag fejlen er begået.
Bestemmelsen  

 anvendes ikke, hvis en ændring samlet set vil være til skade for den  

 pågældende afgiftspligtige eller godtgørelsesberettigede.
Med bestemmelsen i SFL § 32, stk. 1, nr. 1, er genoptagelse blevet  

 gjort til et retskrav.
Ekstraordinære reguleringer kan foretages uanset  

 fristbestemmelsen i SFL § 31. Alle afgiftspligtige eller  

 godtgørelsesberettigede, der har opgjort deres afgiftstilsvar under  

 anvendelse af en praksis, der er endeligt tilsidesat, har et direkte krav  

 på at få rettet deres afgiftstilsvar.
De er ikke som tidligere afhængige  

 af, at SKAT udsender en meddelelse om genoptagelse.
 Som følge af bestemmelsen er der etableret en ordning, hvorefter SKAT  

 løbende gennemgår landsskatteretskendelser og domme med henblik på at  

 konstatere om der er sket endelig underkendelse af en administrativ  

 praksis.
 Hvis dette konstateres offentliggør SKAT en meddelelse om  

 genoptagelse der indeholder beskrivelse af afgørelsen, samt en  

 angivelse af, hvilke afgiftsperioder, der var til prøvelse i den første  

 endeligt underkendende kendelse eller dom.
 I meddelelsen om genoptagelse vil der endvidere indgå en  

 beskrivelse af, hvilken ny retstilstand kendelsen eller dommen  

 medfører.
 Disse meddelelser kan såvel den afgiftspligtige henholdsvis den  

 godtgørelsesberettigede, som SKAT lægge til grund for en vurdering af, om  

 der er grundlag for at gennemføre ekstraordinære genoptagelser, der er  

 begrundet i at praksis er endeligt underkendt.
Genoptagelsesmuligheden kan ikke begrænses administrativt ved, at SKAT  

 beslutter sig til ikke at udsende en meddelelse.
SKAT vil således ikke  

 være bundet til kun at følge meddelelser om genoptagelse.
SKAT vil således  

 kunne imødekomme en anmodning om ekstraordinær genoptagelse, der er  

 begrundet med underkendt praksis, selvom der ikke er udsendt meddelelse  

 herom.
I tilfælde, hvor SKAT påtænker at foretage ekstraordinær genoptagelse  

 begrundet i underkendt praksis, selvom der ikke er udsendt meddelelse  

 herom, skal SKAT orientere Hovedcentret herom, før der foretages en  

 ændring af afgiftstilsvaret.
Denne orientering har ikke opsættende  

 virkning for SKATs afgørelse om ekstraordinær genoptagelse.
For så vidt angår praksisændringer som følge af EF-Domstolens  

 afgørelser gælder der noget særligt.
Der henvises derfor nærmere til  

 afsnittet herom nedenfor.
 Bestemmelsen sikrer alle afgiftspligtige, der er blevet  

 afgiftsbehandlet efter en praksis, der er underkendt af Landsskatteretten  

 og domstolene, en genoptagelsesmulighed.
 Administrativ praksis vedrørende afgifter offentliggøres normalt i  

 Momsvejledningen, Lønsumafgiftsvejledningen og Punktafgiftsvejledningen.  

 Begrebet administrativ praksis forudsætter dog ikke en offentliggørelse,  

 idet praksis kan vedrøre en afgrænset kreds af afgiftspligtige  

 virksomheder og personer.
 Bestemmelsen kan ikke anvendes på underkendelse af afgørelser, der ikke  

 hviler på administrativ praksis.
Bestemmelsens anvendelse forudsætter, at praksis er endeligt  

 underkendt.
Det vil sige Der er to led i den tidsmæssige udstrækning af genoptagelse i henhold  

 til SFL § 32, stk. 1, nr. 1.
 1. led:
 Genoptagelse kan ske fra og med den afgiftsperiode, der er helt eller  

 delvist sammenfaldende med den afgiftsperiode, der var til prøvelse i den  

 første sag, der resulterede i underkendelse af praksis.
 2. led:
 Genoptagelse kan ske fra den afgiftsperiode, der er påbegyndt, men  

 endnu ikke udløbet 5 år forud for underkendelsen af praksis.
 Den tidsmæssige udstrækning af genoptagelsesvirkningerne er de samme  

 for såvel den afgiftspligtige, der var part i den sag, der forelå til  

 prøvelse, og som resulterede i en underkendelse af praksis, som for de  

 øvrige afgiftspligtige, hvis sager ikke er prøvet, men som har opgjort  

 deres afgiftstilsvar efter den nu underkendte praksis.
 SKAT skal derfor i sagsfremstillingen og overfor Landsskatteretten  

 oplyse, hvilke afgiftsperioder, der er til prøvelse i den sag, der er til  

 behandling.
Ved fastlæggelsen af hvilke afgiftsperioder, der kan genoptages, skal  

 udgangspunktet tages i den første endeligt underkendende kendelse eller  

 dom.
En anden efterfølgende endeligt underkendende kendelse eller dom, kan  

 derfor ikke lægges til grund, selvom den vedrører afgiftsperioder, der  

 ligger længere tid tilbage end den første underkende afgørelse.
 Hvis Landsskatteretten afsiger kendelser i en række sager den samme  

 dag, og hvor der i de forskellige sager er tale om vidt forskellige  

 afgiftsperioder, vil der kunne ske genoptagelse tilbage til den ældste  

 afgiftsperiode i de pågældende sager.
 I henhold til 1. led i SFL § 32, stk. 1, nr. 1, kan genoptagelse i tid  

 ske fra og med den afgiftsperiode, der er helt eller delvist  

 sammenfaldende med den afgiftsperiode, der var til prøvelse i den første  

 sag, der resulterede i underkendelse af praksis.
De enkelte afgiftslove opererer med forskellige afgiftsperioder.
For at  

 bestemme længden af en afgiftsperiode henvises der til den relevante  

 lov.
 Der gælder følgende principper for den tidsmæssige udstrækning af den  

 ekstraordinære genoptagelse:
 Eksempel:
Landsskatteretten afsiger den 1. juli 2003 en kendelse, der underkender  

 praksis.
Landsskatteretskendelsen indbringes ikke for domstolene.
Der var  

 flere afgiftsperioder til prøvelse i sagen for Landsskatteretten.
Den  

 første afgiftsperiode var 1. kvartal 1996, det vil sige perioden 1. januar  

 til 31. marts 1996.
 Alle afgiftspligtige, der har opgjort deres afgiftstilsvar efter den  

 underkendte praksis, og som har kvartalet som afgiftsperiode, kan herefter  

 få genoptaget opgørelsen af deres afgiftstilsvar fra 1. kvartal 1996, det  

 vil sige afgiftsperioden 1. januar til 31. marts 1996.
 Eksempel:
Landsskatteretten afsiger den 1. juli 2003 en kendelse, der underkender  

 praksis.
Landsskatteretskendelsen indbringes ikke for domstolene.
Der var  

 flere afgiftsperioder til prøvelse i sagen for Landsskatteretten.
Den  

 første afgiftsperiode var 1. kvartal 1996, det vil sige perioden 1. januar  

 til 31. marts 1996.
 Afgiftspligtige, der har kalenderhalvåret som afgiftsperiode, kan få  

 genoptaget opgørelsen af deres afgiftstilsvar fra 1. kalenderhalvår 1996,  

 det vil sige for afgiftsperioden 1. januar til 30. juni 1996.
 De afgiftspligtige, der har opgjort deres afgiftstilsvar efter den nu  

 underkendte praksis, men som ikke har samme afgiftsperiode, men derimod en  

 kortere afgiftsperiode, kan få genoptagelse fra den første afgiftsperiode,  

 der var delvist sammenfaldende med den afgiftsperiode, der var til  

 prøvelse i den sag, der førte til underkendelse af praksis.
 Eksempel:
Landsskatteretten afsiger den 1. juli 2003 en kendelse der underkender  

 praksis.
Landsskatteretskendelsen indbringes ikke for domstolene.
Der var  

 flere afgiftsperioder til prøvelse i sagen for Landsskatteretten.
Den  

 første afgiftsperiode var 1. kvartal 1996, det vil sige perioden 1. januar  

 til 31. marts 1996.
 Afgiftspligtige, der har kalendermåneden som afgiftsperiode, kan få  

 genoptaget opgørelsen af deres afgiftstilsvar fra 1. kalendermåned 1996,  

 det vil sige for afgiftsperioden 1. januar til 31. januar 1996.
Ekstraordinær genoptagelse i henhold til SFL § 32, stk. 1, nr. 1, 1.  

 led, er som det fremgår af eksemplerne ikke begrænset af formueretlige  

 forældelsesregler i 1908-loven.
Selv om der er tale om afgiftsperioden 1.  

 januar - 31. marts 1996, og Landsskatterettens underkendelse af praksis  

 sker den 1. juli 2003, kan der således ske genoptagelse helt tilbage til  

 denne periode selvom, perioden regnet fra Landsskatterettens kendelse er  

 længere tilbage i tid end 5 år.
Dette følger af SFL § 32, stk. 4.
 I henhold til 2. led af SFL § 32, stk. 1, nr. 1, kan genoptagelsen i  

 tid udstrækkes til at gælde fra og med den afgiftsperiode, der er  

 påbegyndt, men endnu ikke udløbet 5 år forud for underkendelsen af  

 praksis.
 Eksempel:
Landsskatteretten afsiger den 15. juli 2003 en kendelse, der  

 underkender praksis.
Landsskatteretskendelsen indbringes ikke for  

 domstolene.
Den første afgiftsperiode, der var til prøvelse i sagen for  

 Landsskatteretten var 2. kvartal 2000, det vil sige perioden 1/4 - 30/6 -  

 2000.
 Afgiftspligtige kan få genoptaget opgørelsen af deres afgiftstilsvar  

 fra og med den afgiftsperiode, der var påbegyndt, men endnu ikke udløbet  

 den 15. juli 1998.
 Virksomheder med kvartalet som afregningsperiode, kan få genoptagelse  

 fra og med afgiftsperioden 3. kvartal 1998 (1. juli - 30. september  

 1998).
 Virksomheder med kalendermåneden som afgiftsperiode, kan få  

 genoptagelse fra og med juli måned 1998 (1. juli - 31. juli 1998).
 Virksomheder med kalenderhalvåret som afgiftsperiode, kan få  

 genoptagelse fra og med 2. kalenderhalvår 1998 (1. juli - 31. december  

 1998).
 Foreligger der en endeligt underkendt praksis 3 eller 4 år efter  

 udløbet af den afgiftsperiode, der har været til prøvelse i sagen, der  

 førte til underkendelse, vil genoptagelse i henhold til SFL § 32, stk. 1,  

 nr. 1, 2. led, kunne foretages 5 år tilbage i tid. 2. led vil således i  

 praksis kunne få betydning i tilfælde, hvor underkendelsen sker i  

 Landsskatteretten, idet kendelser herfra kan foreligge inden 5 år efter  

 afgiftsperiodens udløb.
Det bemærkes, at der kan ske ændring af momspligtige virksomheders  

 afgiftsperioder fx på baggrund af størrelsen af den afgiftspligtige  

 leverance over en 12 måneders periode, eller efter anmodning når visse  

 forudsætninger er opfyldt.
Det vil være længden af afgiftsperioderne på  

 genoptagelsens begyndelsestidspunkt, der er afgørende for, hvor langt  

 tilbage i tid, der skal ske genoptagelse, uanset om genoptagelse sker  

 efter 1. eller 2. led.
EF-Domstolen har efter art 234 EF kompetence til at afgøre  

 præjudicielle spørgsmål om fortolkning af EF-traktaten, og gyldigheden og  

 fortolkningen af retsakter udstedt af fællesskabets institutioner.  

 EF-Domstolen er ikke et alternativ til de nationale domstole.
Den dømmer  

 aldrig i sager mellem borgerne og virksomhederne indbyrdes eller mellem  

 borger/virksomheder og nationalstater, ligesom der ikke kan appelleres fra  

 en national domstol til EF-Domstolen.
EF-Domstolen "kender for ret", hvilket vil sige, at den præciserer  

 fællesskabsrettens indhold.
Den nationale retsinstans, svaret er rettet  

 til, skal i den sag, den skal påkende, anvende EF-Domstolens fortolkning  

 af bestemmelserne uden at ændre eller forvanske den.
Samtidig vejleder  

 EF-Domstolens fortolkende dom andre domstole, der behandler tilsvarende  

 problemer som dem, der tidligere er truffet præjudiciel afgørelse om.
Er der tale om, at der under en retssag, der verserer ved de danske  

 domstole træffes afgørelse om, at der, jf.
Art 234 EF, skal ske  

 præjudiciel forelæggelse, har den dom som EF-domstolen afsiger i anledning  

 af den præjudicielle forelæggelse, betydning for den danske domstols  

 afgørelse i den verserende sag.
 Fører EF-Domstolens fortolkning til, at dansk praksis underkendes af  

 den danske domstol, reguleres genoptagelsen af afgiftstilsvar af SFL § 32,  

 stk. 1, nr. 1. Genoptagelse vil i tid kunne ske fra og med den  

 afgiftsperiode, der var helt eller delvist sammenfaldende med den  

 afgiftsperiode, der var til prøvelse i den danske domstolssag, hvor der  

 skete præjudiciel forelæggelse (1. led). Denne afgiftsperiode kendes, idet  

 der jo er tale om en dansk sag, der er forberedt af den danske told- og  

 skatteforvaltning.
 Genoptagelse vil tilsvarende kunne ske efter 2. led i SFL § 32, stk. 1,  

 nr. 1. Her regnes 5-års fristen fra den danske domstols endelige  

 afgørelse.
 Er der tale om, at det er en anden EU-medlemsstats nationale domstol,  

 der præjudicielt har forelagt spørgsmål for EF-Domstolen, vil  

 EF-Domstolens fortolkende dom være vejledende for de danske domstole, hvis  

 og når disse domstole behandler tilsvarende problemerstillinger som dem,  

 der EF-Domstolen tidligere har truffet præjudiciel afgørelse om.
 EF-Domstolens fortolkende dom er endvidere vejledende for de  

 administrative myndigheder, det vil sige for SKAT.
EF-Domstolens fortolkende dom er endvidere vejledende i de situationer,  

 hvor den danske regering har afgiver et skriftligt eller mundtligt indlæg  

 under et andet medlemslands præjudicielle forelæggelse.
Selvom den danske  

 regering i disse situationer "blander sig" i den ved EF-Domstolen  

 verserende sag, bliver Danmark ikke herved "part" i sagen.
Genoptagelsesadgangen i henhold til SFL § 32, stk. 1, nr. 1, 1. led kan  

 imidlertid ikke finde anvendelse i denne situation.
Dette er begrundet i,  

 at EF-Domstolen præciserer fællesskabsrettens indhold.
Der er således  

 ingen oplysninger om afgiftsperioder og lignende i EF-domme, der kan  

 anvendes til brug for fastlæggelsen af den tidsmæssige udstrækning af  

 genoptagelse efter SFL § 32, stk. 1, nr. 1, 1. led.
 Det fremgår af lovbemærkningerne til den tidligere bestemmelse i  

 skattestyrelseslovens § 35 C (nu SFL § 32, der er en videreførsel af SSL §  

 35 C), at adgangen til genoptagelse i disse tilfælde normalt vil være at  

 regne fra og med den afgiftsperiode, der er påbegyndt, men endnu ikke  

 udløbet 5 år forud for EF-Domstolens dom.
Lovbemærkningernes anvendelse af begrebet "normalt" giver mulighed for,  

 at SKAT kan regne genoptagelsesadgangen fra et andet tidspunkt end  

 EF-dommens dato.
Dette kunne være tilfældet, hvor EF-Domstolens afgørelse  

 ikke vedrører en sammenlignelig praksis i Danmark.
Det andet tidspunkt  

 kunne være SKATs udsendelse af en meddelelse om genoptagelse.
 Foretager Skatteministeriet elle SKAT således en praksisændring, der er  

 en følge af en afgørelse fra EF-Domstolen i forbindelse med et andet  

 medlemslands præjudicielle forelæggelse, skal genoptagelse tidsmæssigt ske  

 for de afgiftsperioder der er på begyndt, men endnu ikke udløbet:
 Eksempel:
EF-Domstolen afsiger den 1. juli 2003 en afgørelser, der præciserer  

 fortolkningen af fællesskabsretten.
Skatteministeriet/SKAT offentliggør  

 den 15. oktober 2003 et genoptagelsescirkulære/en meddelelse om  

 genoptagelse, hvor der sker en ændring af dansk praksis. Ændringen er en  

 følge af EF-Domstolens fortolkning af fællesskabsretten på et givet  

 sagsområde, hvor der ikke er sammenlignelig dansk praksis.
 De afgiftspligtige, der har opgjort deres afgiftstilsvar efter den nu  

 ændrede praksis, kan få genoptaget opgørelsen af deres afgiftstilsvar fra  

 og med den afgiftsperiode, der var påbegyndt, men endnu ikke udløbet den  

 15. oktober 1998.
 Virksomheder med kvartalet som afregningsperiode, kan få genoptagelse  

 fra og med afgiftsperioden 4. kvartal 1998 (1. oktober - 31. december  

 1998).
 Virksomheder med kalendermåneden som afgiftsperiode, kan få  

 genoptagelse fra og med oktober måned 1998 (1. oktober - 30. oktober  

 1998).
 Virksomheder med kalenderhalvåret som afgiftsperiode, kan få  

 genoptagelse fra og med 2. kalenderhalvår 1995 (1. juli - 31. december  

 1998).
 Eksempel:
EF-Domstolen afsiger den 15. juli 2003 en afgørelser, der præciserer  

 fortolkningen af fællesskabsretten.
Skatteministeriet/SKAT offentliggør  

 den 1. september 2003 et genoptagelsescirkulære/meddelelse, hvor der sker  

 en ændring af dansk praksis. Ændringen er en følge af EF-Domstolens  

 fortolkning af fællesskabsretten på et givet sagsområde, hvor der er  

 sammenlignelig dansk praksis.
 De afgiftspligtige, der har opgjort deres afgiftstilsvar efter den nu  

 ændrede praksis, kan få genoptaget opgørelsen af deres afgiftstilsvar fra  

 og med den afgiftsperiode, der var påbegyndt, men endnu ikke udløbet den  

 15. juli 1998.
 Virksomheder med kvartalet som afregningsperiode, kan få genoptagelse  

 fra og med afgiftsperioden 3. kvartal 1998 (1. juli - 30. september  

 1998).
 Virksomheder med kalendermåneden som afgiftsperiode, kan få  

 genoptagelse fra og med juli måned 1998 (1. juli - 31. juli 1998).
 Virksomheder med kalenderhalvåret som afgiftsperiode, kan få  

 genoptagelse fra og med 2. kalenderhalvår 1998 (1. juli - 31. december  

 1998).
 Det vil fremgå af SKATs meddelelser om genoptagelse fra hvilket  

 tidspunkt - EF-Domstolens afgørelse eller offentliggørelse af meddelelsen  

 om genoptagelse - genoptagelsen skal regnes.
 Det fremgår, at ændring af et afgiftstilsvar kan ske uden for den  

 ordinære ansættelsesfrist i SFL § 31, hvis hidtidig praksis er endeligt  

 underkendt ved skatteministerens beslutning efter SFL § 49, 2. pkt.
 Det fremgår af SFL § 49, 2. pkt, at skatteministeren, vedrørende  

 spørgsmål, der er påkendt af Landsskatteretten, kan træffe beslutning om,  

 at sagen genoptages med henblik på ændring af afgørelsen til fordel for  

 den skatte- og afgiftspligtige, såfremt Skatteministeriet ikke kan  

 forventes at opnå medhold i sagen, hvis den indbringes for domstolene.
 Skatteministeren har overfor Folketingets Skatteudvalg i bilag 43 til L  

 175 udtalt, "Jeg skal herved bekræfte at i de få tilfælde, hvor  

 ministeriet kan forventes at træffe beslutning om genoptagelse efter  

 forslaget til SFL § 49, 2. og 3. pkt., vil sagerne have en sådan karakter,  

 at de altid vil blive fulgt op af en kommentar fra ministeriet.  

 Kommentaren vil tjene til, at ikke alene beslutningen om genoptagelsen,  

 men også begrundelsen for denne beslutning bliver offentligt  

 bekendt.".
Bestemmelsen finder tilsvarende anvendelse vedrørende spørgsmål om  

 godtgørelse af afgift, jf.
SFL § 32, 3. pkt.
 For så vidt angår bestemmelsens anvendelsesområde henvises der nærmere  

 til beskrivelsen i afsnit  

 G.1.1.2 .
 Det fremgår af SFL § 32, stk. 1, nr. 1, at ændring af et afgiftstilsvar  

 kan ske uden for den ordinære ansættelsesfrist i SFL § 31, hvis  

 Skatteministeriet/SKAT offentliggør en praksisændring.
Det fremgår af bemærkningerne til den tidligere bestemmelse i  

 skattestyrelseslovens § 35 C (nu SFL § 32, der er en videreførelse af SSL  

 § 35 C), at denne del af bestemmelsen vil finde anvendelse, hvor SKAT,  

 forinden at Landsskatteretten har påkendt spørgsmålet, må erkende, at  

 praksis ikke kan opretholdes.
Der vil på baggrund af  

 Skatteministeriets/SKATs beslutning om praksisændring kunne ske  

 genoptagelse i samme omfang, som hvis spørgsmålet var indbragt for  

 Landsskatteretten og myndighedernes praksis herved var underkendt.
Der er ikke i bemærkningerne taget stilling til den tidsmæssige  

 udstrækning af genoptagelsesadgangen.
Udgangspunktet må være, at  

 genoptagelsesadgangen i disse situationer tidsmæssigt udstrækkes til at  

 være 5 år fra tidspunktet for Skatteministeriets/SKATs offentliggørelse af  

 ændret praksis.
Selvom udgangspunktet vil være, at genoptagelsesadgangen følger  

 bestemmelsen i SFL § 32, stk. 1, nr. 2. led, altså 5 år tilbage fra  

 offentliggørelse af praksisændringen, vil der være mulighed for at  

 Skatteministeriet/SKAT kan tillade genoptagelse efter SFL § 32, stk. 1,  

 nr. 1., 1. led.
Om Skatteministeriet/SKAT vil udstrække  

 genoptagelsesadgangen efter 1. led i SFL § 32, stk. 1, nr. 1, må bero på  

 den konkret foreliggende situation.
 Eksempel på genoptagelse, hvor Skatteministeriet/SKAT genoptager efter  

 SFL § 32, stk. 1, nr. 1, 2. led:
 Eksempel:
De regionale told- og skattemyndigheders afgørelse af 1. oktober  

 2000 er påklaget til Landsskatteretten.
Skatteministeriet offentliggør den  

 15. juli 2003 en praksisændring inden Landskatteretten får lejlighed til  

 at tage stilling til sagen.
Der var flere afgiftsperioder til prøvelse i  

 sagen for Landsskatteretten.
Den første afgiftsperiode var 1. kvartal  

 1999, det vil sige perioden 1. januar til 31. marts 1999.
 De afgiftspligtige, der har opgjort deres afgiftstilsvar efter den nu  

 ændrede praksis, kan få genoptaget opgørelsen af deres afgiftstilsvar fra  

 og med den afgiftsperiode, der var påbegyndt, men endnu ikke udløbet den  

 15 juli 1998.
 Virksomheder med kvartalet som afregningsperiode, kan få genoptagelse  

 fra og med afgiftsperioden 3. kvartal 1998 (1. juli - 30. september  

 1998).
 Virksomheder med kalendermåneden som afgiftsperiode, kan få  

 genoptagelse fra og med juli måned 1998 (1. juli - 31. juli 1998).
 Virksomheder med kalenderhalvåret som afgiftsperiode, kan få  

 genoptagelse fra og med 2. kalenderhalvår 1998 (1. juli - 31. december  

 1998).
 Eksempel på genoptagelse, hvor Skatteministeriet genoptager efter SFL §  

 32, stk. 1, nr. 1, 1. led:
 Eksempel:
De regionale told- og skattemyndigheders afgørelse af 1. oktober  

 2000 er påklaget til Landsskatteretten.
Skatteministeriet offentliggør den  

 15. juli 2003 en praksisændring inden Landskatteretten får lejlighed til  

 at tage stilling til spørgsmålet.
Der var flere afgiftsperioder til  

 prøvelse i sagen for Landsskatteretten.
Den første afgiftsperiode var 1.  

 kvartal 1994, det vil sige perioden 1. januar til 31. marts 1994.
 De afgiftspligtige, der har opgjort deres afgiftstilsvar efter den nu  

 underkendte praksis, kan herefter få genoptaget opgørelsen af deres  

 afgiftstilsvar.
 Virksomheder med kvartalet som afregningsperiode, kan få genoptagelse  

 fra og med afgiftsperioden 1. kvartal 1994 (1. januar - 31. marts  

 1994).
 Virksomheder med kalendermåneden som afgiftsperiode, kan få  

 genoptagelse fra og med januar måned 1994 (1. januar - 31. januar  

 1994).
 Virksomheder med kalenderhalvåret som afgiftsperiode, kan få  

 genoptagelse fra og med 1. kalenderhalvår 1994 (1. januar - 30. juni  

 1994).
 Skatteministeriet/SKAT skal i forbindelse med offentliggørelse af en  

 praksisændring samtidig oplyse den tidsmæssige udstrækning af  

 genoptagelsesadgangen.
Denne del af bestemmelsen i skatteforvaltningsloven § 32, stk. 1, nr.  

 1, kan også finde anvendelse, hvor Skatteministeriets/SKATs  

 offentliggørelse af en praksisændring er begrundet i en afgørelse fra  

 EF-Domstolen.
Se nærmere afsnittet om EF-Domstolens fortolkende afgørelser  

 i andre landes præjudicielle forelæggelser.
Bestemmelsen må imidlertid også antages at finde anvendelse i de  

 situationer, hvor Skatteministeriet/SKAT må erkende, at praksis ikke kan  

 opretholdes, uden at der versere en sag ved Landsskatteretten eller  

 EF-Domstolen har afsagt en fortolkende afgørelse.
Foretager  

 Skatteministeriet/SKAT derfor offentliggørelse af en praksisændring i  

 denne situation, der ikke bygger på en konkret sag, skal genoptagelse  

 tidsmæssigt ske efter SFL § 32, stk. 1, nr. 1, 2. led, det vil sige for de  

 afgiftsperioder, der er på begyndt, men endnu ikke udløbet 5 år forud for  

 Skatteministeriets/SKATs offentliggørelse af praksisændringen.
 Krav afledt af en ændring af afgiftstilsvaret eller godtgørelsen efter  

 SFL § 32, stk. 1, nr. 1, er ikke undergivet forældelse efter 1908-lovens  

 5-årige forældelsesfrist.
 Afgørelse af om betingelserne for at foretage en ekstraordinær  

 fastsættelse af afgiftstilsvar og godtgørelse af afgift er til stede,  

 træffes af SKAT.
SKATs afgørelse, kan påklages administrativt på samme måde som en klage  

 over regulering af opgørelsen af et afgiftstilsvar.
Det vil sige, at der  

 er klageadgang til Landsskatteretten, jf.
SFL § 11.
G.1.2.6 Skatteforvaltningslovens § 32, stk. 1,  

 nr. 2 - konsekvensændringer Uanset fristerne i SFL § 31, kan et afgiftstilsvar eller en godtgørelse  

 af afgift fastsættes eller ændres efter anmodning fra den afgiftspligtige  

 henholdsvis den godtgørelsesberettigede eller efter SKATs bestemmelse, når  

 ændringen er en direkte følge af en ændring af et afgiftstilsvar eller en  

 godtgørelse af afgift vedrørende den afgiftspligtige eller den  

 godtgørelsesberettigede for samme eller en anden afgiftsperiode.
 Bestemmelsen finder anvendelse når SKAT ændrer et afgiftstilsvar eller  

 en godtgørelse med den virkning, at et afgiftstilsvar eller en  

 godtgørelse, der ligger uden for den almindelige 3-års frist skal  

 ændres.
 Ligeledes vil bestemmelsen finde anvendelse såfremt den afgiftspligtige  

 henholdsvis den godtgørelsesberettigede anmoder om ændring af  

 afgiftstilsvaret eller en godtgørelse af afgift med den følge, at et  

 afgiftstilsvar eller en godtgørelse af afgift, der ligger uden for de  

 almindelige ansættelsesfrister skal ændres.
 Bestemmelsen finder alene anvendelse, hvis konsekvensændringerne (den  

 sekundære ændring) er en direkte følge af en anden ændring (den primære  

 ændring).
 Bestemmelsen finder derimod ikke anvendelse, såfremt en forhøjelse af  

 et afgiftstilsvar, der ligger inden for den almindelige 3-års frist, giver  

 anledning til forhøjelse af et afgiftstilsvar, der ligger uden for den  

 almindelige frist.
 Krav afledt af en ændring af afgiftstilsvaret eller godtgørelsen efter  

 SFL § 32, stk. 1, nr. 2, er undergivet forældelse efter 1908-lovens  

 5-årige forældelsesfrist.
 Afgørelse af om betingelserne for at foretage en ekstraordinær  

 fastsættelse af afgiftstilsvar og godtgørelse af afgift er til stede  

 træffes af SKAT.
SKATs afgørelse kan påklages  

 administrativt på samme måde som en klage over regulering af opgørelsen af  

 et afgiftstilsvar.
Det vil sige, at der er klageadgang til  

 Landsskatteretten.
G.1.2.7 Skatteforvaltningslovens § 32, stk. 1,  

 nr. 3 - forsætlige eller groft uagtsomme forhold Uanset fristerne i SFL § 31, kan et afgiftstilsvar eller en godtgørelse  

 af afgift fastsættes eller ændres efter SKATs bestemmelse, hvis den  

 afgiftspligtige henholdsvis den godtgørelsesberettigede eller nogen på  

 denne vegne forsætligt eller groft uagtsomt har bevirket, at  

 afgiftstilsvaret eller godtgørelsen er fastsat på et urigtigt eller  

 ufuldstændigt grundlag.
 Den ordinære frist i SFL § 31, suspenderes i det omfang den  

 afgiftspligtige, henholdsvis den godtgørelsesberettigede eller nogen på  

 denne vegne forsætligt eller groft uagtsomt har bevirket, at fastsættelsen  

 af afgiftstilsvaret er foretaget på et urigtigt eller ufuldstændigt  

 grundlag.
Bestemmelsen finder alene anvendelse i forbindelse med ændringer af  

 afgiftstilsvar, der foretages på SKATs initiativ.
Fristen for den  

 afgiftspligtiges eller den godtgørelsesberettigedes anmodning om ændring  

 af afgiftstilsvaret suspenderes derimod ikke efter bestemmelsen.
 SKAT er således ikke bundet af de ordinære frister for ændring af  

 afgiftstilsvaret, eksempelvis hvis den afgiftspligtige eller nogen på  

 dennes vegne forsætligt eller groft uagtsomt har afgivet urigtige eller  

 vildledende oplysninger, har fortiet oplysninger til brug for  

 afgiftskontrollen, eller kontrollen med udbetalinger, eller hvor den  

 pågældende har drevet uregistreret virksomhed.
 Tilsvarende vil SKAT kunne nedsætte godtgørelsen af afgift, der er  

 udbetalt til en godtgørelsesberettiget i henhold til bestemmelserne i  

 afgiftslovene uden for 3-års fristen såfremt den godtgørelsesberettigede  

 eller nogen på dennes vegne forsætligt eller groft uagtsom har bevirket,  

 at godtgørelsen er udbetalt på et urigtigt eller ufuldstændigt grundlag.
 Begrebet "nogen på dennes vegne" referer til den situation, at den  

 afgiftspligtige har ladet sig repræsentere, det vil sige, hvor en anden  

 person har handlet på den afgiftspligtiges vegne.
Der skal ikke efter bestemmelsens indhold foreligge et strafbart  

 forhold, men der skal foreligge en kvalificeret og positiv fejl, som kan  

 tilregnes den afgiftspligtige eller dennes repræsentant, som forsætlig  

 eller groft uagtsom.
En positiv fejl rummer de forhold, hvor den  

 afgiftspligtige enten svigagtigt har fortiet oplysninger eller direkte har  

 meddelt urigtige oplysninger.
Vurderingen af om der foreligger grov uagtsomhed eller forsæt efter  

 bestemmelsen er identisk med vurderingen i forhold til de tilsvarende  

 begreber i de enkelte afgiftslove.
Bestemmelsen finder således alene  

 anvendelse i tilfælde, hvor der foreligger et strafbart forhold, jf.  

 overtrædelsesbestemmelserne i de enkelte afgiftslove.
Bestemmelsens  

 anvendelse er imidlertid ikke betinget af, at der gøres et strafansvar  

 gældende mod den afgiftspligtige eller den godtgørelsesberettigede.
Uanset  

 at der således ikke er rejst straffesag eller der eventuelt er sket  

 frifindelse i denne, kan bestemmelsen således finde anvendelse, idet  

 baggrunden for udfaldet i straffesagen kan bero på straffesagens særlige  

 karakter herunder eksempelvis andre krav til bevisets styrke end i den  

 civile afgiftssag.
Suspensionen ophører på det tidspunkt, hvor SKAT er kommet i besiddelse  

 af tilstrækkelige oplysninger til at kunne foretage en ændring af det  

 fejlagtige afgiftstilsvar eller den udbetalte godtgørelse.
Det er uden  

 betydning, hvordan SKAT er kommet i besiddelse af oplysningerne, herunder  

 om det er de offentlige myndigheder eller den afgiftspligtige virksomhed  

 og person, der har fremskaffet oplysningerne.
Der løber ikke ved suspensionens ophør en ny 3-års frist.
SKAT skal  

 derimod afsende varsel om ændringen inden 6 måneder efter at myndigheden  

 er blevet bekendt med det forhold, der begrunder fravigelsen af den  

 ordinære frist, jf.
SFL § 32, stk. 2.
Krav afledt af en ændring af afgiftstilsvaret eller godtgørelsen efter  

 SFL § 32, stk. 1, nr. 3, er undergivet forældelse efter 1908-lovens  

 5-årige forældelsesfrist.
SKAT kan således ikke gå længere end 5 år  

 tilbage.
Den 5-årige forældelse vil i realiteten ikke have betydning i  

 relation til krav afledt af en ændring foretaget efter SFL § 32, stk. 1,  

 nr. 3, idet fristen i 1908-loven på grund af utilregnelig uvidenhed  

 hos SKAT vil være suspenderet.
G.1.2.8 Skatteforvaltningslovens § 32, stk. 1,  

 nr. 4 - genoptagelse efter anmodning Uanset fristerne i SFL § 31, kan SKAT efter anmodning fra den  

 afgiftspligtige eller den godtgørelsesberettigede give tilladelse til  

 ændring af afgiftstilsvaret eller godtgørelsen, som følge af at der  

 foreligger særlige omstændigheder.
 Bestemmelsen indebærer, at ændringer af afgiftstilsvaret eller  

 godtgørelsen kan tillades efter en konkret bedømmelse af forholdene.
Bestemmelsens anvendelsesområde er tilfælde, hvor der foreligger  

 særlige omstændigheder udenfor de tilfælde, hvor genoptagelse kan ske  

 efter betingelserne i bestemmelsens øvrige punkter, jf.
SFL § 32, stk. 1,  

 nr. 1 - 3, og hvor det må anses for urimeligt af opretholde opgørelsen af  

 afgiftstilsvaret eller godtgørelsen.
 Bestemmelsen vil blandt andet kunne finde anvendelse, hvor der er  

 begået fejl af SKAT, uden at fejlene kan anses for ansvarspådragende, når  

 fejlen medfører en materiel urigtig opgørelse af afgiftstilsvaret eller  

 godtgørelsen, og det efter en konkret bedømmelse må anses for urimeligt at  

 opretholde ansættelsen.
 Den vil endvidere kunne finde anvendelse i tilfælde, hvor en urigtig  

 opgørelse af et afgiftstilsvar eller en godtgørelse skyldes svig fra  

 tredjemand eller andre særlige omstændigheder, der ikke kan bebrejdes den  

 afgiftspligtige eller den godtgørelsesberettigede.
 Endvidere vil bestemmelsen kunne finde anvendelse, såfremt SKAT har  

 foretaget en åbenbart urimelig foreløbig fastsættelse, eller hvis det må  

 lægges til grund, at SKAT fejlagtigt har afgivet genoptagelsestilsagn til  

 den afgiftspligtige ud over den ordinære ændringsfrist, og den  

 afgiftspligtige som følge heraf ikke rettidigt har klaget eller anmodet om  

 genoptagelse af afgiftstilsvaret.
 Bestemmelsen giver derimod ikke grundlag for genoptagelse, hvor den  

 afgiftspligtige har glemt et fradrag, eller SKAT har fortolket  

 lovgivningen forkert.
 Ved vurderingen af om der foreligger særlige omstændigheder, der kan  

 give anledning til ekstraordnær genoptagelse af afgiftstilsvaret, kan det  

 tillægges vægt, om ændringen af afgiftstilsvaret har væsentlig betydning  

 for den afgiftspligtige.
Den afgiftspligtige eller den godtgørelsesberettigede skal dokumentere  

 eller sandsynliggøre, at betingelserne for genoptagelse er opfyldt.
Den  

 afgiftspligtige eller den godtgørelsesberettigede bærer således risikoen  

 for at bevisbyrden kan være tungere jo ældre afgiftsperioder der er tale  

 om.
Er der således tale om genoptagelse af afgiftsperioder, der ligger  

 langt tilbage i tid må der stilles krav om, at den afgiftspligtige eller  

 godtgørelsesberettigede fuldt og helt kan dokumentere ændringens  

 berettigelse ved at fremlægge kopi af det relevante regnskabs eller  

 bilagsmateriale.
 Krav afledt af en ændring af afgiftstilsvaret eller godtgørelsen efter  

 SFL § 32, stk. 1, nr. 4, er ikke undergivet forældelse efter 1908-lovens  

 5-årige forældelsesfrist.
 SKAT træffer afgørelse i 1. instans efter SFL § 32, stk. 1, nr. 4.
 Landsskatteretten træffer afgørelse i klager over afgørelser truffet af  

 SKAT efter SFL § 32, stk. 1, nr. 4.
G.1.2.9 Skatteforvaltningslovens § 32, stk. 2 -  

 reaktionsfrist på 6 måneder En ændring af afgiftstilsvaret eller godtgørelsen af afgift kan kun  

 foretages efter SFL § 32, stk. 1, hvis den varsles af SKAT, eller  

 anmodningen fra den afgiftspligtige henholdsvis den  

 godtgørelsesberettigede, fremsættes inden 6 måneder efter, at SKAT  

 henholdsvis den afgiftspligtige eller den godtgørelsesberettigede er  

 kommet til kundskab om det forhold, der begrunder fravigelsen af fristen i  

 SFL § 31.
 I tilfælde, hvor Landsskatterettens eller domstolenes underkendende  

 afgørelse offentliggøres, kan den afgiftspligtige eller den  

 godtgørelsesberettigede anses for at være kommet til kundskab om det  

 forhold, der skal begrunde den ekstraordinære genoptagelse af opgørelse af  

 afgiftstilsvaret eller godtgørelse af afgift, på tidspunktet for  

 offentliggørelsen af den underkendende afgørelse.
 I tilfælde, hvor SKAT offentliggør en meddelelse om genoptagelse eller  

 en særskilt meddelelse om at praksis er underkendt, må den afgiftspligtige  

 eller den godtgørelsesberettigede normalt anses for at være kommet til  

 kundskab om det forhold, der skal begrunde den ekstraordinære genoptagelse  

 af opgørelse af afgiftstilsvaret eller godtgørelse af afgift, senest på  

 meddelelsens offentliggørelsestidspunkt.
 I tilfælde, hvor både den underkende afgørelse er offentliggjort og  

 hvor SKAT udsender en meddelelse om genoptagelse, regnes 6 måneders  

 reaktionsfristen sædvanligvis fra offentliggørelsen af meddelelsen.
 I tilfælde, hvor SKAT offentliggør en meddelelse om, at praksis er  

 underkendt, skal meddelelsen indeholde oplysninger om, hvilke  

 afgiftsperioder, der var til prøvelse i den første endeligt underkendende  

 afgørelse, samt datoen for den første endeligt underkendende afgørelse.  

 Det må påregnes, at der kan gå 3 - 6 måneder inden SKAT udsender  

 meddelelse om genoptagelse.
 Hvis SKAT ikke har offentliggjort nogen meddelelse, vil fastsættelse af  

 fristen bero på en konkret vurdering af den afgiftspligtiges personlige  

 kendskab til afgørelsen, herunder om afgørelsen har været offentliggjort.
 Tilbagebetaling af afgift eller godtgørelse af afgift skal ske til den  

 afgiftspligtige henholdsvis den godtgørelsesberettigede inden rimelig tid  

 efter, at SKAT har truffet afgørelse om, at genoptage opgørelsen af  

 afgiftstilsvaret, medmindre forhold hos den afgiftspligtige eller den  

 godtgørelsesberettigede har hindret, at der kunne ske genoptagelse og  

 udbetaling.
 Fristen på 3 uger i opkrævningslovens § 12, stk. 2, 2. pkt, finder ikke  

 anvendelse, når der skal ske tilbagebetaling af beløb i henhold til en  

 ekstraordinær genoptagelse af opgørelse af afgiftstilsvaret eller  

 godtgørelse af afgift i henhold til bestemmelserne i  

 skatteforvaltningsloven § 32.
SKAT kan efter anmodning fra den afgiftspligtige henholdsvis den  

 godtgørelsesberettigede dispensere fra fristen, hvis der foreligger  

 særlige omstændigheder, jf.
SFL § 32, skt. 2, 2. pkt.
 Der kan således efter en konkret vurdering af de foreliggende  

 omstændigheder, herunder sagens karakter og den afgiftspligtiges eller den  

 godtgørelsesberettigedes forhold, gives dispensation fra 6 måneders  

 fristen, således at en anmodning om genoptagelse behandles uanset at denne  

 er indgivet mere end 6 måneder efter af den afgiftspligtige eller den  

 godtgørelsesberettigede er kommet til kundskab om forhold, der begrunder  

 den ekstraordinære genoptagelse af afgiftstilsvaret eller godtgørelsen af  

 afgift.
 SKAT træffer afgørelse i 1. instans efter SFL § 32, stk. 2.
G.1.2.10 Skatteforvaltningslovens § 32, stk. 3 -  

 særlig kompetenceregel Det fremgår af SFL § 32, stk. 3, at et forhold i opgørelsen af et  

 afgiftstilsvar eller godtgørelsen af en afgift kan, hvis den  

 afgiftspligtige henholdsvis godtgørelsesberettigede ikke udtaler sig imod  

 ændringen, ændres af de grunde, der er nævnt i SFL § 32, stk. 1, af SKAT,  

 selv om Skatterådet eller Landsskatteretten tidligere har  

 truffet afgørelse om forholdet.
Bestemmelsen udgør en undtagelse til den almindelige  

 kompetenceafgrænsning mellem myndighederne.
Formålet med bestemmelsen er  

 at undgå, at Skatterådet og Landsskatteretten belastes i tilfælde, hvor  

 genoptagelse er begrundet i forhold som den der efter SFL § 32, kan  

 begrunde fravigelse fra den ordinære frist.
 Bestemmelsen kan kun anvendes, hvis der foreligger nye oplysninger i  

 forhold til de oplysninger, der har ligget til grund for klageorganets  

 afgørelse og disse nye oplysninger opfylder kriterierne efter SFL § 32,  

 stk. 1. Det er også en forudsætning at betingelserne i SFL § 32, stk. 2,  

 er opfyldt.
G.1.2.11 Skatteforvaltningslovens § 32, stk. 4 -  

 forholdet til forældelse Krav afledt af en ændring af afgiftstilsvaret eller godtgørelsen af  

 afgift efter SFL § 32, stk. 1, nr. 1, og nr. 4, er ikke undergivet  

 forældelse efter 1908-lovens 5-årige forældelsesregel.
Kravet vil herefter  

 alene være undergivet den 20-årige forældelse efter Danske Lov 5-14-4.
 I de tilfælde, hvor genoptagelse kan ske uden for den ordinære  

 genoptagelsesfrist i SFL § 31, vil den formueretlige forældelse allerede  

 efter gældende ret i en række situationer være afbrudt eller suspenderet.  

 Den formueretlige forældelse vil således i praksis være uden betydning for  

 så vidt angår ekstraordinær genoptagelse efter SFL § 32, stk. 1, nr. 1.  

 Det kan imidlertid forekomme, at ændringsfristerne giver mulighed for  

 ændring, selvom det underliggende afgiftskrav er forældet.
 Bestemmelsen præciserer, at krav afledt af den ekstraordinære  

 genoptagelse af afgiftstilsvar og godtgørelser af afgift efter SFL § 32,  

 stk. 1, nr. 1, ikke er undergivet forældelse efter 1908-loven.
Ukendskab til retlige forhold medfører ikke suspension af  

 forældelsesfristen efter 1908-loven og den omstændighed, at hidtidig  

 praksis er underkendt og den afgiftspligtige henholdsvis den  

 godtgørelsesberettigede herved har været i retlig vildfarelse med hensyn  

 til sit krav, vil derfor ikke suspendere den 5-årige forældelsesfrist  

 efter 1908-loven.
Bestemmelsen er derfor en fravigelse af de almindelige  

 formueretlige forældelsesregler.
SKATs tilladelse til ændring af afgiftsfastsættelsen og godtgørelse af  

 afgift som følge af at der foreligger særlige omstændigheder, jf.
SFL §  

 32, stk. 1, nr. 4, er ikke undergivet den 5-årige forældelsesfrist i  

 1908-loven.
 Den 5-årige forældelse vil herefter i realiteten alene have betydning i  

 relation til krav afledt af en ændring foretaget efter SFL § 32, stk. 1,  

 nr. 2, idet fristen på grund af utilregnelig uvidenhed hos myndighederne  

 vil være suspenderet i tilfælde omfattet af SFL § 32, stk. 1, nr.  

 3.
G.1.2.12 Ikrafttrædelsesbestemmelser efter  

 skatteforvaltningsloven, lov nr. 427 af 6. juni 2005 Skatteforvaltningslovens regler, herunder § 31 og § 32 træder i kraft  

 dagen efter offentliggørelse i Lovtidende og har virkning fra  den 1.  

 november 2005, jf. § 62, stk. 1 og 2.
 SFL § 31 og § 32 har således virkning for anmodninger om genoptagelse  

 af afgiftstilsvar eller godtgørelse af afgift, som indgives til  

 myndighederne den 1. november 2005 eller senere.
 Tilsvarende har reglerne i § 31 og § 32 virkning for myndighedernes  

 genoptagelse eller ændring af afgiftstilsvar eller godtgørelse af afgift,  

 der varsles den 1. november 2005 eller senere.
G.1.2.13 Overgangs- og  

 ikrafttrædelsesbestemmelser efter lov nr. 410 af 2. juni 2003 Bestemmelserne i SSL § 32, § 35 B, og § 35 C, træder i kraft dagen  

 efter bekendtgørelsen i Lovtidende.
Bestemmelserne har dog virkning fra et  

 andet tidspunkt, jf. nedenfor.
 Bestemmelserne i SSL § 32, 2. og 3. pkt. om, at skatteministeren kan  

 beslutte at en sag, som Landsskatteretten har afgjort til ugunst for den  

 afgiftspligtige eller den godtgørelsesberettigede, skal genoptages til den  

 afgiftspligtiges eller den godtgørelsesberettigedes fordel, har virkning  

 for landsskatteretskendelser afsagt den 12. marts 2003 eller senere.
 SSL § 35 B, og § 35 C, har som udgangspunkt virkning for anmodninger om  

 genoptagelse af afgiftstilsvar eller godtgørelse af afgift, som indgives  

 til myndighederne den 12. marts 2003 eller senere.
 Tilsvarende kan myndighederne som udgangspunkt genoptage eller ændre  

 afgiftstilsvar eller godtgørelse af afgift, når ændringen varsles overfor  

 den afgiftspligtige henholdsvis den godtgørelsesberettigede den 12. marts  

 2003 eller senere.
 Er anvendelsen af bestemmelserne i SSL §§ 35 B, og 35 C, til ugunst for  

 den afgiftspligtige henholdsvis den godtgørelsesberettigede, finder  

 bestemmelserne først anvendelse på afgiftstilsvar, hvor angivelsesperioden  

 udløber den 1. juli 2000 eller senere.
 Tilsvarende, hvor kravet på godtgørelse tidligst kunne være gjort  

 gældende den 1. juli 2000 eller senere.
 Den ordinære 3-års frist i SSL § 35 B, stk. 1, gælder for  

 myndighedernes ændring af afgiftstilsvar og godtgørelse af afgift, når  

 ændringen er varslet overfor den afgiftspligtige eller den  

 godtgørelsesberettigede den 12. marts 2003 eller senere.
Er anvendelsen af bestemmelserne til ugunst for den afgiftspligtige i  

 forhold til hidtil gældende regler, finder bestemmelserne dog først  

 anvendelse på afgiftstilsvar, hvor angivelsesperioden udløber den 1. juli  

 2000 eller senere, jf. overgangsbestemmelserne.
Herved undgås at reglerne  

 - set i forhold til tidligere gældende regler - bliver gennemført med  

 skærpende virkning for den afgiftspligtige.
 Med udtrykket "ugunst" menes, at ændringerne af et afgiftstilsvar for  

 en afgiftsperiode samlet set er til ugunst for den afgiftspligtige.
 Eksempel:
 Varsler myndigheden den 9. maj 2003 en ændring overfor en  

 afgiftspligtig, kan myndighederne kun ændre afgiftstilsvaret i perioden 1.  

 januar 2000 og fremefter, (angivelsesfristen for januar kvartal 2000 er  

 den 10. maj 2000), hvis anvendelsen af bestemmelserne er til gunst for den  

 afgiftspligtige. (Virksomheden har kvartalet som afgiftsperiode).
Såfremt anvendelsen af SSL § 35 B, for januar kvartal 2000 er til  

 ugunst for den afgiftspligtige i forhold til hidtil gældende regler, kan  

 bestemmelsen i SSL § 35 B, dog først finde anvendelse for afgiftstilsvar,  

 hvor angivelsesperioden udløber den 1. juli 2000 eller senere.
Det vil i  

 eksemplet sige afgiftstilsvaret for kvartalet 1. april - 30. juni 2000,  

 hvor angivelsesfristen er den 10. august 2000. Det vil dog næppe forekomme  

 i praksis, at SSL § 35 B, er til ugunst i forhold til de hidtil gældende  

 regler.
 Tilsvarende gælder, hvis anvendelsen af bestemmelserne vedrørende  

 godtgørelse af afgift er til ugunst for den godtgørelsesberettigede.  

 Bestemmelserne kan i disse tilfælde først finde anvendelse, hvor kravet om  

 godtgørelse tidligst kunne være gjort gældende den 1. juli 2000 eller  

 senere.
 Ændringen fra en 5-års frist til en 3-års frist, betyder at  

 myndighederne ikke kan gennemføre påtænkte afgiftsændringer for  

 afgiftsperioder, der ligger mellem 3 og 5 år (det vil sige 4. og 5. år i  

 henhold til 1908-lovens forældelsesbestemmelser).
 Tilsvarende vil myndighederne ikke kunne gennemføre ændringer i forhold  

 til godtgørelse af afgift, der tidligst kunne være gjort gældende mere end  

 3 år inden 12. marts 2003.
Lovgiver har fundet at dette forekommer mindre rimeligt.
Myndighederne  

 kan derfor, i henhold til overgangsbestemmelserne, foretage ændring af  

 afgiftstilsvar eller godtgørelse af afgift i overensstemmelse med  

 tidligere gældende regler, hvor angivelsesperioden er udløbet før den 1.  

 juli 2000, henholdsvis kravet om godtgørelse kunne være gjort gældende før  

 den 1. juli 2000.
 Det forudsættes dog, at ændringen varsles over for den afgiftspligtige  

 henholdsvis den godtgørelsesberettigede senest den 1. juli 2003 og at  

 ændringen gennemføres senest den 1. oktober 2003. Dog kan 3-måneders  

 fristen for gennemførelse af ændringen af afgiftstilsvaret eller  

 godtgørelsen blive udskudt, såfremt myndighederne imødekommer en anmodning  

 fra den afgiftspligtige eller den godtgørelsesberettigede om forlængelse  

 af fristen.
 Eksempel:
 Varsler myndigheden den 9. november 2003 en ændring overfor en  

 afgiftspligtig, kan myndighederne i henhold til den ordinære 3-års frist i  

 SSL § 35 B, stk. 1, ændre afgiftstilsvaret for afgiftsperioden juli  

 kvartal 2000 og fremefter, det vil sige fra den 1. juli 2000.  

 (Virksomheden har kvartalet som afgiftsperiode).
 Da myndighedernes varsling af ændring af afgiftstilsvaret er sket efter  

 den 1. juli 2003, kan myndighederne ikke ændre afgiftstilsvaret for  

 afgiftsperioder, hvor angivelsesfristen udløb før den 1. juli 2000. Dette  

 gælder uanset, at myndighedernes krav på virksomheden ikke er forældet  

 efter 1908-loven.
 Det vil sige, at selvom myndighederne efter 1908-loven kunne gøre krav  

 gældende 5 år tilbage fra den 9. november 2003, det vil sige tilbage til  

 den 9. november 1998, er dette udelukket på grund af  

 overgangsbestemmelsernes krav om at varsel skulle være sket før den 1.  

 juli 2003.
 Overgangsbestemmelserne medfører således, at myndighederne er afskåret  

 fra at gøre krav gældende i henhold til 1908-loven efter 1. juli 2003.  

 Hvis myndighederne efter 1. juli 2003 skal ændre et afgiftstilsvar ud over  

 3-års fristen i SSL § 35 B, skal betingelserne i SSL § 35 C, for  

 ekstraordinære ændringer, være opfyldt.
 En afgiftspligtig er ikke afskåret fra at rejse et modkrav vedrørende  

 år 4 og 5 i forbindelse med myndighedernes sagsrejsning inden den 1. juli  

 2003, jf. nærmere nedenfor.
 Bestemmelserne i SSL § 35 B, stk. 2, har kun virkning for den  

 afgiftspligtiges anmodninger om genoptagelse, som fremsættes den 12. marts  

 2003 eller senere.
 Tilsvarende gælder for anmodninger om godtgørelse af afgift.
 Er anvendelsen af bestemmelsen i SSL § 35 B, til ugunst for den  

 afgiftspligtige i forhold til hidtil gældende regler, finder bestemmelsen  

 dog først anvendelse på afgiftstilsvar, hvor angivelsesperioden udløber  

 den 1. juli 2000 eller senere, jf. overgangsbestemmelserne.
 Uden disse regler ville den afgiftspligtige kunne blive afskåret fra at  

 opnå genoptagelse af et afgiftstilsvar for en afgiftsperiode, hvor fristen  

 for genoptagelse ikke var udløbet efter de hidtil gældende regler, men som  

 lå mere end 3 år forud for angivelsesperiodens udløb.
 Tilsvarende kunne krav på godtgørelse af afgift, hvor fristen for at  

 indgive anmodning herom ikke var udløbet efter de hidtil gældende regler,  

 blive afskåret.
 Eksempel:
En afgiftspligtig, der har kvartalet, som afregningsperiode, har i en  

 årrække (flere end 5 år) glemt at tage fradrag for købsmoms.
Den 9. maj  

 2003 fremsætter den afgiftspligtige anmodning om genoptagelse af sit  

 afgiftstilsvar for 5 år tilbage i tid Den afgiftspligtiges anmodning er modtaget hos myndighederne efter den  

 12. marts 2003. I henhold til SSL § 35 B, stk. 2, kan den afgiftspligtige  

 herefter få genoptaget opgørelsen af sit afgiftstilsvar for perioden fra  

 januar kvartal 2000 (angivelsesperioden udløb den 10. maj 2000), idet  

 ændringen ikke er til ugunst for den afgiftspligtige i forhold til hidtil  

 gældende regler.
 Den 9. maj 2003 var den afgiftspligtiges mulighed for ændring af  

 afgiftstilsvaret for januar kvartal 1998, der blev betalt den 10. maj 1998  

 og fremefter, ikke forældet i henhold til 1908-lovens 5-årige  

 forældelsesfrist.
 Den afgiftspligtige, kan som følge af at fristreglen i SSL § 35 B, er  

 til ugunst for ham i forhold til de tidligere gældende regler  

 (1908-loven), fastholde sin anmodning om genoptagelse og regulering af  

 afgiftstilsvaret, hvor angivelsesperioden udløb før den 1. juli 2000. Det  

 vil i eksemplet sige perioden januar kvartal 1998 til og med oktober  

 kvartal 1999 (4. og 5. år).
Overgangsbestemmelserne medfører endvidere, at En afgiftspligtig fremsætter den 9. maj 2004 krav på genoptagelse.
Den  

 afgiftspligtige kan efter 3-års fristen i SSL § 35 B, stk. 2, få  

 genoptaget perioden tilbage fra og med januar kvartal 2001, hvis  

 virksomheden har kvartalet som afgiftsperiode.
 Den afgiftspligtige kan efter de gamle forældelsesregler få genoptaget  

 perioden fra 9. maj 1999 og til 1. juli 2000. Der kan derimod ikke gives  

 genoptagelse for mellemperioden 1. juli 2000 til 31. december 2000.
Landsskatteretten  

 har i  

 SKM2006.350.LSR  

 truffet afgørelse i en sag, hvor der skulle ske genoptagelse efter  

 overgangsbestemmelserne.
Virksomheden, der afregnede moms  

 månedsvis, havde på baggrund af udarbejdelse af nye regnskaber, den  

 29. april 2003 indsendt en negativ efterangivelse  

 for afgiftsperioderne fra 1. januar til 31. december 1997.  

 Anmodningen var fremsat efter 12. marts 2003, og var dermed omfattet  

 af de nye fristregler.
Da anmodningen om ændring var indgivet  

 mere end 3 år efter udløbet af angivelsesfristerne vedrørende de  

 pågældende afgiftsperioder, kunne virksomheden ikke få ændret  

 afgiftstilsvaret for de omhandlede perioder efter skattestyrelseslovens §  

 35 B.
Der var heller ikke mulighed for genoptagelse efter 35 C, idet en  

 anmodning baseret på, at der er udarbejdet nye regnskaber, ikke opfyldte  

 betingelserne for ekstraordinær genoptagelse.
Da anvendelsen af  

 de nye fristregler derfor var til ugunst for virksomheden,  

 og da de omhandlede angivelsesperioder udløb før den 1. juli  

 2000, skulle reglerne gældende forud for indførelsen  

 af fristreglerne tillige finde anvendelse, jf. overgangsreglen i  

 § 6, stk. 4, i lov nr. 410 af 2. juni 2003. Dette betød, at kravet skulle  

 vurderes efter 1908-lovens regler om 5-årig forældelse.
Da  

 omstændighederne i sagen var, at afgiften vedrørende november og  

 december 1997 først var indbetalt efter 5. maj 1998, og den senere  

 efterangivelse var indgivet 29. april 2003, og dermed tidligere end 5  

 år fra indbetalingstidspunktet, var kravet vedrørende november og december  

 1997 ikke forældet.
Kravet vedrørende de øvrige afgiftsperioder i  

 1997 var derimod forældet.
Se om regler og praksis vedrørende  

 1908-loven afsnit  

 N.3 .
Bestemmelsen i SSL § 35 B, har ikke betydning for sager, hvor en  

 afgiftspligtig eller en godtgørelsesberettiget klager over et afslag på  

 genoptagelse eller godtgørelse efter de tidligere gældende regler.
I disse  

 klagesager, skal genoptagelsesspørgsmålet fortsat afgøres på grundlag af  

 tidligere gældende bestemmelser.
 Det fremgår af bemærkningerne til ikrafttrædelsesbestemelserne, at § 35  

 C, som udgangspunkt har virkning for anmodninger om genoptagelse af et  

 afgiftstilsvar eller godtgørelse af afgift, som indgives til myndighederne  

 den 12. marts 2003 eller senere.
 Dette betyder, at genoptagelsesadgangen i henhold til SSL § 35 C, stk,  

 1, nr. 1 i hvert fald finder anvendelse i følgende situationer:
 idet anmodninger om genoptagelse af et afgiftstilsvar eller godtgørelse  

 af afgift, i alle de nævnte situationer vil være indgivet til  

 myndighederne den 12. marts 2003 eller senere.
Da overgangsbestemmelserne ikke tager udgangspunkt i, hvornår praksis  

 er underkendt, men derimod hvornår anmodninger om genoptagelse af et  

 afgiftstilsvar eller godtgørelse af afgift er indgivet til myndighederne,  

 må det lægges til grund, at genoptagelsesadgangen i SSL § 35 C, stk. 1,  

 nr. 1, også finder anvendelse i de tilfælde, hvor når anmodningen om genoptagelse af et afgiftstilsvar eller godtgørelse  

 af afgift, er indgivet til myndighederne den 12. marts 2003 eller senere,  

 og anvendelsen ikke er til ugunst for den afgiftspligtige eller den  

 godtgørelsesberettigede i forhold til tidligere gældende regler.
 Det skal dog erindres, at i henhold til SSL § 35 C, stk. 2, kan en  

 ændring af et afgiftstilsvar eller en godtgørelse af en afgift kun  

 foretages efter SSL § 35 C, stk. 1, hvis den varsles af myndighederne  

 eller anmodningen fremsættes af den afgiftspligtige henholdsvis den  

 godtgørelsesberettigede, inden 6 måneder efter, at told- og  

 skattemyndighederne, henholdsvis den afgiftspligtige eller den  

 godtgørelsesberettigede er kommet til kundskab om det forhold, der  

 begrunder fravigelsen af fristerne i SSL § 35 B.
 Eksempel:
Landsskatteretten afsiger den 20. december 2002 en kendelse, hvorefter  

 praksis for opgørelse af delvis fradragsret bliver underkendt.
Den første  

 periode, der var til behandling i den sag, der førte til underkendelse af  

 praksis var januar kvartal 1996.
 Landsskatterettens kendelse bliver offentliggjort den 15. januar 2003.  

 Told- og Skattestyrelsen udsender et genoptagelsescirkulære den 1. maj  

 2003.
Den afgiftspligtige, der efter de hidtil gældende regler, er  

 interesseret i at få tilbagebetalt afgift for så lang en periode som  

 muligt, fremsætter straks den 20. januar 2003 efter offentliggørelse af  

 Landsskatterettens kendelse et krav på tilbagebetaling.
Denne  

 afgiftspligtige kan få genoptaget og tilbagebetalt den afgift, der er  

 indbetalt til myndighederne efter den 20. januar 1998. Han vil ikke kunne  

 tilbagekalde sin anmodning om tilbagebetaling af afgift med henblik på at  

 fremsætte den efter den 12. marts 2003 og derved få mulighed for  

 genoptagelse efter SSL § 35 C, stk. 1, nr. 1.
En anden afgiftspligtig afventer Told- og Skattestyrelsens  

 genoptagelsescirkulære.
Denne afgiftspligtige fremsætter sit krav på  

 tilbagebetaling den 25. maj 2003. Anmodningen er således indgivet til  

 myndighederne efter den 12. marts 2003. Denne afgiftspligtige kan herefter  

 påberåbe sig bestemmelsen i SSL § 35 C, stk. 1, nr. 1, idet denne  

 bestemmelse ikke er til ugunst for den afgiftspligtige i forhold til de  

 hidtil gældende regler.
Denne afgiftspligtige kan få genoptaget og  

 tilbagebetalt afgift for perioden januar kvartal 1996 og fremefter.
En tredje afgiftspligtig fremsætter sin genoptagelsesanmodning og krav  

 på tilbagebetaling den 1. august 2003. Denne anmodning er modtaget mere  

 end 6 måneder efter offentliggørelsen af Landsskatteretskendelsen.
Da  

 reaktionsfristen på 6 måneder i henhold til SSL § 35 C, stk. 2, regnes fra  

 Told- og Skattestyrelsens offentliggørelse af genoptagelsescirkulære den  

 1. maj 2003, når der både er sket offentliggørelse af kendelse og  

 genoptagelsescirkulære, er genoptagelsesanmodningen modtaget i rette tid i  

 henhold til reaktionsfristen på 6 måneder.
Denne afgiftspligtige kan  

 påberåbe sig bestemmelsen i SSL § 35 C, stk. 1, nr. 1.
 Den afgiftspligtige, der derimod fremsætter en anmodning om  

 genoptagelse efter 1. november 2003, kan ikke få genoptaget og  

 tilbagebetalt afgiften, medmindre der foreligger særlige omstændigheder,  

 der fører til dispensation af reaktionsfristen på 6 måneder.
 I henhold til SSL § 35 C, gælder, at såfremt anvendelsen af lovens  

 bestemmelser for en afgiftsperiode er til ugunst for den afgiftspligtige  

 eller den godtgørelsesberettigede i forhold til hidtil gældende regler,  

 kan bestemmelserne først finde anvendelse for afgiftstilsvar, hvor  

 angivelsesperioden udløber den 1. juli 2000 eller senere, henholdsvis  

 godtgørelse af afgift, hvor kravet om godtgørelse tidligst kunne være  

 gjort gældende den 1. juli 2000 eller senere.
 Myndighederne er således afskåret fra, at anvende SSL § 35 C, når  

 ændringerne for den pågældende afgiftsperiode samlet set er til ugunst for  

 den afgiftspligtige set i forhold til de hidtil gældende regler, hvis det  

 drejer sig om en afgiftsperiode, der ligger 3 år forud for det tidspunkt,  

 hvor den nye 3-års frist finder anvendelse, det vil sige hvor  

 afgiftsperioden udløber før den 1. juli 2000.
 Tilsvarende gælder for så vidt angår godtgørelse af afgift, hvor kravet  

 om godtgørelse tidligst kunne være gjort gældende før den 1. juli 2000. De  

 nye regler kan her ikke anvendes, hvis dette i forhold til hidtil gældende  

 regler er til ugunst for den godtgørelsesberettigede.
 Eksempel:
Myndighederne konstaterer i forbindelse med et kontrolbesøg i en  

 virksomhed, at virksomheden i en årrække (flere end 5 år), har opgjort  

 afgiftstilsvaret på et urigtigt eller ufuldstændigt grundlag.
Den  

 afgiftspligtige har kvartalet som afgiftsperiode.
 Den 9. maj 2003 fremsætter myndighederne varsel om ændring af  

 afgiftstilsvaret i henhold til SSL § 35 C, stk. 1, nr. 3.
Myndighederne fremsætter varslet efter den 12. marts 2003. I henhold  

 til SSL § 35 C, stk. 1, nr 3, kan myndighederne ændre den afgiftspligtiges  

 afgiftstilsvar fra afgiftsperioden januar kvartal 1998 og fremefter, idet  

 ændringen ikke er til ugunst for den afgiftspligtige set i forhold til de  

 hidtil gældende regler.
Den afgiftspligtige ville således også efter  

 1908-loven være pligtig af betale afgiften.
G.1.3 Ændring af bidragsområdet Fristerne for korrektion på bidragsområdet følger  

 skatteforvaltningslovens (SFL) § 26 og § 27, som har virkning fra den 1.  

 november 2005. Reglerne er en videreførelse af de hidtil gældende regler i  

 SSL § 34 og § 35.
De almindelige ansættelsesfrister i SFL § 26 gælder således for  

 genoptagelse af opgørelser af arbejdsmarkedsbidrag (AM-bidrag) og særlige  

 pensionsopsparing (SP-bidrag). For anmodninger om genoptagelse af en  

 bidragsopgørelse, som er indgivet den 12. marts 2003 eller senere samt for  

 foretagelse eller ændring af en bidragsopgørelse, som er varslet over for  

 den bidragspligtige den 12. marts 2003 eller senere, gælder endvidere SFL  

 § 27 om genoptagelse og ændring af skatteansættelser efter udløbet af de  

 almindelige ansættelsesfrister i SFL § 26, jf.
AMFL § 15, stk. 2.
Genoptagelse eller ændring af bidragsopgørelser, der er indgivet eller  

 varslet før 12. marts 2003, kan kun genoptages eller ændres efter udløbet  

 af fristerne i SFL § 26, hvis genoptagelsen eller ændringen er en følge  

 af, at skatteansættelsen er ændret.
Dette følger af den tidligere  

 affattelse af § 15, stk. 2, i AMFL, jf. § 17 f, stk. 1, i ATP-loven.  

 Henvisningen til SFL § 26 i AMFL § 15, stk. 2, gælder for indkomståret  

 1997 og senere.
Der henvises i øvrigt til  

 afsnit       G.5 .
 For indkomstår før 1997 gælder imidlertid reglerne om genoptagelse i  

 henhold til den tidligere SSL § 4, stk. 1. Derimod er der ikke mulighed  

 for at få tilladelse til ekstraordinær genoptagelse af bidragsopgørelser  

 efter den tidligere SSL § 4, stk. 2.
G.1.4 Ændringer på  

 pensionsafkastbeskatningsområdet De hidtil gældende regler i pensionsafkastbeskatningsloven (PAL) - og  

 tidligere realrenteafgiftsloven - fremgår af Processuelle regler på  

 told- og skatteforvaltningens område 2005-3.
 Pensionsafkastbeskatningsloven blev fra 1. november 2005 omfattet  

 af skatteforvaltningslovens (SFL) § 1, og fristerne for ændring  

 af ansættelse følger herefter SFL §§ 26 og 27.
 For indkomståret 2004 skulle institutionerne indgive  

 opgørelse senest den 15. juli 2005. SKAT skal således fremsende  

 agterskrivelse senest den 1. maj 2008, og ændringen skal foretages senest  

 den 1. august 2008.
 Institutionerne henholdvis pengeinstitutterne har efter SFL §  

 26, stk. 2 i eksemplet frist til senest den 1. maj 2008 at fremlægge  

 oplysninger af faktisk eller retlig karakter, der kan begrunde en  

 ændring.
 Herudover kan ansættelsen ændres, hvis betingelserne for ekstraordinær  

 ansættelse efter SFL § 27 er opfyldt.
G.2 Kort ligningsfrist for fysiske  

 personer I SFL § 26, stk. 1, sidste punktum, er der tillagt  

 skatteministeren en bemyndigelse til for grupper af skattepligtige at  

 fastsætte en kortere frist for ansættelse af indkomst- eller  

 ejendomsværdiskat, end de frister, der gælder efter SFL § 26, stk. 1,  

 1.-4. punktum, jf. nærmere om disse frister under  

 G.1.1.1 .
 Denne bemyndigelse er udnyttet i en bekendtgørelse om en kort  

 frist for skatteansættelse af personer med enkle økonomiske forhold nr.  

 1095 af 15. november 2005, som ændret ved bekendtgørelse nr. 9 af 9.  

 januar 2006. Bekendtgørelsen omfatter kun fysiske personer  

 og vil have virkning fra d. 1. november 2005. Om indholdet  

 i bekendtgørelsen henvises til  

 G.2.1  

 og  

 G.2.2 .
Samtidig med ikrafttrædelsen af bekendtgørelsen ophæves den tidligere  

 tilsvarende bekendtgørelse nr. 270 af 11. april 2003 om en kort frist  

 for kommunernes skatteansættelse af skatteydere med enkle økonomiske  

 forhold.
Denne ophævede bekendtgørelse finder anvendelse for  

 ansættelsesændringer, der er gennemført inden d. 1. november 2005, og der  

 henvises nærmere herom til den tidligere udgave af denne vejledning om  

 processuelle regler 2005-2 .
G.2.1 Hovedregel om kort  

 ligningsfrist Bekendtgørelsen om en kort frist mv., nr. 1095 af 15. november  

 2005, er ensbetydende med, at hvis der ikke gælder undtagelser som  

 beskrevet under  

 G.2.2 , skal  

 varsel om ændring af en ansættelse af indkomst- eller  

 ejendomsværdiskat vedrørende en fysisk person - uanset  

 fristen i SFL § 26, stk. 1, 1. punktum - være afsendt inden  

 den 1. juli i det andet kalenderår efter udløbet af det pågældende  

 indkomstår, jf. bekendtgørelsens § 1, stk. 1.
 I tilfælde, hvor der gælder krav om varsling af en  

 ændring inden d. 1. juli i det andet kalenderår efter udløbet af det  

 pågældende indkomstår, skal der gennemføres  

 en ansættelsesændring senest 3 måneder senere, dvs. 1. oktober i det  

 andet kalenderår efter indkomstårets udløb, jf. bekendtgørelsens § 1, stk.  

 2. Hvis det har betydning for den skattepligtiges mulighed for at  

 varetage sine interesser, at fristen forlænges, skal SKAT imødekomme  

 en anmodning om en rimelig fristforlængelse.
G.2.2 Undtagelser fra den korte  

 ligningsfrist Uanset hovedreglen om den korte frist for ansættelsesændringer for  

 fysiske personer, der er beskrevet under  

 G.2.1  

 kan der i en række undtagelsessituationer iværksættes ændring efter  

 d. 1. juli i det andet kalenderår efter det pågældende indkomstår.
Der er  

 tale om følgende undtagelsessituationer:
 Uanset den korte frist i bekendtgørelsens § 1, stk. 1, den  

 ordinære ansættelsesfrist i SFL §§ 26, stk. 1, 1.  

 punktum, og betingelsen i SFL 27, stk. 1, nr. 2, om  

 ekstraordinær ansættelse, gælder særligt om følgeændringer hos den anden  

 ægtefælle:
Når der sker en ansættelse af en ægtefælle, og ægtefællerne er  

 samlevende ved indkomstårets udløb, og der som en direkte følge heraf  

 kan foretages en ændring af den anden ægtefælles ansættelse af indkomst-  

 eller ejendomsværdiskat, skal sidstnævnte ændring varsles senest 30 dage  

 efter, at der er sket ændring af førstnævnte ægtefælles ansættelse.
Den  

 varslede ændring skal følges op med foretagelse af en ansættelse senest  

 tre måneder efter varslingen.
Hvis det har betydning for den  

 skattepligtiges mulighed for at varetage sine interesser, at fristen  

 forlænges, skal SKAT dog imødekomme en anmodning om en rimelig  

 fristforlængelse.
 I bekendtgørelse nr. 9 af 9. januar 2006 er fastsat, at den korte frist  

 i § 1, stk. 1, i bekendtgørelse nr. 1095 af 15. november 2005 ikke  

 gælder for foretagelse og ændring af skatteansættelser for indkomstårene  

 2002 og 2003, hvis grundlaget herfor er baseret på kontrolbilag fra det  

 daværende ToldSkats arbejdsgiver- eller indberetningskontrol.
G.3 Vurdering af fast ejendom Efter SFL § 33, stk. 1, kan SKAT af egen drift foretage eller genoptage  

 en ejendomsvurdering inden for en frist på 1 1/2 år efter vurderingsårets  

 udløb, men vurderingen skal være gennemført senest den 1. oktober i det  

 andet år efter vurderingsårets udløb.
Fristen 1. oktober kan efter  

 anmodning fra en klageberettiget forlænges.
 Ved at sætte samme frist for genoptagelse af en vurdering som for  

 genoptagelse af en indkomstansættelse er der taget hensyn til, at  

 vurderingsmeddelelsen for de fleste ejerboligers vedkommende vil blive  

 udsendt til ejeren samtidig med selvangivelsen.
 Fører genoptagelsen til en ændret ansættelse, har den nye ansættelse  

 skattemæssig virkning tilbage til det tidspunkt, hvor den genoptagne  

 ansættelse havde virkning.
Når et vurderingsankenævn eller Landsskatteretten har påkendt en  

 vurdering, kan SKAT genoptage nyere vurderinger af den pågældende ejendom,  

 i det omfang vurderingsankenævnets eller Landsskatterettens afgørelse  

 giver anledning til ændring heraf, jf.
SFL § 34.
En klageberettiget, der ønsker at få en ejendomsvurdering genoptaget  

 efter SFL § 33, stk. 2, skal inden for den nævnte frist fremsætte  

 anmodning herom over for SKAT.
I forbindelse med anmodningen skal den  

 klageberettigede fremlægge oplysninger af faktisk eller retlig karakter,  

 der kan begrunde ændringen.
For at de fremlagte oplysninger skal  

 kunne begrunde ændringen, skal de være af en sådan art, at de ville havde  

 medført en anden vurdering, såfremt de havde dannet grundlag for  

 ansættelsen.
Det antages alene at være SKAT, der kan genoptage ansættelser i medfør  

 af SFL § 33, stk. 2, tidligere SSL § 34, stk. 2. Se  

 SKM2004.421.LSR ,  

 hvor Landsskatteretten pålagde den regionale vurderingsmyndighed at  

 genoptage nogle ansættelser.  

Ved klage over  

 afslag på en anmodning om  

 genoptagelse efter SFL § 33, stk. 2, kan vurderingsankenævnet vælge  

 at gennemføre ændringen, hvis parterne er enige deri og genoptagelsen  

 findes berettiget, jf.
SFL § 38, stk. 8.
 Oplysningerne skal angå forhold eller tilstande, som må anses for  

 opstået allerede på vurderingstidspunktet, hvorimod det ikke ubetinget kan  

 kræves, at de kunne konstateres på dette tidspunkt.
Det antages således, at oplysninger, der væsentligt ændrer grundlaget  

 for vurderingen af en ejendom, vil kunne medføre genoptagelse, selv  

 om oplysningerne angår forhold, som først er blevet konstateret efter  

 vurderingstidspunktet.
Der henses herved til dommen TfS 1986, 268 ØLD.
På  

 en ejendom var der efter 17. almindelige vurdering den 1. april 1981  

 blevet konstateret omfattende bygningsskader.
Ejeren, der havde overtaget  

 ejendommen den 11. december 1981, påklagede inden udløbet af klagefristen  

 den 31. december 1981 vurderingen til skyldrådet, der nedsatte  

 ejendomsværdien under hensyn til skaderne.
Efter at ejeren havde gjort den  

 tidligere ejer ansvarlig for skaderne, måtte denne udrede en erstatning.  

 Da skyldrådet kun havde nedsat ejendomsværdien med, hvad der svarede til  

 en fjerdedel af erstatningsbeløbet, påklagede ejeren skyldrådets  

 ansættelse til Landsskatteretten, som stadfæstede ansættelsen med den  

 begrundelse, at der ikke skulle tages hensyn til forhold vedrørende  

 bygningens vedligeholdelsestilstand, der ikke kunne forventes konstateret  

 ved sædvanlig undersøgelse i forbindelse med køb af  

 ejendommen.
Ejeren indbragte Landsskatterettens afgørelse for Østre  

 Landsret, der kom til det resultat, at vurderingsmyndighedernes skøn over  

 ejendommens værdi havde hvilet på et urigtigt grundlag.
Da det fornyede  

 skøn burde udøves af vurderingsmyndighederne selv, blev vurderingen af  

 ejendommen hjemvist til fornyet behandling hos disse myndigheder, således,  

 at vurderingen skulle ske på grundlag af ejendommens faktiske og retlige  

 tilstand på vurderingstidspunktet, også selv om nogle af oplysningerne  

 herom på grund af den nærmere karakter af de egenskaber ved ejendommen,  

 som de vedrørte, først er fremkommet efter dette tidspunkt.
Efter SFL § 33, stk. 3, kan Skatterådet efter forelæggelse af SKAT  

 ekstraordinært foretage eller ændre en ejendomsvurdering efter  

 udløbet af fristerne i § 33, stk. 1 og 2. Skatterådet kan bestemme,  

 fra hvilket tidspunkt ændringen skal følges ved beregningen af  

 indkomstskat, ejendomsværdiskat og kommunale ejendomsskatter, jf.
SFL §  

 33, stk. 3. Skatterådet kan dog ikke træffe afgørelse i en sag, i det  

 omfang Landsskatteretten har taget stilling til sagen, jf.
SFL § 14, stk.  

 1, nr. 4. Bestemmelsen i § 33, stk. 3, er en videreførelse af  

 skattestyrelseslovens § 19, stk. 1. Efter § 33, stk. 4, kan Skatterådet  

 bemyndige SKAT til - på grundlag af Skatterådets vurdering af en konkret  

 fast ejendom -  at ændre vurderingerne af andre faste ejendomme med  

 helt tilsvarende forhold som den, Skatterådet har vurderet, efter udløbet  

 af fristerne i § 33, stk. 1. I så fald skal den pågældende ejendoms  

 ejer underrettes om genoptagelsen senest 3 måneder efter, at Skatterådet  

 har bemyndiget SKAT til at genoptage.
 Med SFL § 39 er der desuden lovfæstet en ret for  

 vurderingsankenævn til at genoptage egne afgørelser svarende til, hvad der  

 gælder for skatteankenævn, se afsnit  

 A.1.4 .
G.4 Ændring af opgørelse af arbejdsmarkedsbidrag  

 efter de inden lov nr. 410 af 2. juni 2003 gældende regler Den følgende beskrivelse omhandler de frister, der var gældende inden  

 vedtagelsen af de ændrede regler med lov nr. 410 af 2. juni 2003. Disse  

 hidtidige regler finder fortsat anvendelse, hvis en anmodning om  

 genoptagelse af en bidragsopgørelse er indgivet inden den 12. marts 2003,  

 eller hvis myndighederne har varslet foretagelse eller ændring af en  

 bidragsopgørelse inden den 12. marts 2003. I det omfang anmodning om  

 genoptagelse eller myndighedernes varsling om foretagelse eller ændring af  

 en bidragsopgørelse er indgivet, henholdsvis iværksat fra og med den 12.  

 marts 2003, vil de hidtidige fristregler gælde i det omfang de stiller de  

 bidragspligtige gunstigere end reglerne som ændret med lov nr.  

 410 af 2. juni 2003, forudsat der er tale om indkomstår inden 2000. Selv  

 om en anmodning om genoptagelse er indgivet fra og med den 12. marts 2003,  

 vil de med lov nr. 410 af 2. juni 2003 ændrede regler alligevel ikke finde  

 anvendelse, hvis der inden den 12. marts 2003 er indgivet en tilsvarende  

 anmodning på samme grundlag.
Det er præciseret i bemærkningerne til  

 ændringsloven, at den omstændighed, at genoptagelsesreglerne er ændret,  

 ikke i sig selv udgør et nyt eller ændret grundlag for en anmodning om  

 genoptagelse.
 Opgørelser om arbejdsmarkedsbidrag kan, såfremt reglerne inden lov nr.  

 410 af 2. juni 2003 anvendes, alene genoptages efter reglerne i  den  

 dagældende SSL § 34, jf. den dagældende AMFL § 15, stk. 2. Der  

 henvises til afsnit  

 G.3.1.1.2.
Som følge af, at der i de inden lov nr. 410 af 2. juni 2003 gældende  

 regler ikke er henvist til den dagældende SSL § 35 kan en  

 opgørelse af arbejdsmarkedsbidrag, der behandles efter de hidtidige  

 regler, ikke genoptages efter udløbet af fristerne i den dagældende  

 SSL § 34, bortset fra tilfælde, hvor genoptagelse og ændring er en følge  

 af, at skatteansættelsen er ændret.
Henvisningen i den inden lov nr.  

 410 af 2. juni 2003 gældende AMFL § 15, stk. 2, til den dagældende  

 bestemmelse i SSL § 34 gælder for indkomstår 1997 og senere.
For  

 indkomstår før 1997 gælder imidlertid reglerne om genoptagelse i henhold  

 til den inden den 1. juli 1999 gældende SSL § 4, stk. 1. Vedrørende  

 disse indkomstår er der ligeledes ikke mulighed for at få tilladelse til  

 ekstraordinær genoptagelse af bidragsopgørelsen efter den dagældende  

 SSL § 4, stk. 2. Endelig bemærkes, at for tiden inden gennemførelsen af  

 lov nr. 988 af 22. nov. 1996 var der slet ingen henvisning til  

 skattestyrelseslovens fristregler, således at genoptagelse var reguleret  

 af de almindelige frister om formueretlig forældelse, jf.  

 afsnit       N .
G.5 Frister for efterbetaling af moms og  

 afgifter efter de inden lov nr. 410 af 2. juni 2003 gældende  

 regler Den følgende beskrivelse omhandler gældende frister om efter-  

 og tilbagebetaling af moms, afgifter og godtgørelse og afgift inden  

 vedtagelsen af af de ændrede fristregler med lov nr. 410 af 2. juni 2003.
De hidtige regler finder fortsat anvendelse, hvis en anmodning om  

 genoptagelse er indgivet inden den 12. marts 2003, eller hvis  

 myndighederne fra og med den 12. marts 2003 har varslet fastsættelse  

 eller ændring af moms, afgift eller godtgørelse af afgift.
I det omfang  

 anmodning om genoptagelse eller myndighedernes varsling af fastsættelse  

 eller ændring er indgivet, henholdsvis iværksat, fra og med den 12.  

 marts 2003, vil de hidtidige regler gælde i det omfang de stiller de  

 afgiftspligtige gunstigere end reglerne som ændret med lov nr. 410 af 2.  

 juni 2003, forudsat der er tale om afgiftstilsvar, hvor angivelsesperioden  

 er udløbet inden den 1. juli 2000, henholdsvis godtgørelse af afgift, hvor  

 kravet om godtgørelse kunne være gjort gældende inden den 1. juli 2000.
 Endvidere gælder om afgiftstilsvar, hvor angivelsesperioden er udløbet  

 før den 1. juli 2000, at varsling om ændring til ugunst for den  

 afgiftspligtige efter de hidtil gældende regler skal ske senest den 1.  

 juli 2003. Tilsvarende kan myndighederne senest den 1. juli 2003 på  

 grundlag af hidtil gældende regler varsle en ændring af godtgørelse af  

 afgift til ugunst for den godtgørelsesberettigede.
 Gennemførelsen af en således varslet ændring af afgiftstilsvar,  

 henholdsvis godtgørelse af afgift, skal være foretaget senest den 1.  

 oktober 2003, medmindre myndighederne efter bestemmelsen i SSL § 35 B,  

 stk. 1, har imødekommet en anmodning om en rimelig fristforlængelse.
Endelig bemærkes om overgangsreglen om anmodninger om genoptagelse før  

 og efter den 12. marts 2003, at selv om en anmodning om genoptagelse er  

 indgivet fra og med den 12. marts 2003, vil de med lov nr. 410 af 2. juni  

 2003 ændrede regler alligevel ikke finde anvendelse, hvis der inden den  

 12. marts 2003 er indgivet en tilsvarende anmodning om genoptagelse på  

 samme grundlag.
Det er præciseret i bemærkningerne til ændringsloven, at  

 den omstændighed, at genoptagelsesreglerne er ændret, ikke i sig selv  

 udgør et nyt eller ændret grundlag for en anmodning om  

 genoptagelse.
Om retstilstanden inden vedtagelsen af lov nr. 410 af 2. juni  

 2003 bemærkes, at der ikke gælder særlige frister på moms- og  

 afgiftsområdet.
Som følge heraf er efter- og tilbagebetaling af moms og  

 afgifter, herunder godtgørelse af afgift, efter de hidtil gældende  

 regler som udgangspunkt reguleret af  

 1908-loven  om forældelse af visse fordringer.
Dvs.  

 der gælder i almindelighed en 5-årig forældelsesfrist for moms- og  

 afgiftskrav, hvorfor der i det hele henvises til afsnit   

 N  om forældelse.  

 For afledt moms og afgift af i forbindelse med told, se dog afsnit   

 G.7 .
G.6 Særlige fristregler på  

 toldområdet Toldkodeksens  art. 221 indeholder særlige regler  

 for SKATs adgang til at foretage efteropkrævning inden for den  

 særlige 3-års frist.
Fristen regnes fra datoen for toldskyldens opståen.  

 SKAT har formentlig ikke kompetence til efteropkrævning, hvis  

 Landsskatteretten eller domstolene i en sag om samme  

 virksomhed tidligere har taget stilling til samme  

 spørgsmål.
Den 3-årige frist kan i henhold til Toldkodeksens art. 221, stk. 4,  

 forlænges, hvis SKAT på grund af en strafbar handling ikke  

 har kunnet beregne det skyldige beløb eller fastslå, hvem der er  

 debitor.
Hvis der indgives klage over en afgørelse om  

 efteropkrævning, afbrydes 3-års fristen fra datoen for klagens indgivelse  

 og under hele klageproceduren, jf. art. 221, stk. 3, hvilket således også  

 afbryder den formueretlige forældelse i henhold til 1908-loven.
Endvidere  

 foreligger der en særlig hjemmel i Toldkodeksens art. 242 til opkrævning  

 af toldbeløb, som det viser sig, der med urette er indrømmet fritagelse  

 for eller godtgørelse af.
En sådan opkrævning anses for at være  

 omfattet af den normale 3-årige forældelsesfrist, der skal regnes fra  

 tidspunktet for den oprindelige toldskylds opståen, jf. afsnit N.
Toldkodeksens art. 235 - 242 og gennemførelsesbestemmelsernes art. 878  

 - 912 indeholder særlige regler om adgangen til at opnå toldgodtgørelse  

 eller -fritagelse inden for nærmere fastsatte frister.
I det omfang  

 Landsskatteretten eller domstolene tidligere har taget stilling til  

 samme spørgsmål om samme virksomhed skal ansøgning indgives til  

 Landsskatteretten eller domstolene.
Ved godtgørelse forstås hel eller delvis tilbagebetaling af toldbeløb,  

 der er blevet betalt, medens fritagelse omfatter en afgørelse om helt  

 eller delvist at undlade opkrævning af et toldbeløb eller en afgørelse om  

 helt eller delvist at annullere bogføringen af et toldbeløb, der ikke er  

 betalt, jf.
Toldkodeksens art. 235 a og b.
Adgangen til toldgodtgørelse eller -fritagelse efter Toldkodeksens art.  

 236 omfatter tilfælde, hvor det pågældende beløb på bogføringstidspunktet  

 ikke var skyldigt efter lovgivningen.
Anmodningen herom skal være fremsat  

 over for SKAT inden udløbet af en frist på 3 år regnet fra tidpunktet  

 for underretning af debitor.
Anmodning vedrørende afledt moms og evt.  

 punktafgift i sådanne tilfælde skal fremsættes inden for samme frist, jf.  

 toldlovens  §  

 31.
 Den nævnte frist kan kun forlænges, hvis det godtgøres, at ansøgeren  

 har været forhindret i at overholde fristen som følge af hændelige  

 omstændigheder eller force majeure.
 Ansøgningen om godtgørelse eller fritagelse skal fremsættes skriftligt  

 over for SKAT og kan indgives enten på formularen for  

 rettelsesangivelse eller i brevform efter modellen i bilag 111 til  

 gennemførelsesbestemmelserne, jf. disses art. 878, stk. 2.
 Såvel en rettelsesangivelse som en ansøgning i brevform skal indeholde  

 de oplysninger, som kræves efter rubriceringen i angivelsen eller  

 modellen, herunder en præcis begrundelse med henvisning til den pågældende  

 artikel og oplysning om varernes opbevaringssted.
 Hvis SKAT konstaterer, at et beløb ikke var skyldigt efter  

 lovgivningen på bogføringstidspunktet, yder det af egen drift godtgørelse  

 eller fritagelse inden for 3-årsfristen.
Endvidere ydes der efter Toldkodeksens artikel 237 godtgørelse, hvis en  

 toldangivelse erklæres ugyldig, efter at et toldbeløb er blevet betalt.  

 Anmodningen skal i et sådant tilfælde være fremsat over for SKAT inden for  

 samme frist som gælder for anmodning om, at en toldangivelse må blive  

 erklæret ugyldig, dvs. inden varernes frigivelse, jf.
Toldkodeksens art.  

 66, stk 1, eller senest 3 måneder efter toldangivelsens antagelse i de  

 tilfælde, der er omfattet af art. 251 i gennemførelsesbestemmelserne.
 Der ydes endvidere efter Toldkodeksens art. 238 godtgørelse af eller  

 fritagelse for told, hvis det efter nærmere anførte regler godtgøres, at  

 beløbet vedrører varer, som afvises af importøren, fordi de er defekte  

 eller i øvrigt ikke svarer til betingelserne i den kontrakt, der har  

 dannet grundlag for indførslen.
 Endelig kan der efter Toldkodeksens art. 239 indrømmes godtgørelse af  

 eller fritagelse for told i andre situationer end dem, der er omhandlet i  

 Toldkodeksens art. 236, 237 og 238. Disse andre situationer fremgår af  

 gennemførelsesbestemmelsernes art. 899 - 901.
 Anmodningen om godtgørelse eller fritagelse efter Toldkodeksens art.  

 238 eller 239 skal være fremsat over for SKAT inden 12 måneder fra  

 datoen for underretning af debitor.
SKAT kan i behørigt begrundede undtagelsestilfælde tillade, at den i  

 Toldkodeksens art. 238 og art 239 nævnte frist overskrides.
Godtgørelses-  

 eller fritagelsesansøgningen efter såvel Toldkodeksens art. 237 som  

 art. 238 og 239 skal fremsættes skriftligt over for SKAT enten på en  

 formular svarende til modellen i gennemførelsesbestemmelsernes bilag 111  

 eller i brevform, såfremt dette indeholder tilsvarende oplysninger, som  

 krævet i nævnte bilag, jf. gennemførelsesbestemmelsernes art. 878, stk. 2.
 Regulerings-, godtgørelses- eller fritagelsesbeløb skal udgøre mindst  

 75 kr, jf. gennemførelsesbestemmelsernes art. 898.
 Beregningen af fristerne skal ske i overensstemmelse  

 med bestemmelserne i  

 datoforordningen  

 (Rådets forordning nr. 1182/71).
