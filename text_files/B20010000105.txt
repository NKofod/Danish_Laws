Bekendtgørelse om uddannelsen til  

 laboratorietandtekniker I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 laboratorietandtekniker eller delkompetence som tandtekniker i aftagelig  

 protetik.
Uddannelsens mål § 2. Den uddannede laboratorietandtekniker skal  

 selvstændigt kunne fremstille og reparere aftagelige proteser,  

 immidiatproteser, gingivalt understøttede partielle proteser i plast,  

 simple støbte stel, indlæg, enkle kroner i guld og metalkeramik  

 samt besidde tilsvarende kvalifikationer fra fire eller flere specialefag.  

 Den uddannede laboratorietandtekniker skal endvidere på baggrund af sin  

 anatomiske, protetiske og teknologiske viden kunne gennemføre en  

 fejlanalyse, erkende fejl og korrigere disse.
Stk. 2. Den uddannede tandtekniker med delkompetence i  

 aftagelig protetik skal selvstændigt kunne fremstille og reparere  

 aftagelige proteser, immidiatproteser, gingivalt understøttede  

 partielle proteser i plast og simple støbte stel samt besidde  

 tilsvarende kvalifikationer fra to eller flere specialefag.
Den uddannede  

 tandtekniker med delkompetence i aftagelig protetik skal endvidere på  

 baggrund af sin anatomiske, protetiske og teknologiske viden kunne  

 gennemføre en fejlanalyse, erkende fejl og korrigere disse.
 Stk. 3. Uddannelsen tilrettelægges tillige  

 sådan, at der gives indsigt i og forståelse af fagets  

 miljømæssige forhold, herunder håndteringen af  

 miljømæssige problemstillinger i forbindelse med fagets  

 materialeanvendelse, samt de væsentlige krav, der stilles til medicinsk  

 udstyr efter mål.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Håndværk og teknik samt  

 Service, jf. § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er  

 Tandteknikerfagets Faglige Udvalg.
 § 4. Uddannelsen varer 4 år og 6  

 måneder, jf. dog §§ 6-8. Delkompetenceforløbet varer  

 2 år og 6 måneder.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 80 ugers obligatorisk skoleundervisning.
Delkompetencens obligatoriske  

 skoleundervisning i hovedforløbet varer 40 uger.
Eleven kan indlede  

 uddannelsen på skole med et grundforløb eller i en  

 praktikvirksomhed.
 Stk. 3. Den obligatoriske skoleundervisning i  

 hovedforløbet er opbygget af skoleperioder på henholdsvis 10 og  

 20 uger, der omfatter grundfag, områdefag og valgfag samt valgfri  

 specialefag, der eventuelt kan etableres som særlige skoleperioder.  

 Delkompetenceforløbet omfatter de første to skoleperioder i  

 hovedforløbet samt 10 ugers valgfri specialefag, der eventuelt kan  

 etableres som særlige skoleperioder.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. §§ 6-7.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i det områdefag i  

 grundforløbet, der er særligt for hovedforløbet, jf.  

 § 9.
Voksenuddannelsesforløb § 6. For elever, der er fyldt 25 år, og som  

 kan dokumentere beskæftigelse med tandteknisk arbejde (tillærte)  

 i mindst 6 måneder, afkortes uddannelsen med 15 ugers  

 praktikuddannelse.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag.
§ 7. Det i § 6 nævnte forløb kan  

 indledes med et supplerende kursus efter erhvervsuddannelseslovens § 16  

 på indtil 20 uger, der har til formål, at eleven på  

 grundlag af forudgående uddannelse og erhvervserfaring opnår  

 kvalifikationer mindst svarende til grundforløbet.
Skolen kan herunder  

 foretage afklaring af elevens praktiske og teoretiske kvalifikationer med  

 henblik på afgørelse om merit i uddannelsesforløbet i et  

 forløb på indtil 2 uger, jf. hovedbekendtgørelsens  

 § 20, stk. 2. For elever med uddannelsesaftale er kurset omfattet  

 af uddannelsesaftalen.
 Stk. 2. Suppleringskurset og herunder afklaringen kan  

 gennemføres uden uddannelsesaftale.
Fritagelse for dele af uddannelsen § 8. Elever kan fritages for dele af  

 uddannelsen på baggrund af relevant uddannelse eller  

 beskæftigelse efter anvisningerne i vejledningen til  

 bekendtgørelsen.
 Stk. 2. Elever kan i øvrigt fritages for dele af  

 uddannelsen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser m.v. (meritbekendtgørelsen).
Kapitel 3 Skoleundervisningen § 9. Grundforløbet omfatter følgende  

 områdefag, der er særligt for hovedforløbet:
1)	Grundlæggende tandteknik Niveau: Begynder Målet er, at:
a)	eleven kan fremstille simplere tandtekniske arbejder, b)	eleven kender til områdets krav til motoriske  

 færdigheder, og c)	eleven får forståelse for patienternes ønsker og  

 krav til tandteknik.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Arbejdsmiljø (2 uger).
 2)	Engelsk (niveau F).
 3)	Fysik (niveau F).
 4)	Idræt (niveau D).
 5)	Kemi (niveau F).
 6)	Materialeforståelse (1 uge).
 7)	Tysk (niveau F).
 8)	Informationsteknologi (niveau E).
 9)	Naturfag (niveau F).
 Stk. 2. De i stk. 1, nr. 1, 6, og 8,  

 nævnte grundfag påbegyndes i grundforløbet.
 Stk. 3. De i stk. 1 nævnte fag varer i alt 17 uger  

 i hovedforløbet, hvoraf de 9 uger ligger i  

 delkompetenceforløbet.
 § 11. Undervisningen i hovedforløbet  

 omfatter følgende områdefag:
1)	Teorianvendelse i aftagelig protetik Niveau: Rutine Målet er, at:
a)	eleven har kendskab til den fysik og kemi, der knytter sig til  

 dentale materialer anvendt til aftagelig protetik, b)	eleven kan indsamle og vurdere relevante data samt formidle  

 overvejelser og konklusioner, c)	eleven kan redegøre for de sikkerhedskrav, der stilles til  

 omgang med farlige stoffer og materialer, og d)	eleven opnår kendskab til de krav og mål, der stilles  

 med hensyn til pasform for restaureringer, samt mulighederne for  

 opnåelse heraf.
2)	Tandmorfologi Niveau: Rutine Målet er, at:
a)	eleven kan identificere de enkelte tænder i det permanente  

 tandsæt ud fra tændernes form, karakteristika og  

 størrelse, og b)	eleven kender til de begreber og den terminologi vedrørende  

 tænders anatomi, der er relevant i odontologiske  

 sammenhænge.
3)	Anatomi Niveau: Rutine Målet er, at:
a)	eleven kender til de begreber og den terminologi vedrørende  

 menneskets anatomi, der er relevant i odontologiske sammenhænge, og b)	eleven kender til de anatomiske enheders opbygning samt de  

 fysiologiske processer i legemet, der er relevante i odontologiske  

 sammenhænge, funktion, placering og udvikling.
4)	Helproteser inklusive immidiatproteser Niveau: Rutine Målet er, at:
a)	eleven kan fremstille og reparere helproteser, b)	eleven kan fremstille immidiatproteser i over- og  

 underkæbe, c)	eleven får forståelse af et hensigtsmæssigt valg  

 af materialer, udstyr og arbejdsmetoder, d)	eleven har den nødvendige teoretiske indsigt til at kunne  

 foretage en tandopstilling i balanceret okklusion samt udforme proteserne  

 på en sådan måde, at de fungerer optimalt for  

 patienten, e)	eleven sættes i stand til at anvende odontologiens almindelige  

 terminologi, og f)	eleven på baggrund af sin anatomiske, protetiske og  

 teknologiske viden sættes i stand til at gennemføre en  

 fejlanalyse.
.5)	Partielle proteser Niveau: Rutine Målet er, at:
a)	eleven kan fremstille og reparere gingivalt understøttede  

 partielle proteser i plast i over- og underkæbe, b)	eleven kender til konstruktionsprincipperne for partielle  

 proteser, c)	eleven sættes i stand til at bukke forskellige typer  

 bøjler, d)	eleven kan fremstille simple støbte steltyper, og e)	eleven på baggrund af sin anatomiske, protetiske og  

 teknologiske viden sættes i stand til at gennemføre en  

 fejlanalyse og kan anvende odontologiens almindelige terminologi.
6)	Tandmorfologi/tandmodellering Niveau: Rutine Målet er, at:
a)	eleven kan identificere de enkelte tænder i både det  

 permanente og temporære tandsæt ud fra tændernes form,  

 karakteristika og størrelse, og b)	eleven kan modellere naturtro permanente tænder.
7)	Teorianvendelse i fast protetik Niveau: Rutine Målet er, at:
a)	eleven har kendskab til den fysik og kemi, der knytter sig til  

 dentale materialer anvendt til fast protetik, b)	eleven styrker sin evne til selvstændigt at søge og  

 indsamle relevante data samt foretage en vurdering af de indsamlede data, c)	eleven opnår øvelse i at formidle sine overvejelser og  

 konklusioner, d)	eleven opnår kendskab til de krav og mål, der stilles  

 med hensyn til pasform for restaureringer, samt mulighederne for  

 opnåelse heraf, og e)	eleven kan redegøre for de sikkerhedskrav, der stilles til  

 omgang med farlige stoffer og materialer.
8)	Enkle kroner Niveau: Rutine Målet er, at:
a)	eleven kan fremstille enkle kroner samt foretage et  

 hensigtsmæssigt valg af materialer, udstyr og arbejdsmetoder,  

 således at det færdige arbejde har en kvalitet, der kan anvendes  

 til patienter, b)	eleven har indsigt i indikationerne for forskellige  

 attachmentkonstruktioner i forbindelse med anvendelse af rodkapper i fast og  

 aftagelig protetik, c)	eleven sættes i stand til at anvende odontologiens almindelige  

 terminologi, og d)	eleven på baggrund af sin protetiske, anatomiske og  

 teknologiske viden er i stand til at gennemføre en  

 fejlanalyse.
9)	Metalkeramikkroner Niveau: Rutine Målet er, at:
a)	eleven kan fremstille metalkeramikkroner samt foretage et  

 hensigtsmæssigt valg af materialer, udstyr og arbejdsmetoder,  

 således at det færdige arbejde har en kvalitet, der kan anvendes  

 til patienter, b)	eleven kender til teori og praktik om legeringer og keramiske  

 masser, c)	eleven opnår indsigt i teorien om okklusion, artikulation og  

 bidfunktion i forbindelse med metalkeramiske restaureringer, d)	eleven sættes i stand til at anvende odontologiens almindelige  

 terminologi, og e)	eleven på baggrund af sin protetiske, anatomiske og  

 teknologiske viden er i stand til at gennemføre en  

 fejlanalyse.
10)	Farvelære Niveau: Rutine Målet er, at eleven har et sådant kendskab til  

 farvelæren, at eleven kan løse almindeligt forekommende opgaver  

 i forbindelse med fremstilling af tænder i naturtro farver.
 Stk. 2. Undervisningen i områdefag i  

 hovedforløbet varer i alt 30,5 uger, dog for  

 delkompetenceforløbet 15,5 uger.
 § 12. Undervisningen i hovedforløbet  

 omfatter desuden valgfri specialefag, der har følgende overordnede  

 mål og rammer: Fordybelse i faglige problemstillinger, der kan styrke  

 elevens faglige udvikling i de arbejdsområder, eleven forventer at  

 få beskæftigelse inden for.
 Stk. 2. De valgfri specialefag varer i alt 20 uger, dog for  

 delkompetenceforløbet 10 uger.
 Stk. 3. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 4. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 13. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 12,5 uger, dog for  

 delkompetenceforløbet 5,5 uger.
Praktikuddannelsen § 14. Målene med praktikuddannelsen er,  

 at:
1)	eleven opnår kendskab til branchens arbejdsmiljø, 2)	eleven på rutinemæssigt niveau lærer at  

 tilrettelægge sin egen produktion på en hensigtsmæssig  

 måde, alene og/eller i samarbejde med andre, 3)	eleven får kendskab til branchens almindelige  

 kvalitetskrav, 4)	eleven opnår rutine og hurtighed, og 5)	eleven på baggrund af sin anatomiske, protetiske og  

 teknologiske viden sættes i stand til at gennemføre en  

 fejlanalyse.
§ 15. Praktikuddannelsen tilrettelægges  

 således, at der sikres beskæftigelse med, opnåelse af  

 færdigheder i og videreudbygning af de arbejdsdiscipliner, der  

 indlæres i skoleundervisningen, og som virksomheden aktuelt  

 beskæftiger sig med.
Det skal tilstræbes, at praktikuddannelsen  

 tilrettelægges således, at der arbejdes efter stigende  

 sværhedsgrad og i takt med skoleuddannelsen, således at  

 slutmålet/-niveauet svarer til de krav, der stilles, jf. § 14. I  

 uddannelsestiden arbejdes der med de for en laboratorietandtekniker,  

 henholdsvis tandtekniker, normalt anvendte materialer og metoder.
 Uddannelsesbog mv.
 § 16. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 17. Bekendtgørelsen om karakterskala  

 anvendes. 13-skalaen anvendes, jf. dog stk. 2.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 betegnelser, hvis det fremgår af de nærmere retningslinier for  

 faget.
Skolens bedømmelse § 18. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag gives en  

 afsluttende standpunktskarakter.
 Stk. 4. Ved afslutningen af et specialefag gives en  

 afsluttende eksamenskarakter.
 Afsluttende prøver (eksamen) m.v.
§ 19. Skolen afholder afsluttende eksamen i  

 specialefagene i henhold til reglerne i eksamensbekendtgørelsen.  

 Eksamen i specialefagene udgør en svendeprøve.
Eksamen  

 består dels af en skriftlig prøve, dels af en praktisk  

 prøve.
Stk. 2. Den skriftlige prøve, jf. stk. 1,  

 består af spørgsmål, hvorpå der skal gives korte  

 svar.
Hver prøve skal indeholde ca. 100 spørgsmål.
Der  

 afsættes 1,5 minut pr. spørgsmål til besvarelsen.
Der  

 må ikke anvendes hjælpemidler.
 Stk. 3. Eksamensopgaverne tilvejebringes af skolen efter  

 samråd med det lokale uddannelsesudvalg.
 Stk. 4. I et specialefags 2 sidste dage afholdes en praktisk  

 prøve med en varighed på 10 timer, der består af en  

 fremstillingsopgave.
 Stk. 5. Fremstillingsopgaverne stilles af skolen efter  

 samråd med det lokale uddannelsesudvalg.
 Stk. 6. Ved bedømmelsen af opgaveløsningerne ved  

 den praktiske prøve i et specialefag giver lærer og censor(er)  

 en karakter for henholdsvis:
 1)	Overholdelse af mål og data.
 2)	Arbejdets udførelse.
 3)	Helhedsindtryk.
 Stk. 7. Specialefagets samlede karakter for den praktiske  

 prøve, jf. stk. 6, fremkommer som et gennemsnit af de tre  

 karakterer.
Stk. 8. Eksamenskarakteren for det enkelte specialefag  

 fremkommer som et gennemsnit af karakteren for den skriftlige prøve og  

 den praktiske prøve, idet karakteren i den praktiske prøve i  

 beregningen tæller med 3 gange vægten af den skriftlige  

 prøve.
For at bestå eksamen kræves, at eksamenskarakteren  

 er mindst 6 i hvert specialefag.
 Stk. 9. Forinden fastsættelse af karaktererne i  

 henholdsvis den skriftlige prøve, den praktiske prøve og  

 gennemsnittet heraf foretages afrunding af resultaterne til et helt tal efter  

 bekendtgørelse om karakterskala og anden bedømmelse.
Stk. 10. Eksamenskaraktererne for de fire specialefags  

 prøver, jf. stk. 8, indgår i uddannelsesbeviset i  

 uddannelsen til laboratorietandtekniker.
Eksamenskaraktererne for de to  

 specialefags prøver, jf. stk. 8, indgår i  

 uddannelsesbeviset i uddannelsen til tandtekniker i aftagelig protetik.
 Stk. 11. For elever, der tidligere har afsluttet uddannelsen  

 med delkompetencen og på et senere tidspunkt genoptager uddannelsen til  

 laboratorietandtekniker, overføres eksamenskaraktererne for de to  

 tidligere aflagte prøver i specialefagene.
Sygeeksamen og ny eksamen (eller prøve) § 20. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
Skolebevis og afsluttende praktikerklæring § 21. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført.
 Stk. 2. Når delkompetenceforløbet er  

 gennemført, udsteder skolen et skolebevis, hvis områdefagene  

 Helproteser inklusive immidiatproteser og Partielle proteser er bestået  

 med mindst karakteren 6, samt at der er opnået et gennemsnit på  

 mindst karakteren 6 i grundfagene og de resterende områdefag tilsammen.  

 Desuden skal eleven have bestået mindst 2 specialefag med mindst  

 karakteren 6 i hvert fag.
Stk. 3. Når hele uddannelsen er gennemført,  

 udsteder skolen et skolebevis, hvis områdefagene  

 Tandmorfologi/tandmodellering, Enkle kroner og Metalkeramikkroner er  

 bestået med mindst karakteren 6, samt at der er opnået et  

 gennemsnit på mindst karakteren 6 i grundfagene og områdefaget  

 Farvelære tilsammen.
Desuden skal eleven have bestået mindst 2  

 specialefag ud over de i stk. 2 nævnte fag med mindst karakteren 6  

 i hvert fag.
 § 22. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Sygeeksamen og ny eksamen (eller prøve) § 23. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
Uddannelsesbevis § 24. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
Ved delkompetenceforløbets afslutning udsteder det faglige udvalg  

 et uddannelsesbevis til eleven som dokumentation for, at eleven har  

 opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 21, og afsluttende praktikerklæring  

 for praktikuddannelsen er udstedt, jf. § 22.
Kapitel 5 Ikrafttrædelses- og overgangsbestemmelser § 25. Bekendtgørelsen træder i kraft  

 den 10. januar 2001 og har virkning fra den 1. januar 2001.
 Stk. 2. Samtidig ophæves bekendtgørelse nr. 1193  

 af 28. december 1995 om uddannelsen til tandtekniker.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale eller i skolepraktik,  

 der er begyndt på 3. skoleperiode på  

 ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
