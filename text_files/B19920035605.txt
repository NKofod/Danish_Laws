 I medfør af § 68, stk. 9, i lov om arbejdsmiljø, jf.
lovbekendtgørelse nr. 646 af 18. december 1985, som senest ændret ved lov nr. 273 af 8. maj 1991, fastsættes:
 § 1.  Arbejdsmiljøfondets formål er gennem oplysning  

 og uddannelse og på anden måde at fremme et bedre arbejdsmiljø.
 § 2.  Arbejdsmiljøfondet har følgende opgaver:
§ 3.  Arbejdsmiljørådet er Arbejdsmiljøfondets øverste  

 myndighed.
Den daglige ledelse varetages af bestyrelsen.
Bestyrelsen ansætter  

 direktøren og andet ledende personale og fastsætter retningslinier for deres  

 arbejde.
Bestyrelsen sørger for, at den af Arbejdsmiljørådet godkendte  

 arbejdsplan gennemføres.
 Stk. 2.  Direktøren varetager den daglige drift og  

 virksomhed, ansætter øvrigt personale i overensstemmelse med det godkendte  

 budget og sørger for, at bestyrelsens beslutninger gennemføres.
§ 4.  Bestyrelsen forelægger hvert år i november  

 Arbejdsmiljøfondets arbejdsplan og budget for det kommende år til godkendelse  

 i Arbejdsmiljørådet.
Hvis bestyrelsen foretager væsentlige ændringer i  

 arbejdsplan og budget, forelægges dette for Arbejdsmiljørådet.
 Stk. 2.  Arbejdsplanen og budgettet indeholder rammer  

 for, og overslag over aktiviteter, der planlægges udført i det kommende år og  

 angivelse af de aktiviteter, der fortsætter fra tidligere år.
 Stk. 3.  Arbejdsmiljørådet godkender fondets årlige,  

 reviderede regnskab, der er godkendt af bestyrelsen og påtegnet af formanden.
 Stk. 4.  Revisionen af regnskabet varetages af Statens  

 Revisionsmyndighed.
 Stk. 5.  Det reviderede regnskab sendes til  

 Arbejdsmiljørådet og arbejdsministeren.
 Stk. 6.  Bestyrelsen afgiver hvert år beretning om sin  

 virksomhed til Arbejdsmiljørådet og arbejsministeren.
§ 5.  Bestyrelsen består af direktøren for  

 Arbejdstilsynet som formand og 6 medlemmer, som vælges af Arbejdsmiljørådet.  

 3 medlemmer repræsenterer arbejdstagerne og 3 medlemmer repræsenterer  

 arbejdsgiverne.
Af repræsentanterne for arbejdstagerne skal 2 repræsentere de  

 under Landsorganisationen i Danmark hørende områder og 1 funktionærernes og  

 akademikernes områder.
Af repræsentanterne for arbejdsgiverne skal 2  

 repræsentere de private arbejdsgivere, hvoraf den ene arbejdslederne og 1 det  

 offentlige som arbejdsgiver.
Stk. 2.  Bestyrelsen ledes af formanden.
Bestyrelsen er  

 beslutningsdygtig, når halvdelen af bestyrelsesmedlemmerne er tilstede.  

 Beslutningerne træffes ved almindelig stemmeflerhed.
Ved stemmelighed  

 bortfalder forslaget.
 Stk. 3.  Direktøren fører bestyrelsens protokol, der  

 umiddelbart efter mødet sendes til bestyrelsens medlemmer.
§ 6.  Bestyrelsen indkaldes på formandens  

 foranledning, så ofte han/hun finder det nødvendigt, dog mindst 6 møder om  

 året.
Bestyrelsen indkaldes, når to af medlemmerne ønsker det.
Stk. 2.  Bestyrelsen indkaldes med 14 dages varsel.  

 Dagsorden udsendes sammen med indstillinger senest 10 dage før  

 bestyrelsesmødet.
Sager, der kræver hurtig afgørelse, kan forelægges  

 bestyrelsen skriftligt på mødet, men optages i så fald på næstfølgende  

 bestyrelsesmøde under »meddelelser«.
 Stk. 3.  Forelæggelse for bestyrelsen skal indeholde  

 indstilling med oplysninger, der er nødvendige for bestyrelsens beslutning,  

 herunder referencer til det godkendte budget.
 Stk. 4.  Arbejdsplan og budget, herunder antal normerede  

 stillinger for det kommende år, forelægges bestyrelsen i august måned.
§ 7.  Direktøren sørger for, at offentligheden holdes  

 orienteret om Fondets virksomhed og bestyrelsens beslutninger.
Det skal  

 fremgå af protokollen, hvilke sager der ikke må offentliggøres.
 § 8.  Bekendtgørelse om forretningsorden for  

 Arbejdsmiljøfondet træder i kraft den 1. juni 1992.
