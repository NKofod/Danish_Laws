 Justitsministeriet tiltræder, at § 14 i dyreværnsloven giver mulighed  

 for, at politiet engagerer en person til at passe domfældtes kreaturer på  

 hans regning under strafudståelse.
 En domfældt søger benådning for frihedsstraf under henvisning til, at han  

 ikke har mulighed for at få passet sine kreaturer i tilfælde af  

 strafudståelse.
 I tidligere dyrepasningssager har Justitsministeriet henvist  

 politimesteren til at indskærpe pågældende dyreværnslovens § 2 og derefter  

 gøre domfældte opmærksom på, at han i medfør af § 14 risikerer bortsalg eller  

 nedslagtning af sine dyr, såfremt han ikke træffer foranstaltning til pasning  

 af dyrene under strafudståelsen.
 I denne sag tiltrådte Justitsministeriet imidlertid, at man kan gøre det  

 mindre, at politiet engagerer en person til at passe dyrene på domfældtes  

 regning under strafudståelsen.
 Der meddeltes afslag på ansøgningen om benådning.
