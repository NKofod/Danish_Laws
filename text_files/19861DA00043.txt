Nr BTB 43 Betænkning og indstilling vedrørende Folketingets ombudsmands beretning  

 for året 1985   

 Nr B 43 1986-87, 1. samling Blad nr 201 Afgivet af retsudvalget Afgivet: 19861106 I overensstemmelse med bestemmelserne i § 7, stk. 1, nr. 18, i Folketingets forretningsorden har retsudvalget behandlet Folketingets ombudsmands beretning for året 1985.
Udvalget henleder opmærksomheden på en afgørelse, som ombudsmanden traf den 7. november 1985 i en klagesag vedrørende Kulturministeriets administration af Den Hirschsprungske Samling.
Ombudsmanden afviste at behandle klagen, idet ledelsesforholdene på samlingen »efter de foreliggende oplysninger om kulturministerens ændringsforslag til finanslovforslaget og finansudvalgets behandling heraf (har) været genstand for en sådan behandling fra Folketingets side, at jeg på baggrund af den omtalte kompetencebegrænsning ikke finder at burde foretage videre i anledning af foreningens klage«.
I anledning af denne afgørelse indhentedes en udtalelse fra Folketingets finansudvalgs formand af 5. december 1985, hvoraf det fremgår, at udvalget ikke efter formandens opfattelse på nogen måde har taget stilling til, om der fra ministerens side er handlet ret og rimeligt over for den daværende leder af samlingen, og om man har fulgt gældende regler.
På den baggrund har retsudvalget haft drøftelser med Folketingets ombudsmand om, hvornår Folketingets behandling af en bestemt sag bør medføre en klagesags afvisning.
Udvalget arbejder fortsat med dette spørgsmål og vil gøre sin stilling klar i løbet af indeværende folketingsår.
 Herefter stiller UDVALGET følgende forslag til folketingsbeslutning:
Forslag til folketingsbeslutning om Folketingets ombudsmands beretning for året 1985 Folketinget tager Folketingets ombudsmands beretning for året 1985 til efterretning.
HAGEN HAGENSEN (KF) fmd.
ANNELISE GOTFREDSEN (KF) KAREN THURØE-HANSEN (KF) GRETHE FENGER MØLLER (KF) HELGE SANDER (V) BIRTHE RØNN HORNBECH (V) BIRGITH MOGENSEN (CD) KOFOD-SVENDSEN (KRF) OLE ESPERSEN (S) ERIK B.
SMITH (S) KORNELIUSEN (S) TORBEN LUND (S) LISSA MATHIASEN (S) JIMMY STAHR (S) LEIF HERMANN (SF) EBBA STRANGE (SF) nfmd.
BERNHARD BAUNSGAARD (RV) Partierne VS og FP havde ikke medlemmer i udvalget.
