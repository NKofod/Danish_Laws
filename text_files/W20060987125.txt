Landsskatteretskendelse vedr.
Maskeret udlodning - køb af  

 aktiver Sagen drejer sig om  

 beskatning af maskeret udlodning ved køb af aktiver fra konkursbo til  

 overpris  

 med samtidig frigørelse for kautionsforpligtelse.
Landsskatterettens afgørelse Aktieindkomst Skatteankenævnet har anset  

 køb af aktiver fra konkursbo til overpris for maskeret udlodning og forhøjet den  

 skattepligtige indkomst med 174.636 kr.
 Landsskatteretten stadfæster  

 den påklagede ansættelse.
Sagens oplysninger Klageren har stiftet  

 selskabet B ApS den 21. oktober 1997 med en kapital på 125.000 kr. indskudt  

 kontant.
 Selskabets første regnskabsår  

 var perioden fra 21. oktober 1997 til 31. december 1998, hvorefter  

 kalenderåret  

 er selskabets regnskabsår.
Den 3. november 1997 er  

 selskabets kapital blevet forhøjet med 125.000 kr., indskudt til kurs pari af  

 C, hvorefter han og klageren ejede anpartskapitalen i lige sameje.
C blev i  

 denne forbindelse ansat som direktør i selskabet.
 Selskabet har herefter den 3.  

 november 1997 ændret navn til D ApS.
 Klagerens daværende samlever  

 og nuværende ægtefælle, E, har drevet virksomheden F.
 Klageren havde kautioneret  

 for F og Es gæld til en sparekasse, dog begrænset til 700.000 kr.
F blev taget under  

 konkursbehandling ved dekret af 28. august 1997. Sparekassen var kreditor i  

 boet og havde pant i boets aktiver.
Da boets gæld til sparekassen oversteg  

 værdien af aktiverne i boet, fik sparekassen udleveret aktiverne til  

 realisation.
 I skrivelse af 3. september  

 1997 fra sparekassen til kurator blev der på foranledning af og på vegne af B  

 ApS under stiftelse afgivet købstilbud om virksomhedens goodwill,  

 driftsmidler,  

 inventar samt bilpark.
 Følgende fremgår af  

 købstilbuddet:
 "Købstilbuddet svarer  

 til værdien af løsøre-pantebrev 150.000 og ejerpantebrev (biler) kr. 220.000  

 med tillæg af renter til 19.8.1997, i alt kr. 453.596,91 plus renter fra  

 19.8.1997.
De fornødne kreditter er  

 stillet henholdsvis A og B ApS u/stiftelse til rådighed for fortsat drift af  

 forretningens aktiviteter i regi af B ApS u/stiftelse." Der er udstedt ejerpantebrev  

 i bil, stort 220.000 kr., som er blevet transporteret til D ApS ved kurators  

 og  

 selskabets underskrift af 10. marts 1998. Samtidig blev ejerpantebrevet  

 forhøjet til 300.000 kr.
Der er endvidere udstedt løsørepantebrev stort  

 165.000  

 kr.
Ifølge kurators  

 cirkulæreskrivelse nr. 4 af 23. december 1997 indeholdt boet følgende aktiver  

 vedrørende virksomheden: 3 stk.
Toyota Hi-Ace, 1 stk.
VW LT, 1 stk.
Datsun  

 Pickup og 1 stk.
Ford Sierra personbil, tilsammen vurderet til 127.400 kr.,  

 og  

 driftsmidler og inventar, foreløbigt vurderet til 122.566 kr.
 Ved brev af 20. december 1999  

 har sparekassen meddelt følgende til  

 D  

 ApS:
 "Vi har i dag foretaget  

 følgende postering(er) på Deres konto:
Overført til F u/konkurs som  

 betaling for effekter i.h.t. ejerpantebrev bil kr. 300.000 og  

 løsøreejerpantebrev  

 kr. 165.000, som godkendt af kurator. kr. 499.635." Købesummen på 499.635 kr. er  

 fremkommet som købstilbud af 3. september 1997 tillagt renter frem til 20.  

 december 1999.
 Klageren har endvidere  

 indbetalt 131.892.,37 kr. den 20. december 1999 som acontoindbetaling  

 vedrørende sin kautionsforpligtelse.
 Sparekassen har i brev af 10.  

 januar 2000 til D ApS anført følgende:
 "Vi har den 20. december  

 1999, som det er Dem bekendt, foretaget endelig realisation af den A afgivne  

 kautionserklæring overfor F og E, og indestående på konti i h.t. særskilte  

 håndpantsætningserklæringer under henvisning til cirkulæreskrivelse fra  

 kurator, indgåede aftaler om køb af aktiver fra boet samt vort møde med  

 revisor  

 John Sørensen primo 1999.
 Deres engagement med  

 sparekassen udgør herefter:
Erhvervslån kr.  

 460.310." Klageren har kautioneret for  

 det af D ApS optagne ovennævnte erhvervslån.
 Konkursboet efter F blev  

 afsluttet i oktober 2004, og klageren har ikke betalt yderligere til  

 sparekassen  

 som følge af sin kaution for F.
Skatteankenævnets afgørelse Klageren anses at have  

 modtaget maskeret udlodning med 174.636 kr. ved selskabets køb af aktiver fra  

 konkursboet.
A ApS og Es  

 konkursbo/sparekassen har ikke skattemæssigt modstridende interesser.
På  

 tidspunktet for indgåelsen af aftalen om køb af aktiver fra konkursboet er  

 klageren eneanpartshaver i selskabet, samlevende med E.
Klageren bliver  

 endvidere frigjort for en kautionsforpligtelse overfor sparekassen i  

 forbindelse  

 med selskabets køb af konkursboets aktiver.
Hvis selskabet ikke havde købt  

 aktiverne af konkursboet, ville klagerens kautionsforpligtelse overfor  

 sparekassen være blevet aktuel som følge af konkursen.
A ApS har købt de omhandlede  

 aktiver til overpris af bl.a. følgende grunde: vurderingen af driftsmidlerne  

 udgør jf. kurators cirkulæreskrivelse nr. 4 af 23. december 1997 249.966 kr.  

 Cirkulæreskrivelsen er udarbejdet den 23. december 1997, medens købstilbuddet  

 er fremsat allerede den 3. september 1997. Kurator har således ved  

 udarbejdelsen af cirkulæreskrivelsen været i besiddelse af købstilbuddet, men  

 har på trods heraf alligevel kun anset driftsmidlernes værdi at udgøre  

 250.000  

 kr.
Der er ikke fremlagt oplysninger fra E og konkursboet, der indikerer, at  

 aktiverne repræsenterede en værdi, der var næsten dobbelt så stor, som den  

 værdi aktiverne var opgjort til i cirkulæreskrivelsen.
En aftale om, at købesummen  

 stiger, jo ældre driftsmidlerne bliver, kan ikke anses for at være indgået på  

 normale markedsvilkår eller være forretningsmæssigt begrundet.
En sådan  

 aftale  

 er alene indgået i kraft af klagerens indflydelse i selskabet med henblik på  

 reduktion af hendes kautionsforpligtelse.
 Der er derfor hjemmel til at  

 beskatte klageren af maskeret udlodning, jf. ligningslovens § 16 A, stk. 1,  

 selvom hun ikke direkte bliver begunstiget ved selskabets køb af aktiverne.  

 Der  

 henvises til TfS 1998.103, TfS 1998.106 og skattekartotekets afsnit 67.5.6.5.
 Skatteankenævnet har ved  

 afgørelsen tiltrådt den kommunale skattemyndigheds opgørelse af aktivernes  

 værdi, der skønsmæssigt ansættes til 325.000 kr., hvorefter den maskerede  

 udlodning opgøres til differencen mellem det for aktiverne betalte beløb,  

 499.636 kr., og disses værdi, 325.000 kr., lig med 174.636 kr.
Klagerens påstand og argumenter Repræsentanten har nedlagt  

 påstand om nedsættelse af klagerens skattepligtige indkomst med 174.636 kr.
En vurdering af aktiver i et  

 konkursbo vil altid være meget lav.
Den af skatteankenævnet skønsmæssige  

 ansættelse af aktivernes værdi kan ikke accepteres.
 Klageren har ikke opnået  

 nogen gevinst ved transaktionen, da der efterfølgende er sket en overtagelse  

 af  

 forpligtelsen til sparekassen primo januar 2001.
 Klageren har endvidere ikke  

 været enebestemmende i selskabet, idet hun alene har ejet 50 % af  

 selskabskapitalen.  

 Klageren har derfor ikke selv kunnet bestemme f.eks. købet af de omhandlede  

 driftsmidler, men har skullet blive enig med S.
De omhandlede driftsmidler er  

 blevet anvendt i virksomheden drevet i selskabets regi i perioden fra  

 købstilbuddet blev fremsat den 21. oktober 1997 og til købet blev gennemført  

 i  

 1999, hvorfor driftsmidlerne naturligvis er meget mere værd end kurators  

 vurdering, da de anvendes i en virksomhed i drift.
Der henvises i denne  

 forbindelse til den fremlagte inventarliste og en kontoudskrift fra F til  

 dokumentation af omfanget af de omhandlede driftsmidler og disses værdi.
Det  

 fremgår klart af disse bilag, at driftsmidlernes værdi overstiger den af  

 skattemyndighederne skønsmæssigt ansatte værdi.
Den af kurator anførte værdi  

 af driftsmidlerne kan ikke tillægges vægt, bl.a. fordi kurators vurderinger  

 af  

 de forskellige aktiver aldrig er blevet fremlagt.
Der henvises i denne  

 forbindelse til bilag vedrørende møder afholdt ved den kommunale  

 skattemyndighed, hvoraf det fremgår, at disse vurderinger aldrig er blevet  

 fremlagt.
Alle lister over Fs aktiver afstemmer til årsregnskaberne  

 alene med  

 en difference på 2.000 kr., hvorfor der gøres indsigelser mod grundlaget for  

 den påklagede skatteansættelse.
Der henvises til det fremlagte årsregnskab  

 for  

 1996 for F og til den med klageskrivelsen af 9. september 2003 fremlagte  

 talmæssige opgørelse af driftsmidlerne.
 Den  

 skønsmæssigt ansatte værdi af driftsmidlerne heller ikke stemmer overens med,  

 at selskabet kort tid efter af have erhvervet driftsmidlerne fra konkursboet  

 efter F, hvor kurator samlet havde vurderet bilernes pris til 120.000 kr.,  

 solgte en Toyota HiAce for ca. 70.000 kr.
Landsskatterettens bemærkninger og begrundelse Det fremgår af bestemmelsen i  

 ligningslovens § 16 A, stk. 1, at udbytte af aktier, andelsbeviser og lignede  

 værdipapirer medregnes ved opgørelsen af den skattepligtige almindelige  

 indkomst.
Til udbytte henregnes alt, hvad et selskab i årets løb har udloddet  

 til anpartshaveren.
 Henset til, at den samlede  

 værdi af de omhandlede aktiver ifølge den af kurator i boet udarbejdede  

 cirkulæreskrivelse nr. 4 af 23. december 1997 opgøres til 249.966 kr., kan  

 retten under hensyn til den usikkerhed, der er indeholdt i vurderingen af  

 værdier i et konkursbo, tiltræde den skønsmæssigt ansatte værdi af aktiverne  

 til 325.000 kr.
Da D ApS har erhvervet de  

 omhandlede aktiver for i alt 499.635 kr., må selskabet anses at have betalt  

 en  

 overpris på 174.635 kr. for aktiverne.
Da klagerens aktualiserede  

 kautionsforpligtelse  

 over for sparekassen reduceres med et tilsvarende beløb, må klageren på det  

 foreliggende grundlag anses at have opnået en formuefordel herved.
Denne  

 formuefordel skal i henhold til ligningslovens § 16 A, stk. 1, medregnes ved  

 opgørelsen af klagerens skattepligtige almindelige indkomst, hvorfor den  

 påklagede ansættelse stadfæstes.
