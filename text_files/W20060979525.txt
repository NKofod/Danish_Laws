 Pressenævnet bemærkede, at afgørelse af  

 spørgsmål om, hvorvidt udtalelser er af injurierende karakter henhører under  

 domstolene, og Nævnet kunne ikke tage stilling hertil.
Parterne havde afgivet modstridende  

 forklaringer vedrørende [K]s færden.
På grund af de begrænsede muligheder for  

 at føre bevis for Nævnet, kunne Nævnet ikke tage stilling til, hvorvidt [K]  

 havde været i det øvrige Skandinavien.
Pressenævnet fandt imidlertid, at udsagnet  

 om, at [K] rejste rundt i Skandinavien for at forfølge folk var  

 af en sådan  

 karakter og var bragt på en sådan måde, at det var egnet til at virke  

 skadeligt, krænkende eller virke agtelsesforringende.
Radio  

 Frederiksberg-Journalen burde derfor have forelagt oplysningen for [K] inden  

 offentliggørelsen, og Nævnet udtalte kritik heraf.
Pressenævnet finder videre, at udtrykket  

 over-Internet-rotte fremtræder som Radio Frederiksberg-Journalens  

 vurdering  

 af [K] på baggrund af [K]s aktivitet på forskellige debatfora.
Det samme  

 gælder  

 for udsagnet kun for at genere os.
Pressenævnet fandt på denne  

 baggrund ikke,  

 at Radio Frederiksberg-Journalen har tilsidesat god presseskik på dette  

 punkt.
Pressenævnets  

 kendelse i sag 2006-6-356 [K] har klaget til  

 Pressenævnet over en udsendelse bragt af Radio Frederiksberg-Journalen den 3.  

 juni 2006, idet han mener, at god presseskik er tilsidesat.
1. Sagsfremstilling Radio Frederiksberg-Journalen  

 bragte den 3. juni 2006 ca. kl. 9.35 en radioudsendelse.
Af udsendelsen  

 fremgår  

 følgende:
  

  

 Radiovært:  

  

   Så er der altså et manipuleret, stjålet billede fra en  

 svensk journalist.
Og det kommer sikkert til at koste dyrt af undertegnede.  

 Jeg  

 står med nogle papirer som også er indkopieret.
Det koster ekstra, når man  

 forvansker billeder og laver grin med folk.
Men det må de jo selv om.
De  

 tror,  

 de er fredhellige.
Og også over-Internet-rotten [K], der rejser rundt i hele  

 Skandinavien for at forfølge folk andre steder og tager sig kun for at genere  

 os stort set i øjeblikket.
Tænk sig, hvad vi [Radio Frederiksberg-Journalen]  

 afstedkommer.   2. Parternes synspunkter 2.1. [K]s synspunkter [K] har indledningsvist  

 anført, at Radio Frederiksberg-Journalen gennem flere år uden grund gang på  

 gang har udsendt negative og vildledende udtalelser om ham.
 [K] har videre anført, at han  

 ikke på noget tidspunkt har været i dialog med Radio Frederiksberg-Journalen,  

 og at han opfatter udtalelserne som værende til skade for hans virksomhed,  

 som  

 leverandør af content management systemer ( ) til Internettet.
[K] har anført, at udsagnet  

 om, at han skulle rejse rundt i Skandinavien for at forfølge folk  

 er  

 ærekrænkende og ukorrekt, idet han ikke har været i de øvrige skandinaviske  

 lande i mere end 30 år. [K] har endvidere anført, at udsagnet kun for  

 at  

 genere os er ærekrænkende.
Herudover har han anført, at specielt  

 udsagnet  

 over-Internet-rotte er stærkt ærekrænkende.
 [K] har endelig anført, at  

 radiostationen ikke på noget tidspunkt har sikret sig, at der var belæg for  

 udtalelserne  

 eller indhentet en kommentar dertil.
2.2. Radio Frederiksberg-Journalens synspunkter Radio Frederiksberg-Journalen  

 har indledningsvist anført, at [K] har opsøgt redaktionen på Frederiksberg og  

 redaktionen i Nordjylland i vidners overværelse.
Af en fremsendt erklæring  

 fra [A]  

 fremgår følgende:
  kan jeg attestere, at jeg  

 den   2004 under et besøg på Radio Frederiksberg-Journalens redaktion,  

 Frederiksberg, var vidne til, at [K], som jeg har genkendt bl.a. fra fotos,  

 ankom til redaktionen   Af en fremsendt erklæring fra  

[B] fremgår følgende:
  kan jeg attestere, at jeg  

 den   2004 under et besøg hos Radio Frederiksberg-Journalens Nordjyllands  

 redaktion   var vidne til, at [K], som jeg har genkendt fra fotos, flere  

 gange  

 indenfor et par timer kørte forbi adressen i bil   Radio Frederiksberg-Journalen  

 har oplyst, at grunden til den påklagede udtalelse er, at et hold af  

 Internet-rotter fra Danmark var på uanmeldt  

 terrorbesøg hos en svensk  

 journalist, Maya Gilmby, hvor det efterfølgende blev konstateret, at hendes  

 post i hendes postkasse var væk  og at der ved samme lejlighed blev  

 forsøgt  

 taget fotos til tilsvining på www.dkdebat.dk og på www.borgerdebat.dk.
Radio  

 Frederiksberg-Journalen har videre anført, at begrebet  

 Internet-rotte er et  

 generelt og tit benyttet begreb, som har bestået i mange år  på linie  

 med  

 begrebet æter-rotte indenfor lokalradioverdenen.
 Radio Frederiksberg-Journalen  

 har videre anført, at man ikke i direkte udsendelser kan forelægge modparten  

 det, man udtaler.
Radio Frederiksberg-Journalen  

 har anført, at udsagnet over-Internet-rotte er berettiget, idet  

[K] står som  

 ejer af www.borgerdebat.dk og andre Internetsider.
Radiokanalen har endvidere  

 anført, at [K] har svinet andre, dem og [A] til i forbindelse med  

 Fru Meyer-drabssagen.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Lene Pagter Kristensen, Jan  

 Kristensen, Ulrik Holmstrup og Leif Max Hansen.
 Pressenævnet bemærker, at  

 afgørelse af spørgsmål om, hvorvidt udtalelser er af injurierende karakter  

 henhører under domstolene, og Nævnet kan ikke tage stilling hertil.
Parterne har afgivet  

 modstridende forklaringer vedrørende [K]s færden.
På grund af de begrænsede  

 muligheder for at føre bevis for Nævnet, kan Nævnet ikke tage stilling til,  

 hvorvidt [K] har været i det øvrige Skandinavien.
Pressenævnet finder  

 imidlertid, at udsagnet om, at [K] rejser rundt i Skandinavien for at  

 forfølge  

 folk er af en sådan karakter og er bragt på en sådan måde, at det er  

 egnet til  

 at virke skadeligt, krænkende eller virke agtelsesforringende.
Radio  

 Frederiksberg-Journalen burde derfor have forelagt oplysningen for [K] inden  

 offentliggørelsen, og Nævnet udtaler kritik heraf.
Pressenævnet finder videre,  

 at udtrykket over-Internet-rotte fremtræder som Radio  

 Frederiksberg-Journalens  

 vurdering af [K] på baggrund af [K]s aktivitet på forskellige debatfora.
Det  

 samme gælder for udsagnet kun for at genere os.
Pressenævnet  

 finder på denne  

 baggrund ikke, at Radio Frederiksberg-Journalen har tilsidesat god presseskik  

 på dette punkt.
 Da Pressenævnet er blevet  

 bekendt med, at Radio- og tv-nævnet ved brev af 31. august 2006 har truffet  

 beslutning om midlertidigt at inddrage Radio Frederiksberg-Journalens  

 programtilladelse, har Pressenævnet besluttet, at kendelsen ikke skal  

 offentliggøres i medfør af medieansvarsloven § 49.
 Afgjort den 20. september  

 2006.
