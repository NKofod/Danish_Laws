(Til domstolene og politimestrene.) Til brug ved blodtypebestemmelser i faderskabssager anvendes blanketter  

 som de vedlagte blanketter A-D.
Når der af retten er truffet bestemmelse om foretagelse af  

 blodtypebestemmelser, overleveres til parterne i udfyldt stand blanket A  

 indeholdende pålæg om møde hos vedkommende amts- eller kredslæge eller,  

 såfremt der fremsættes begæring herom, hos en anden læge.
I forbindelse med  

 overleveringen skriver vedkommende part sit navn på det dertil bestemte sted  

 på blanket C.
Anvendes blanket A ved tilsigelse til børnehjem eller andre,  

 der alene skal tilsiges til at møde med barnet, anføres moderens navn m.v. på  

 blankettens bagside.
Derefter sendes af retten til Universitets retsmedicinske institut på  

 blanket B begæring om foretagelse af blodtypebestemmelse samt på blanket C  

 anmodning til vedkommende læge om udtagelse af blodprøve.
Ved fremsendelse af  

 blanket C til lægen medsendes blanket D, der udfyldes af retten med parternes  

 navne, fødselsdatoer og bopæle samt oplysning om, til hvem resultatet af  

 blodtypebestemmelsen skal sendes.
Ved gentagen undersøgelse udfylder retten  

 endvidere rubrikken om Retsmedicinsk Instituts journalnummer.
Efter  

 blodudtagningen tilbagesenderlægen blanke C til retten med oplysning om sit  

 honorar.
Blanket D anvendes af lægen ved blodprøvens indsendelse til  

 Universitetets retsmedicinske institut.
Der skal udfyldes et sæt blanketter C og D for hver af sagens parter, også  

 for barnet.
Det vil ved gentagelse af prøver være nødvendigt at udfylde et  

 nyt sæt blanketter med undtagelse af blanket B.
 Når retsag er rejst, anvendes politiets bistand til blodtypebestemmelse  

 som regel kun i tilfælde, hvor den pågældende part ikke giver møde for den  

 ret, der behandler sagen, samt når fremstilling for lægen undtagelsesvis skal  

 fremtvinges i henhold til reglerne i retsplejelovens § 456 l, jfr. §§ 177 og  

 189, fordi den pågældende ikke giver møde hos lægen.
 Når retssag ikke er rejst, kan politiet foranledige blodtypebestemmelse  

 foretaget ved anvendelse af de ovennævnte blanketter.
Som regel bør blodtypebestemmelserne først finde sted, når barnet er en  

 måned gammelt.
Såfremt der på grund af barnets unge alder hersker nogen tvivl  

 med hensyn til resultatets sikkerhed, vil dette blive bemærket i besvarelsen  

 fra Universitetets retsmedicinske institut, der i sådanne tilfælde  

 sædvanligvis henstiller, at der foretages en fornyet undersøgelse, når barnet  

 er et år gammelt.
Der vil ligeledes blive anmodet om nye prøver til gentagen  

 blodtypebestemmelse, når faderskab er udelukket efter den første foretagne  

 blodtypebestemmelse, eller når andre omstændigheder gør fornyet  

 blodtypebestemmelse ønskelig.
 Udgifterne ved blodprøvernes udtagelse og blodtypebestemmelsen afholdes i  

 de i retsplejelovens kapitel 42 a nævnte faderskabssager efter reglerne i  

 retsplejelovens § 456 h og i andre sager om faderskab efter retsplejelovens  

 almindelige regler i § 311.
 Blanketterne bestilles hos Statens trykningskontor, Frederiksholms Kanal  

 26, København, K.
 De i justitsministeriets cirkulære nr. 210 af 27. december 1937 og nr. 132  

 af 19. august 1939 indeholdte regler om blodtypebestemmelse ophæves forsåvidt  

 angår faderskabssager.
 I København foretages blodudtagningen i almindelighed på Universitetets  

 retsmedicinske institut, og Københavns politis 4. politiinspektorat bistår  

 retten med de fornødne ekspeditioner i samme omfang som hidtil.
JUSTITSMINISTERIET, DEN 30. MARTS 1955 P.M.V.
 Boas.
/T.
Schelle.
