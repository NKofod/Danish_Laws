Fremsat den 28. oktober 1999 af  

 Pernille Sams (KF), Flemming Hansen (KF),  

 Kim Andersen (V) og Jens Hald Madsen (V) Forslag til folketingsbeslutning om etablering af adgang til overdragelse af aktier fra  

 aktionærer til iværksættere med henblik på at styrke  

 incitamentet til at stifte og drive nye selskaber Folketinget pålægger regeringen at udarbejde  

 et lovforslag, der giver aktionærer i nystiftede selskaber mulighed for  

 umiddelbart efter stiftelsen at overdrage aktier til selskabets  

 iværksættere.
 Overdragelsen skal ske senest et år efter stiftelsen  

 og kan maksimalt udgøre 20 pct. af selskabets aktiekapital.
Ved salg af aktierne beskattes forskellen mellem  

 anskaffelsessummen og afståelsessummen.
Hvis aktierne tildeles  

 vederlagsfrit, er anskaffelsessummen 0 kr.
Det skattepligtige beløb  

 medregnes til aktieindkomsten.
 Der skal ikke stilles krav om, at  

 iværksætterne som modydelse skal erlægge immaterielle  

 rettigheder eller andre aktiver som vederlag for aktierne.
 Som selskabets iværksættere skal anses de  

 personer, der senest et år efter selskabets stiftelse ansættes  

 som ledere eller medarbejdere i selskabet.
Bemærkninger til forslaget Det Konservative Folkeparti og Venstre  

 ønsker at styrke iværksætternes økonomiske  

 incitament til at etablere nye virksomheder i Danmark.
I dag søger  

 mange iværksættere til udlandet for at undgå de stramme  

 danske beskatningsvilkår.
Beslutningsforslaget skal ses i  

 sammenhæng med B 22 om lempelse af reglerne om tildeling af  

 aktieoptioner med henblik på at skabe øget medindflydelse,  

 medansvar og interesse for virksomhedens drift hos medarbejderne.
De nugældende regler forudsætter, at  

 iværksætterne indskyder et forsknings- eller udviklingsprojekt  

 som vederlag for at modtage aktier i en virksomhed.
Vederlaget beskattes i  

 salgsåret, men har siden 1996 kunnet fordeles over en periode på  

 10 år, forudsat at projektet er indskudt i virksomheden med henblik  

 på videreudvikling, og at hele vederlaget er ydet i form af aktier i  

 selskabet.
 Disse regler er imidlertid ikke tilstrækkeligt  

 rummelige til at skabe det fornødne økonomiske incitament og  

 den nødvendige risikovilje hos de potentielle  

 iværksættere, der ikke er i besiddelse af  egentlige forsknings-  

 eller udviklingsprojekter, men som i øvrigt besidder en for  

 virksomheden værdifuld know-how og erfaring.
Disse iværksættere vil ofte være uden  

 tilstrækkelig kapital til selv at finansiere selskabets stiftelse.
Der  

 vil derfor typisk være behov for deltagelse af  

 venture-kapital-selskaber og institutionelle investorer.
Der bør derfor etableres en mulighed for, at en  

 iværksætter eller en kreds af iværksættere, der  

 grundlægger en ny virksomhed, under medvirken af en professionel  

 investor kan tildeles aktier i selskabet, når dette er stiftet og  

 kapitalen tegnet.
Tildelingen af aktier bør kunne ske i indtil et  

 år fra selskabets stiftelse.
Da donationen af aktier sker efter selskabets stiftelse,  

 vil de investerede penge i forvejen være beskattet.
Aktiedonationen  

 bør derfor være indkomstskattefri for modtageren på  

 overdragelsestidspunktet.
Ved salg af aktierne beskattes forskellen mellem  

 anskaffelsessummen og afståelsessummen.
Det skattepligtige beløb  

 medregnes til aktieindkomsten.
Da virksomhederne ikke har fradragsret for  

 aktiernes værdi, vil ordningen skattemæssigt være stort set  

 provenuneutral.
Der henvises i øvrigt til, at som en del af aftalen om  

 finansloven for 1999 mellem regeringen, Venstre, Det Konservative Folkeparti,  

 Centrum-Demokraterne og Kristeligt Folkeparti blev grænsen for den  

 årlige tildeling af gratisaktier på 6000 kr. sat op til 8000 kr.  

 Ændringen er gennemført ved lov nr. 1032 af 23. december 1998 om  

 ændring af ligningsloven. (Gratisaktie), jf. lovforslag nr. 121,  

 1998-99. Denne justering er imidlertid langtfra tilstrækkelig til at  

 skabe det fornødne grundlag for en sund og fleksibel  

 iværksætterånd i Danmark.
Beslutningsforslaget er en genfremsættelse af B 63  

 fra folketingsåret 1998-99. Se Folketingstidende 1998-99, Till.
A 2835  

 og 2834 og 1. beh.
FF 2719.
Skriftlig fremsættelse Pernille Sams (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om etablering af  

 adgang til overdragelse af aktier fra aktionærer til  

 iværksættere med henblik på at styrke incitamentet til at  

 stifte og drive nye selskaber.
(Beslutningsforslag nr.
B 21).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
