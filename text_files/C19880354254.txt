 Ifølge Direktoratet for Arbejdsløshedsforsikringens bekendtgørelse nr. 97  

 af 30. januar 1987 om udbetaling af feriedagpenge, § 3, stk. 2 og § 4, stk. 2  

 skal fuldtids- henholdsvis deltidsforsikrede, som arbejder på nedsat tid,  

 være tilmeldt Arbejdsformidlingen som aktivt fuldtids- henholdsvis  

 deltidsarbejdssøgende for at kunne opnå ret til udbetaling af feriedagpenge i  

 forbindelse med ferieafholdelse ud over den ferie, som er optjent i  

 ansættelsen.
På given foranledning skal Arbejdsdirektoratet præcisere, at de grupper,  

 der er omfattet af ovennævnte bekendtgørelse, er omfattet af samme  

 bestemmelser som øvrige arbejdssøgende, der tilmelder sig Arbejdsformidlingen  

 vedrørende anvisning/henvisning i ferieperioden, jf.
Arbejdsdirektoratets  

 cirkulære af 7. maj 1981 vedrørende anvisning/henvisning af ledige  

 arbejdsløshedskassemedlemmer i forbindelse med afholdelse af ferie med  

 dagpenge, samt at de pågældende grupper skal tilmeldes Arbejdsformidlingen og  

 give fremmøde som aktivt arbejdssøgende på linje med øvrige arbejdssøgende.
