 I medfør af § 6 og § 12, stk. 2, i lov om mærkning og skiltning med pris  

 m.v., jf. lovbekendtgørelse nr. 122 af 11. marts 1986, bestemmes:
§ 1 På ethvert salgssted for motorbrændstof skal alle autobenzin- og  

 autodieselpumper være forsynet med oplysning om nettosalgsprisen inkl. moms  

 og andre afgifter pr. liter af de udbudte typer og kvaliteter af autobenzin  

 og autodiesel.
Stk. 2.  For autobenzin skal udover prisen angives  

 oktantal.
Hvis benzinen er blyfri skal dette fremgå.
 Stk. 3.  Oplysningerne på pumperne, jfr. stk. 1 og 2,  

 skal være tydelige og let læselige.
§ 2 På salgssteder med et årssalg på mere end 250 kubikmeter autobenzin og  

 -diesel skal desuden forefindes særlige skilte, der indeholder følgende  

 oplysninger:
 1. Nettosalgsprisen pr. liter og oktantal for 92-oktan  

 blyfri benzin og betegnelsen »blyfri«.
 2. Nettosalgsprisen pr. liter og oktantal for 96-oktan  

 »blylet« benzin.
 3. Nettosalgsprisen pr. liter og oktantal for 98-oktan  

 blyholdig autobenzin.
 4. Nettosalgsprisen pr. liter autodiesel.
Stk. 2.  Det er tilladt at supplere skiltningen med  

 oplysning om nettosalgsprisen for enten autogas eller 95 oktan blyfri benzin  

 med betegnelsen »blyfri«.
Herudover må der ikke være andre  

 prisoplysninger end de i stk. 1 nævnte.
Stk. 3.  Prisskiltningen skal foretages i den i stk. 1  

 anførte rækkefølge fra oven.
Eventuel supplerende skiltning i medfør af stk.  

 2 med 95 oktan blyfri benzin skal indgå mellem 92- og 96 oktan.
Eventuel  

 supplerende skiltning med autogas skal indgå efter autodiesel.
Skiltene skal  

 være anbragt og udformet, således at de er let læselige for forbikørende.
§ 3 Prisoplysningerne skal opfylde betingelserne i § 1 og 2 uanset salgsformen  

 på det pågældende salgssted.
§ 4 Salgssteder, som har lavere årssalg end angivet i § 2, skt. 1, og som  

 ønsker at anvende prisskiltning over for forbikørende, skal iagttage reglerne  

 i § 2 og § 3.
§ 5 Overtrædelse af bestemmelserne i §§ 1- 4 straffes med bøde.
§ 6 Bekendtgørelsen træder i kraft den 1. september 1989, og samtidig ophæves  

 monopoltilsynets bekendtgørelse nr. 6-86 af 12. november 1986 om  

 prisskiltning for autobenzin.
