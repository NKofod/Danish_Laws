 I henhold til §§ 7, 8 og 15, stk. 5 og 6, i lov nr. 372 af 23.
december 1964 om valutaforhold m.v., jf. lovbekendtgørelse nr. 279 af 11. april 1988, samt kgl. anordning nr. 149 af 5. maj 1967 om ikraftsættelse i Grønland af lov om valutaforhold m.v. fastsættes:
 § 1.  Tilgodehavender, herunder værdipapirer og  

 likvide midler, der tilhører den kuwaitiske stat, skal indsættes på spærrede  

 konti eller depoter i danske pengeinstitutter.
 Stk. 2.  De kontoførende institutter skal spærre de  

 konti i Værdipapircentralen, hvor den kuwaitiske stat er registreret som ejer  

 eller rettighedshaver.
 Stk. 3.  De i stk. 1 og 2 nævnte spærrede konti og  

 depoter kan ikke åbnes uden tilladelse fra Industriministeriet.
 § 2.  Transferering til udlandet af betalingsmidler,  

 som tilhører den kuwaitiske stat eller fysiske og juridiske personer, der er  

 hjemmehørende i Kuwait, kan ikke foretages uden tilladelse fra  

 Industriministeriet.
 Stk. 2.  Transferering til udlandet af betalingsmidler  

 af enhver art til brug eller rådighed for den kuwaitiske stat eller fysiske  

 og juridiske personer, som er hjemmehørende i Kuwait, kan ikke foretages uden  

 tilladelse fra Industriministeriet.
 § 3.  Selskaber, der har en direkte eller indirekte  

 ejermæssig tilknytning til den kuwaitiske stat, kan af industriministeren  

 gives pålæg om, at alle eller visse transfereringer af betalingsmidler af  

 enhver art til udlandet alene må foretages, såfremt Industriministeriet har  

 givet tilladelse hertil.
 § 4.  Overtrædelse af §§ 1 og 2 eller af pålæg, der er  

 givet i medfør af § 3, straffes med bøde, hæfte eller fængsel indtil 2 år.
 § 5.  Denne bekendtgørelse træder i kraft ved  

 kundgørelse i Lovtidende.
 Stk. 2.  Bekendtgørelse nr. 557 af 3. august 1990 om  

 foranstaltninger til beskyttelse af Kuwaits aktiver i Danmark ophæves.
 Stk. 3.  Konti og depoter, der er spærrede i henhold til  

 § 1 i bekendtgørelse nr. 557 af 3. august 1990, forbliver spærrede og er  

 omfattet af§ 1, stk. 3, i denne bekendtgørelse.
