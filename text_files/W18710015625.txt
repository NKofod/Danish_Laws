 Som bekjendt, har der i lang Tid været ført Klage over den  

 utilfredsstillende Beskaffenhed af den Oversættelse af det gamle Testamente,  

 der indeholdes i de Udgaver af Biblen, der foranstaltes af det kongelige  

 Vaisenhus i Medfør af dets Privilegium af 6te Mai 1740 paa Trykning af danske  

 Bibler og nye Testamenter.
Imedens der i henhold til allerhøieste Resolution af 13de December 1815  

 blev foretaget en Revision af Oversættelsen af det nye Testamente, hvilken  

 derefter ved allerhøieste Resolutioner af 19de August 1818 og 17de Februar  

 1819 blev autoriseret til Optagelse i Vaisenhusets Udgaver, er den  

 Oversættelse af det gamle Testamente, der endnu bruges, i det Væsentlige den  

 samme som i den Udgave af Biblen, der under Kong Christian den Fjerde første  

 gang udkom i Aaret 1647, og som i Almindelighed bærer Navnet: »den  

 Resen-Svanningske«.
Flere Forsøg, der ere blevne foretagne for at se  

 denne Oversættelse afløst af en helt ny og mere tilfredsstillende  

 Oversættelse af det gamle Testamente, ere forblevne uden Virkning, og, da det  

 kunde forudses, at der endnu vilde hengaa lang Tid, forinden dette Maal vilde  

 kunne naas, medens Afhjælpningen af Manglerne ved den nu brugelige  

 Oversættelse var paatrængende nødvendig, og da det derhos var usikkert,  

 hvorvidt eller i alt Fald hvor snart en saadan ny Oversættelse, hvor  

 fortrinlig den ogsaa maatte være, vilde vinde Indgang og Anerkendelse ved  

 Siden af den ældre, til hvilken Menighederne engang ere vante, saa blev  

 Tanken derfor, da denne Sag i Slutningen af Aaret 1864 paany af Ministeriet  

 for Kirke- og Undervisningsvæsenet var bleven bragt under Forhandling med  

 Direktionen for det danske Bibelselskab, af denne henledet paa Nødvendigheden  

 af foreløbig at indskrænke sig til snarest mulig at underkaste den nu  

 brugelige Text et nøiagtigt Gjennemsyn, forat den, befriet for de  

 væsentligste Mangler, der findes ved samme, kunde optages i de fremtidige  

 Bibeludgaver i en saa forbedret Skikkelse, at den kunde tilfredsstille  

 Menighederne, indtil det maatte vise sig, om det i Tiden kunde lykkes for en  

 helt ny Oversættelse, hvis en saadan kunde tilveiebringes, at vinde et  

 saadant Bifald og Indpas hos Folket, at den kunde egne sig til at optages i  

 de autoriserede Bibeludgaver istedetfor eller ved Siden af den nuværende.
 Ligesom Rigets Biskopper, efter at være blevne gjorte bekjendte med den  

 nævnte Direktions ovenanførte Ytringer, i alt Væsentligt tiltraadte disse,  

 saaledes var Ministeriet for Kirke- og Undervisningsvæsenet ogsaa enigt i  

 Nødvendigheden af paa den af Direktionen foreslaaede Maade at tilveiebringe  

 en i alt Fald foreløbig Afhjælpning af Klagerne over den mangelfulde  

 Beskaffenhed af Oversættelsen af det gamle Testamente, og det blev derfor ved  

 Skrivelse fra bemeldte Ministerium af 19de Januar 1866, efter nærmere Forslag  

 fra Biskop Martensen, overdraget til nuværende Stiftsprovst, lic. theol.  

 Rothe og til dr. theol. & philos. og daværende Sognepræst for Gladsaxe og  

 Herløv Menigheder Kalkar, som dertil havde erklæret sig villige, at foretage  

 det omhandlede Gjennemsyn under Medvirkning og Overtilsyn af Sjællands Biskop  

 og Professor i Theologien Hermansen, som af det theologiske Fakultet ved  

 Universitetet dertil var bleven bragt i Forslag.
 Som nærmere Rettesnor for Udførelsen af dette Hverv, der skulde omfatte  

 det gamle Testamentes saavel kanoniske som apokryphiske Bøger, tilkjendegaves  

 det Stiftsprovst Rothe og Doktor Kalkar, at det paatænkte Gjennemsyn kun  

 skulde være foreløbigt og midlertidigt, sigtende til at bortfjerne de  

 væsentligste og mest utvivlsomme Mangler og ingenlunde til at paatrykke  

 Oversættelsen noget nyt Præg, og at Gjennemsynet derfor maatte indskrænke sig  

 til: a) Rettelse af aabenbare og aldeles utvivlsomme Feil og Urigtigheder, b)  

 Rettelse af Trykfeil, urigtig Interpunktion o.s.v., c) Rettelse af saadanne  

 Udtryk, der i sproglig Henseende vare forældede eller stødende, og d)  

 Gjennemsyn af Parallelsteder og Anmærkninger under Texten, hvorimod det  

 Overflødige og Intetsigende burde udelades.
I Henhold hertil lagde Stiftsprovst Rothe og Doktor Kalkar strax Haand paa  

 det dem overdragne Hverv, som de derefter uafbrudt have fremmet med betydelig  

 Opoffrelse af Tid og Kræfter.
Arbejdet viste sig imidlertid at være af langt  

 større Omfang, end de oprindelig havde ventet, og den Omhu og Grundighed, med  

 hvilken de have udført det, under stadig Raadførsel med Biskop Martensen og  

 Professor Hermansen, af hvilke den Sidstnævnte personlig har deltaget i  

 Arbeidet for at meddele sine Forslag og i Forening med Revisorerne i det  

 Enkelte at overveie enhver Forandring, som foretoges, har havt til Følge, at  

 dette Arbeide har medtaget endel længere Tid, end der oprindelig var  

 forudsat.
 I Begyndelsen af dette Aar modtog Ministeriet endelig Indberetning om, at  

 Gjennemsynet nu var ført til Ende, samt at Trykningen, der af Vaisenhuset var  

 fremmet efterhaanden, som Gjennemsynet rykkede frem, medens de to Revisorer  

 selv havde besørget den sidste Korrektur, ligeledes vilde blive tilendebragt  

 saaledes, at den hele Bibel med den reviderede Text af det gamle Testamente  

 med det Første vilde komme til at foreligge i en ny Udgave, Oplaget dog kun  

 bestemt til 3000 Exemplarer, forat enkelte mindre Rettelser, der maatte vise  

 sig nødvendige, kunne foretages, forinden en ny Udgave foranstaltes.
I deres Beretning til Ministeriet angaaende det saaledes fuldførte Værk  

 erindrede Biskop Martensen og Professor Hermansen om, at Revisionen  

 fortrinsvis havde været rettet paa det uheldige Sprog i den brugelige  

 Oversættelse, hvilket ikke blot afveg fra den almindelige Talebrug, men endog  

 paa mangfoldige Steder var helt uforstaaeligt, og at der kun var blevet  

 grebet ind i selve Oversættelsen paa de Steder, hvor der var aabenbare  

 Feiltagelser, især hvor disse virkede forstyrrende ind paa hele Sammenhængen.  

 Det laa i Sagens Natur, at der ved en Revision kunde være noget forskjellige  

 meninger om, hvor meget eller hvor lidet der behøvede at ændres; men, naar  

 det gjaldt at bevare den ældre Oversættelse, hvad der for Tiden var anset for  

 rigtigst, holdt Biskoppen og Professor Hermansen sig overbeviste om, at denne  

 i den nu foreliggende reviderede Skikkelse vilde fyldestgjøre alle billige  

 Fordringer og sætte Biblens Læsere i Stand til at kunne forstaa det gamle  

 Testamentes Skrifter.
I denne Overbevisning troede de at turde anbefale  

 Ministeriet, at den saaledes reviderede Oversættelse autoriseredes til  

 Optagelse i Vaisenhusets Bibeludgaver.
I Henhold til denne Anbefaling har Ministeriet, ved at forelægge Hans  

 Majestæt et trykt Exemplar af den ovennævnte Oversættelse, allerunderdanigst  

 indstillet, at det maatte behage Hans Majestæt allernaadigst at autorisere den af  

 Stiftsprovst, lic. theol.
Rothe og dr. theol. & philos.
Kalkar under  

 Overtilsyn af Biskoppen over Sjællands Stift og Professor Hermansen  

 gjennemsete Oversættelse af det gamle Testamentes kanoniske og apokryphiske  

 bøger til Optagelse i det kongelige Vaisenhuses Bibeludgaver, og denne Indstilling har det behaget Hans majestæt at approbere ved  

 allerhøieste Resolution af 25de April.
 I Forbindelse dermed har Hans Majestæt allernaadigst bemyndiget  

 Ministeriet til at tilkjendegive Stiftprovst, Licenciat Rothe og Doktor  

 Kalkar hans særdeles allerhøieste paaskjønnelse af den Nidkjærhed, Grundighed  

 og uegennyttige Opoffrelse, med hvilken de have fremmet det omtalte dem  

 overdragne Hverv.
