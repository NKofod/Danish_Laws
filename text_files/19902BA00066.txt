Nr BSF 66 Forslag til folketingsbeslutning om Danmarks ratifikation af den fjerde  

 AVS-EØF konvention og slutakt med dertil knyttede protokoller og erklæringer  

 samt intern aftale om finansiering og forvaltning af Fællesskabets bistand Fremsat af udenrigsministeren (Ellemann-Jensen) den 10. april 1991 Vedtaget ved anden (sidste) behandling den 29. maj 1991 Folketinget meddeler sit samtykke til, at Danmark ratificerer den i Lome den 15. december 1989 undertegnede fjerde AVS-EØF konvention og slutakt med dertil knyttede protokoller og erklæringer samt den i Bryssel den 16. juli 1990 undertegnede aftale om finansiering og forvaltning af Fællesskabets bistand.
INDHOLDSFORTEGNELSE 1. FJERDE AVS/EØF-KONVENTION Præambel FØRSTE DEL.
ALMINDELIGE BESTEMMELSER VEDRØRENDE AVS/EØF SAMARBEJDET Kapitel 1: Mål og principper for samarbejdet Kapitel 2: Konventionens mål og retningslinjer på de vigtigste  

 samarbejdsområder Kapitel 3: Samarbejdets aktører Kapitel 4: Principper for samarbejdsinstrumenterne Kapitel 5: Institutioner ACP-CEE 2107/90 DK ANDEN DEL OMRÅDER FOR AVS/EØF-SAMARBEJDET AFSNIT I MILJØ AFSNIT II LANDBRUGSSAMARBEJDE, FØDEVARESIKKERHED OG UDVIKLING AF  

 LANDDISTRIKTERNE Kapitel 1: Landbrugssamarbejde og fødevaresikkerhed Kapitel 2: Bekæmpelse af tørke og ørkendannelse AFSNIT III UDVIKLING AF FISKERIET AFSNIT IV SAMARBEJDE PÅ RÅVAREOMRÅDET AFSNIT V INDUSTRIEL UDVIKLING, PRODUKTION OG FORARBEJDNING AFSNIT VI UDVIKLING AF MINESEKTOREN AFSNIT VII UDVIKLING AF ENERGISEKTOREN ACP-CEE 2107/90 DK AFSNIT VIII VIRKSOMHEDSUDVIKLING AFSNIT IX UDVIKLING AF SERVICESEKTOREN Kapitel 1: Mål og principper for samarbejdet Kapitel 2: Tjenesteydelser til støtte for den økonomiske udvikling Kapitel 3: Turisme Kapitel 4: Transport, kommunikation og edb AFSNIT X UDVIKLING AF HANDELEN AFSNIT XI KULTURELT OG SOCIALT SAMARBEJDE Kapitel 1: Hensyntagen til den kulturelle og sociale dimension Kapitel 2: Fremme af den kulturelle identitet og den tværkulturelle dialog Kapitel 3: Foranstaltninger med henblik på en bedre udnyttelse af de  

 menneskelige ressourcer AFSNIT XII REGIONALT SAMARBEJDE ACP-CEE 2107/90 DK TREDJE DEL AVS/EØF-SAMARBEJDETS INSTRUMENTER AFSNIT I HANDELSSAMARBEJDE Kapitel 1: Den almindelige samhandelsordning Kapitel 2: Særforpligtelser vedrørende rom og bananer Kapitel 3: Handel med tjenesteydelser AFSNIT II SAMARBEJDE PÅ RÅVAREOMRÅDET Kapitel 1: Stabilisering af eksportindtægterne for landbrugsråvarer Kapitel 2: Særforpligtelser vedrørende sukker Kapitel 3: Mineprodukter: særlig finansieringsfacilitet (SYSMIN) ACP-CEE 2107/90 DK AFSNIT III: SAMARBEJDE MED HENBLIK PÅ UDVIKLINGSFINANSIERING Kapitel 1 ALMINDELIGE BESTEMMELSER Afdeling 1: Mål Afdeling 2: Principper Afdeling 3: Retningslinjer Afdeling 4: Anvendelsesområde Afdeling 5: Bistandsområder Afdeling 6: Finansieringsberettigede Kapitel 2 FINANSIELT SAMARBEJDE Afdeling 1: Finansielle midler Afdeling 2: Finansieringsformer og -betingelser Afdeling 3: Gæld og strukturtilpasningsstøtte Afdeling 4: Samfinansiering Afdeling 5: Mikroprojekter Afdeling 6: Katastrofebistand Kapitel 3 INVESTERINGER Afdeling 1: Investeringsfremme Afdeling 2: Investeringsbeskyttelse Afdeling 3: Investeringsfinansiering Afdeling 4: Investeringsstøtte Afdeling 5: Løbende betalinger og kapitalbevægelser Afdeling 6: Ordningen for virksomhederne Kapitel 4 FAGLIGT SAMARBEJDE Kapitel 5 GENNEMFØRELSESPROCEDURER Afdeling 1: Programmering Afdeling 2: Identifikation, udarbejdelse og forundersøgelse af projekter Afdeling 3: Finansieringsforslag og -afgørelse Afdeling 4: Finansieringsaftale og overskridelse Afdeling 5: Konkurrence og præferencer Afdeling 6: Afgifts- og toldordning Kapitel 6 ANSVARLIGE FOR FORVALTNING OG GENNEMFØRELSE Afdeling 1: Den ledende anvisningsberettigede Afdeling 2: Den nationale anvisningsberettigede Afdeling 3: Den delegerede Afdeling 4: Betalinger og udbetalende myndigheder Afdeling 5: Overvågning og evaluering Afdeling 6: AVS/EØF-udvalget for Samarbejde med henblik på  

 Udviklingsfinansiering ACP-CEE 2107/90 DK AFSNIT IV ALMINDELIGE BESTEMMELSER OM DE MINDST UDVIKLEDE AVS-STATER, AVS-INDLANDSSTATERNE OG AVS-ØSTATERNE Kapitel 1: De mindst udviklede AVS-stater Kapitel 2: AVS-indlandsstaterne Kapitel 3: AVS-østaterne FJERDE DEL INSTITUTIONERNES VIRKEMÅDE Kapitel 1: Ministerrådet Kapitel 2: Ambassadørudvalget Kapitel 3: Fælles bestemmelser for Ministerrådet og Ambassadørudvalget Kapitel 4: Den Paritetiske Forsamling Kapitel 5: Andre bestemmelser FEMTE DEL AFSLUTTENDE BESTEMMELSER ACP-CEE 2107/90 DK PROTOKOLLER FINANSPROTOKOL PROTOKOL nr. 1 om definition af begrebet »varer med  

 oprindelsesstatus« og om metoder for administrativt samarbejde PROTOKOL nr. 2 om de fælles institutioners driftsomkostninger PROTOKOL nr. 3 om privilegier og immuniteter PROTOKOL nr. 4 om iværksættelse af artikel 178 PROTOKOL nr. 5 om bananer PROTOKOL nr. 6 om rom PROTOKOL nr. 7 om oksekød PROTOKOL nr. 8 med samme ordlyd som protokol nr. 3 om AVS-sukker, som  

 findes i Lome-konventionen, der blev undertegnet den 28. februar 1975, samt  

 tilhørende erklæringer til samme konvention PROTOKOL nr. 9 vedrørende varer, der henhører under Det Europæiske Kul- og  

 Stålfællesskab SLUTAKT BILAG PROTOKOL VEDRØRENDE UNDERTEGNELSEN AF FJERDE AVS/EØF-KONVENTION 2. INTERN AFTALE OM FINANSIERING OG FORVALTNING AF FÆLLESSKABETS BISTAND 3. BEMÆRKNINGER TIL FORSLAGET TIL FOLKETINGSBESLUTNING 4. KORT OVER AVS-STATERNE FJERDE AVS/EØF-KONVENTION UNDERTEGNET I LOME DEN 15. DECEMBER 1989 Hans Majestæt Belgiernes Konge, Hendes Majestæt Danmarks Dronning, Præsidenten for Forbundsrepublikken Tyskland, Præsidenten for Den Hellenske Republik, Hans Majestæt Kongen af Spanien, Præsidenten for Den Franske Republik, Præsidenten for Irland, Præsidenten for Den Italienske Republik, Hans Kongelige Højhed Storhertugen af Luxembourg, Hendes Majestæt Dronningen af Nederlandene, Præsidenten for Den Portugisiske Republik, og Hendes Majestæt Dronningen af Det Forenede Kongerige Storbritannien og Nordirland, kontraherende parter i Traktaten om Oprettelse af Det Europæiske Kul~ og  

 Stålfællesskab og i Traktaten om Oprettelse af Det Europæiske Økonomiske  

 Fællesskab, i det følgende benævnt »Fællesskabet«, og hvis stater i  

 det følgende benævnes »medlemsstater«, samt Rådet og Kommissionen for De Europæiske Fællesskaber, på den ene side, og Præsidenten for Folkerepublikken Angola, Hendes Majestæt Dronningen af Antigua og Barbuda, Statschefen for Commonwealth of the Bahamas, Statschefen for Barbados, Hendes Majestæt Dronningen af Belize, Præsidenten for Folkerepublikken Benin, Præsidenten for Republikken Botswana, Formanden for Folkefronten, statschef, Burkina Fasos regeringschef, Præsidenten for Republikken Burundi, Præsidenten for Republikken Cameroun, Præsidenten for Republikken Kap Verde, Præsidenten for Den Centralafrikanske Republik, Præsidenten for Den Islamiske Forbundsrepublik Comorerne, Præsidenten for Folkerepublikken Congo, Præsidenten for Republikken Cote d'Ivoire, Præsidenten for Republikken Djibouti, Regeringen for Commonwealth of Dominica, Præsidenten for Den Dominikanske Republik, Præsidenten for Den Folkedemokratiske Republik Etiopien, Præsidenten for Republikken Fiji, Præsidenten for Den Gabonesiske Republik, Præsidenten for Republikken Gambia, Statschefen, formand for Det Provisoriske Råd for Republikken Ghanas Nationale Forsvar, Hendes Majestæt Dronningen af Grenada, Præsidenten for Republikken Guinea, Præsidenten for Statsrådet i Guinea-Bissau, Præsidenten for Republikken Ækvatorialguinea, Præsidenten for Den Kooperative Republik Guyana, Præsidenten for Republikken Haiti, Statschefen for Jamaica, Præsidenten for Republikken Kenya, Præsidenten for Republikken Kiribati, Hans Majestæt Kongen over Kongeriget Lesotho, Præsidenten for Republikken Liberia, Præsidenten for Den Demokratiske Republik Madagaskar, Præsidenten for Republikken Malawi, Præsidenten for Republikken Mali, Formanden for Den Nationale Militærkomite, statschef for Den Islamiske Republik Mauretanien, Hendes Majestæt Dronningen af Mauritius, Præsidenten for Folkerepublikken Mozambique, Formanden for Det Øverste Militærråd, statschef for Niger, Chefen for Forbundsregeringen for Nigeria, Præsidenten for Republikken Uganda, Hendes Majestæt Dronningen af Papua Ny Guinea, Præsidenten for Republikken Rwanda, Hendes Majestæt Dronningen af Saint Kitts og Nevis, Hendes Majestæt Dronningen af Saint Lucia, Hendes Majestæt Dronningen af Saint Vincent og Grenadinerne, Statschefen for Vestsamoa, Præsidenten for Den Demokratiske Republik Sao Tome og PrØncipe, Præsidenten for Republikken Senegal, Præsidenten for Republikken Seychellerne, Præsidenten for Republikken Sierra Leone, Hendes Majestæt Dronningen af Salomonøerne, Præsidenten for Den Demokratiske Republik Somalia, Præsidenten for Republikken Sudan, Præsidenten for Republikken Suriname, Hans Majestæt Kongen af Kongeriget Swaziland, Præsidenten for Den Forenede Republik Tanzania, Præsidenten for Republikken Tchad, Præsidenten for Den Togolesiske Republik, Hans Majestæt Kong Taufa'ahau Tupou IV af Tonga, Præsidenten for Republikken Trinidad og Tobago, Hendes Majestæt Dronningen af Tuvalu, Regeringen for Republikken Vanuatu, Præsidenten for Republikken Zaire, Præsidenten for Republikken Zambia, og Præsidenten for Republikken Zimbabwe, hvilke stater i det følgende benævnes »AVS-staterne«, på den anden side, SOM HENVISER TIL Traktaten om Oprettelse af Det Europæiske Økonomiske  

 Fællesskab og Traktaten om Oprettelse af Det Europæiske Kul- og  

 Stålfællesskab, på den ene side, og til Georgetown-aftalen om oprettelse af  

 Gruppen af stater i Afrika, Vestindien og Stillehavet, på den anden side:
 SOM TILSTRÆBER på grundlag af fuldstændig lighed mellem parterne og i  

 disses gensidige interesse at udbygge deres nære og fortsatte samarbejde ud  

 fra et ønske om international solidaritet:
 SOM ØNSKER at vise deres fælles vilje til at fastholde og udvikle de  

 venskabelige forbindelser mellem deres respektive lande i overensstemmelse  

 med principperne i De Forenede Nationers Pagt:
 SOM PÅ NY BEKRÆFTER, at de føler sig bundet af principperne i nævnte pagt,  

 og at de fuldt ud går ind for de grundlæggende menneskerettigheder, den  

 menneskelige værdighed i alle dens aspekter og værdien af det enkelte  

 menneske som den centrale faktor i udviklingen i dets egenskab af yder og  

 modtager, samt lige rettigheder for mænd og kvinder og for nationer, små som  

 store:
 SOM ERINDRER OM verdenserklæringen om menneskerettighederne, den  

 internationale konvention om borgerlige og politiske rettigheder og den  

 internationale konvention om økonomiske, sociale og kulturelle rettigheder,  

 og som erkender nødvendigheden af at respektere og sikre de borgerlige og  

 politiske rettigheder og at tilstræbe fuld udøvelse af de økonomiske, sociale  

 og kulturelle rettigheder:
 SOM BETRAGTER Europarådets konvention til beskyttelse af  

 menneskerettigheder og grundlæggende frihedsrettigheder, den afrikanske pagt  

 om menneskerettighederne og folkenes rettigheder og den amerikanske  

 menneskerettighedskonvention som positive, regionale bidrag til overholdelsen  

 af menneskerettighederne i Fællesskabet og AVS-staterne:
SOM ER BESLUTTET PÅ i fællesskab at forstærke deres bestræbelser på at  

 bidrage til det internationale samarbejde og til en løsning på de  

 internationale problemer på det økonomiske, sociale, intellektuelle og  

 humanitære område i overensstemmelse med det internationale samfunds stræben  

 hen imod en ny og mere retfærdig og afbalanceret verdensorden, og SOM ER BESLUTTET PÅ ved deres samarbejde at bidrage væsentligt til den  

 økonomiske, sociale og kulturelle udvikling i AVS-staterne og til at skabe  

 bedre levevilkår for disse staters befolkninger, HAR VEDTAGET at indgå denne konvention og har med henblik herpå som  

 befuldmægtigede udpeget:
 HANS MAJESTÆT BELGIERNES KONGE:
Andre GEENS, Minister for udviklingssamarbejde:
 HENDES MAJESTÆT DANMARKS DRONNING:
Jacob RYTTER, Fast repræsentant ved De Europæiske Fællesskaber:
 PRÆSIDENTEN FOR FORBUNDSREPUBLIKKEN TYSKLAND:
Irmgard ADAM-SCHWAETZER, Viceminister, Udenrigsministeriet:
 PRÆSIDENTEN FOR DEN HELLENSKE REPUBLIK:
Yannis POTTAKIS, Stedfortrædende udenrigsminister:
 HANS MAJESTÆT KONGEN AF SPANIEN:
Pedro SOLBES, Statssekretær for forbindelserne med De Europæiske Fællesskaber:
 PRÆSIDENTEN FOR DEN FRANSKE REPUBLIK:
Jacques PELLETIER, Minister for udviklingssamarbejde:
 PRÆSIDENTEN FOR IRLAND:
Sean CALLEARY, T.D., M.P., Viceminister, Udenrigsministeriet, med særligt ansvar for udviklingsbistand:
 PRÆSIDENTEN FOR DEN ITALIENSKE REPUBLIK:
Claudio LENOCI, Statssekretær for udenrigsanliggender:
 HANS KONGELIGE HØJHED STORHERTUGEN AF LUXEMBOURG:
Joseph WEYLAND, Fast repræsentant ved De Europæiske Fællesskaber:
 HENDES MAJESTÆT DRONNINGEN AF NEDERLANDENE:
S.H.
BLOMBERGEN, Charge d'Affaires i Accra:
 PRÆSIDENTEN FOR DEN PORTUGISISKE REPUBLIK:
Jose Manuel DURÅO BARROSO, Statssekretær for udenrigsanliggender og samarbejde:
 HENDES MAJESTÆT DRONNINGEN AF DET FORENEDE KONGERIGE STORBRITANNIEN OG  

 NORDIRLAND:
Lord REAY, Regeringens talsmand i Overhuset:
 RÅDET OG KOMMISSIONEN FOR DE EUROPÆISKE FÆLLESSKABER:
Michel ROCARD, Premierminister for Den Franske Republik, siddende formand for Rådet for De Europæiske Fællesskaber:
Manuel MARIN, Næstformand for Kommissionen for De Europæiske Fællesskaber:
 PRÆSIDENTEN FOR FOLKEREPUBLIKKEN ANGOLA:
Emilio Jose de CARVALHO GUERRA, Chef for Folkerepublikken Angolas Mission ved De Europæiske Fællesskaber:
 HENDES MAJESTÆT DRONNINGEN AF ANTIGUA OG BARBUDA:
James THOMAS, Højkommissær for Antigua og Barbuda:
 STATSCHEFEN FOR COMMENWEALTH OF THE BAHAMAS:
Patricia Elaine Joan RODGERS, Chef for Bahamas' Mission:
 STATSCHEFEN FOR BARBADOS:
Edward Evelyn GREAVES, Minister for handel og industri:
 HENDES MAJESTÆT DRONNINGEN AF BELIZE:
Sir Edney CAIN, Højkommissær ved Det Forenede Kongerige:
 PRÆSIDENTEN FOR FOLKEREPUBLIKKEN BENIN:
Amos ELEGBE, Minister for handel, håndværk og turisme:
 PRÆSIDENTEN FOR REPUBLIKKEN BOTSWANA:
Archibald M.
MOGWE, Minister for mineralske ressourcer og vandforsyning:
FORMANDEN FOR FOLKEFRONTEN, STATSCHEF, BURKINA FASOS REGERINGSCHEF:
Pascal ZAGRE, Minister for planlægning og samarbejde:
 PRÆSIDENTEN FOR REPUBLIKKEN BURUNDI:
D.R.
Salvator SAHINGUVU, Statssekretær tilknyttet premierministeren, med ansvar for planlægning:
 PRÆSIDENTEN FOR REPUBLIKKEN CAMEROUN:
Elisabeth TANKEU, Minister for planlægning og egnsplanlægning:
 PRÆSIDENTEN FOR REPUBLIKKEN CAP VERDE:
Adao ROCHA, Industri- og energiminister:
 PRÆSIDENTEN FOR DEN CENTRALAFRIKANSKE REPUBLIK:
Thierry INGABA, Statssekretær for planlægning og internationalt samarbejde:
 PRÆSIDENTEN FOR DEN ISLAMISKE FORBUNDSREPUBLIK COMORERNE:
Ali MLAHAILI, Ambassadør i Den Franske Republik:
 PRÆSIDENTEN FOR FOLKEREPUBLIKKEN CONGO:
Pierre MOUSSA, Minister for planlægning og økonomi:
 PRÆSIDENTEN FOR REPUBLIKKEN COTE D'IVOIRE:
Moise Koffi KOUMOUE, Økonomi- og finansminister:
 PRÆSIDENTEN FOR REPUBLIKKEN DJIBOUTI:
Ahmed IBRAHIM ABDI, Arbejds- og socialminister:
 REGERINGEN FOR COMMONWEALTH OF DOMINICA:
Charles Angelo SAVARIN, Ambassadør i Kongeriget Belgien:
 PRÆSIDENTEN FOR DEN DOMINIKANSKE REPUBLIK:
JoaquØn RICARDO, Udenrigsminister:
 PRÆSIDENTEN FOR DEN FOLKEDEMOKRATISKE REPUBLIK ETIOPIEN:
AKLILU AFEWORK, Minister, chef for Statskomiteens Kontor for Udenrigsøkonomi:
 PRÆSIDENTEN FOR REPUBLIKKEN FIDJI:
Kaliopate TAVOLA, Chef for Fidjis Mission ved De Europæiske Fællesskaber:
 PRÆSIDENTEN FOR DEN GABONESISKE REPUBLIK:
Pascal NZE, Minister for planlægning, udvikling og økonomi:
 PRÆSIDENTEN FOR REPUBLIKKEN GAMBIA:
SAIHOU S.
SABALLY, Finans- og handelsminister:
STATSCHEFEN, FORMAND FOR DET PROVISORISKE RÅD FOR REPUBLIKKEN GHANAS NATIONALE FORSVAR:
Dr.
KWESI BOTCHWEY, PNDC, Statssekretær for finansvæsen og økonomisk planlægning:
 HENDES MAJESTÆT DRONNINGEN AF GRENADA:
Denneth Matthew MODESTE, Fast sekretær i Udenrigsministeriet:
 PRÆSIDENTEN FOR REPUBLIKKEN GUINEA:
Ibrahim SYLLA, Minister for planlægning og internationalt samarbejde:
 PRÆSIDENTEN FOR STATSRÅDET I GUINEA-BISSAU:
Aristides MENEZES, Statssekretær for internationalt samarbejde:
 PRÆSIDENTEN FOR REPUBLIKKEN ÆKVATORIALGUINEA:
Alejandro Evuna OWONO, Minister med særligt hverv hos Republikkens præsident:
 PRÆSIDENTEN FOR DEN KOOPERATIVE REPUBLIK GUYANA:
James H.E.
MATHESON, Overordentlig ambassadør, chef for Den Kooperative Republik Guyanas Mission ved De Europæiske Fællesskaber:
 PRÆSIDENTEN FOR REPUBLIKKEN HAITI:
Yvon PERRIER, Udenrigs- og kulturminister:
 STATSCHEFEN FOR JAMAICA:
Leslie Armon WILSON, Ambassadør, chef for Jamaicas Mission ved De Europæiske Fællesskaber:
 PRÆSIDENTEN FOR REPUBLIKKEN KENYA:
Dr.
Zacharia T.
ONYONKA, M.P., Minister for planlægning og national udvikling:
 PRÆSIDENTEN FOR REPUBLIKKEN KIRIBATI:
Michael T.
SOMARE, Udenrigsminister for Papoua Ny Guinea:
 HANS MAJESTÆT KONGEN OVER KONGERIGET LESOTHO:
Dr.
M.M.
SEFALI, Minister for planlægning og for udvikling af økonomi og beskæftigelse:
 PRÆSIDENTEN FOR REPUBLIKKEN LIBERIA:
Dr.
Elijah TAYLOR, Minister for planlægning og økonomiske anliggender:
 PRÆSIDENTEN FOR DEN DEMOKRATISKE REPUBLIK MADAGASKAR:
Georges Yvan SOLOFOSON, Handelsminister:
 PRÆSIDENTEN FOR REPUBLIKKEN MALAWI:
R.W.
CHIRWA, M.P., Minister for handel, industri og turisme:
 PRÆSIDENTEN FOR REPULIKKEN MALI:
Dr.
N'Golo TRAORE, Udenrigsminister og minister for internationalt samarbejde:
FORMANDEN FOR DEN NATIONALE MILITÆRKOMITE, STATSCHEF FOR DEN ISLAMISKE REPUBLIK MAURITANIEN:
Mohamed Lemine Ould N'DIAYANE, Oberstløjtnant, medlem af og fast sekretær for Den Nationale Militærkomite:
 HENDES MAJESTÆT DRONNINGEN AF MAURITIUS:
Murlidass DULLOO, Minister for landbrug, fiskeri og naturrigdomme:
 PRÆSIDENTEN FOR FOLKEREPUBLIKKEN MOZAMBIQUE:
Pascoal Manuel MOCUMBI, Udenrigsminister:
FORMANDEN FOR DET ØVERSTE MILITÆRRÅD, STATSCHEF FOR NIGER:
Yacouba SANDI, Statssekretær tilknyttet udenrigs- og samarbejdsministeren, med ansvar for samarbejde:
 CHEFEN FOR FORBUDSREGERINGEN FOR NIGERIA:
Dr.
Chu S.P.
OKONGWU, Finansminister og minister for økonomisk udvikling:
 PRÆSIDENTEN FOR REPUBLIKKEN UGANDA:
Abbey KAFUMBE-MUKASA, Delegeret minister i Finansministeriet:
 HENDES MAJESTÆT DRONNINGEN AF PAPUA NY GUINEA:
Michael T.
SOMARE, C.H., Udenrigsminister:
 PRÆSIDENTEN FOR REPUBLIKKEN RWANDA:
Aloys NSEKALIJE, Oberst, minister for industri og håndværk:
 HENDES MAJESTÆT DRONNINGEN AF SAINT KITTS OG NEVIS:
Edwin LAURENT, Ministerråd ved Højkommissariatet for de Øst-Caribiske Stater i London:
 HENDES MAJESTÆT DRONNINGEN AF SAINT LUCIA:
Edwin LAURENT, Ministerråd ved Højkommissariatet for de Øst-Caribiske Stater i London:
 HENDES MAJESTÆT DRONNINGEN AF SAINT VINCENT OG GRENADINERNE:
Edwin LAURENT, Ministerråd ved Højkommissariatet for de Øst-Caribiske Stater i London:
 STATSCHEFEN FOR VESTSAMOA:
Amua L.
IOANE, Højkommissær:
 PRÆSIDENTEN FOR DEN DEMOKRATISKE REPUBLIK SÅO TOME OG PRINCIPE:
Carlos FERREIRA, Minister for social infrastruktur og miljø:
 PRÆSIDENTEN FOR REPUBLIKKEN SENEGAL:
Seydina Oumar SY, Handelsminister:
 PRÆSIDENTEN FOR REPUBLIKKEN SEYCHELLERNE:
Claude MOREL, Charge d'affaires a.i. ved Seychellernes ambassade i Paris:
 PRÆSIDENTEN FOR REPUBLIKKEN SIERRA LEONE:
Leonard S.
FOFANAH, Minister med særrang, minister for national udvikling og økonomisk planlægning:
 HENDES MAJESTÆT DRONNINGEN AF SALOMONØERNE:
Lord REAY, Regeringens talsmand i Overhuset:
 PRÆSIDENTEN FOR DEN DEMOKRATISKE REPUBLIK SOMALIA:
Ali HASSAN ALI, Ambassadør, chef for Den Demokratiske Republik Somalias Mission ved De Europæiske Fællesskaber:
 PRÆSIDENTEN FOR REPUBLIKKEN SUDAN:
Dr.
SAYED ALI ZAKI, Finansminister og minister for økonomisk planlægning:
 PRÆSIDENTEN FOR REPUBLIKKEN SURINAME:
Donald Aloysius MACLEOD, Overordentlig ambassadør, chef for Republikken Surinams Mission ved De Europæiske Fællesskaber:
 HANS MAJESTÆT KONGEN AF KONGERIGET SWAZILAND:
NKOMENI Douglas NTIWANE, Senator, minister for handel, industri og turisme:
 PRÆSIDENTEN FOR DEN FORENEDE REPUBLIK TANZANIA:
Joseph A.T.
MUWOWO, Befuldmægtiget minister, charge d'affaires a.i. i Den Forenede Republik Tanzanias Ambassade ved De Europæiske Fællesskaber:
 PRÆSIDENTEN FOR REPUBLIKKEN TCHAD:
Ibni Oumar Mahamat SALEH, Minister for planlægning og samarbejde:
 PRÆSIDENTEN FOR DEN TOGOLESISKE REPUBLIK:
Barry Moussa BARQUE, Minister for planlægning og minedrift:
 HANS MAJESTÆT KONG TAUFA'AHAU TUPOU IV AF TONGA:
Hans Kongelige Højhed, Kronprins TUPOUTO'A, Udenrigsminister:
 PRÆSIDENTEN FOR REPUBLIKKEN TRINIDAD OG TOBAGO:
Dr.
Sahadeo BASDEO, Senator, udenrigsminister og minister for internationale handel:
 HENDES MAJESTÆT DRONNINGEN AF TUVALU:
Peter FEIST, Honorær konsul i Forbundsrepublikken Tyskland:
 REGERINGEN FOR REPUBLIKKEN VANUATU:
Harold Colin QUALAO, Minister for handel, kooperativer, industri og energi:
 PRÆSIDENTEN FOR REPUBLIKKEN ZAIRE:
MOBUTU NYIWA, Statens befuldmægtigede i internationalt samarbejde:
 PRÆSIDENTEN FOR REPUBLIKKEN ZAMBIA:
RABBISON MAFESHI CHONGO, M.P., Handels- og industriminister:
 PRÆSIDENTEN FOR REPUBLIKKEN ZIMBABWE:
Dr.
O.M.
MUNYARADZI, Handelsminister:
FØRSTE DEL ALMINDELIGE BESTEMMELSER VEDRØRENDE SAMARBEJDET KAPITEL 1 MÅL OG PRINCIPPER FOR SAMARBEJDET ARTIKEL 1 Fællesskabet og dets medlemsstater på den ene side og AVS-staterne på den  

 anden side, i det følgende benævnt »kontraherende parter«, indgår  

 denne samarbejdskonvention med henblik på at fremskynde og stimulere den  

 økonomiske, kulturelle og sociale udvikling i AVS-staterne og på at uddybe og  

 diversificere deres forbindelser på grundlag af solidaritet og gensidig  

 interesse.
 De kontraherende parter bekræfter således deres tilsagn om at fortsætte,  

 styrke og øge effektiviteten af den samarbejdsordning, der blev indført ved  

 første, anden og tredje AVS/EØF-konvention, og bekræfter, at der er tale om  

 privilegerede forbindelser, som bygger på gensidig interesse og deres  

 samarbejdes særlige karakter.
 De kontraherende parter udtrykker deres vilje til med henblik på en mere  

 retfærdig og afbalanceret økonomisk verdensorden at øge deres bestræbelser  

 for at skabe en model for forbindelser mellem industrilande og  

 udviklingslande og til sammen at arbejde for, at de principper, der ligger  

 til grund for deres samarbejde, vinder udbredelse internationalt.
ARTIKEL 2 AVS/EØF-samarbejdet, der bygger på en retsorden og fælles institutioner,  

 finder sted på grundlag af følgende hovedprincipper:
 - parternes ligestilling, respekt for deres suverænitet, gensidig  

 interesse og indbyrdes afhængighed:
 - hver enkelt stats ret til selv at træffe sine beslutninger på det  

 politiske, sociale, kulturelle og økonomiske område:
 - deres forbindelsers stabile karakter, der har sit grundlag i  

 erfaringerne fra deres samarbejdsordning.
ARTIKEL 3 AVS-staterne fastlægger suverænt principperne, strategierne og modellerne  

 for udviklingen af deres økonomi og samfund.
ARTIKEL 4 AVS/EØF-samarbejdet støtter AVS-staternes bestræbelser på at opnå en  

 global, selvstændig og selvbærende udvikling på grundlag af deres sociale og  

 kulturelle værdier, deres menneskelige potentiale, deres naturressourcer samt  

 deres økonomiske potentiale, med henblik på at fremme AVS-staternes sociale,  

 kulturelle og økonomiske fremskridt og deres befolkningers velfærd gennem  

 opfyldelse af deres fundamentale behov, anerkendelse af kvindens rolle og  

 tilvejebringelse af mulighed for at lade menneskets evner komme til  

 udfoldelse, idet dets værdighed respekteres.
 Denne udvikling bygger på en bæredygtig ligevægt mellem de økonomiske mål,  

 en rationel forvaltning af miljøet og en bedre udnyttelse af  

 naturressourcerne og de menneskelige ressourcer.
ARTIKEL 5 1. Samarbejdet tager sigte på en udvikling, hvor mennesket er i centrum,  

 både som aktør og som den, der primært skal drage nytte deraf: samarbejdet  

 forudsætter derfor, at samtlige menneskerettigheder overholdes og fremmes.  

 Samarbejdsaktionerne skal ses i dette positive perspektiv, hvor overholdelsen  

 af menneskerettighederne anerkendes som en grundlæggende faktor i en reel  

 udviklingsproces, og hvor samarbejdet i sig selv er tænkt som et bidrag til  

 fremme af disse rettigheder.
I et sådant perspektiv er udviklingspolitikken og samarbejdet nært  

 forbundet med, at menneskerettighederne og de grundlæggende  

 frihedsrettigheder overholdes og frit kan komme til udfoldelse.
De enkelte  

 menneskers og gruppers betydning og eventuelle initiativer anerkendes og  

 fremmes ligeledes, således at det konkret sikres, at befolkningerne reelt  

 deltager i udviklingsbestræbelserne i overensstemmelse med artikel 13.
2. Parterne tilkendegiver derfor på ny deres dybe respekt for menneskets  

 værdighed og menneskerettighederne, som udgør det enkelte menneskes og de  

 enkelte befolkningers legitime stræben.
De rettigheder, der således er tale  

 om, er samtlige menneskerettigheder, idet de forskellige kategorier af disse  

 ikke kan opdeles og er indbyrdes afhængige, da hver enkelt kategori har sin  

 egen berettigelse: ikke-diskriminerende behandling, det enkelte menneskes  

 grundlæggende rettigheder, de borgerlige og politiske rettigheder og de  

 økonomiske, sociale og kulturelle rettigheder.
 Hvert enkelt menneske har i sit eget land eller i et værtsland krav på  

 respekt for sin værdighed og på lovmæssig beskyttelse.
AVS/EØF-samarbejdet bidrager til at nedbryde hindringerne for det enkelte  

 menneskes og de enkelte befolkningers fulde udnyttelse af deres økonomiske,  

 sociale og kulturelle rettigheder gennem den for deres værdighed, deres  

 velfærd og deres udfoldelse nødvendige udvikling.
Med henblik herpå bestræber  

 parterne sig på i fællesskab eller hver for sig inden for deres ansvarsområde  

 at bidrage til at fjerne årsagerne til dårlige levevilkår, der er uværdige  

 for mennesket, og til dybe økonomiske og sociale skævheder.
De kontraherende parter bekræfter på ny deres eksisterende forpligtelser  

 og engagement i henhold til folkeretten til at bekæmpe, med henblik på helt  

 at fjerne, enhver form for forskelsbehandling på grundlag af etnisk  

 tilhørsforhold, oprindelse, race, nationalitet, hudfarve, køn, sprog,  

 religion eller enhver anden situation.
Dette engagement tager mere specielt  

 sigte på enhver situation i AVS-staterne eller i Fællesskabet, som vil kunne  

 berøre konventionens mål, samt på apartheidsystemet, ligeledes i betragtning  

 af dette systems destabiliserende virkning udadtil.
Fællesskabets  

 medlemsstater (og/eller eventuelt Fællesskabet selv) og AVS-staterne vil  

 fortsat inden for rammerne af de love eller administrative bestemmelser, de  

 har vedtaget eller vil vedtage, sørge for, at vandrende arbejdstagere,  

 studerende og andre udenlandske statsborgere, der lovligt befinder sig på  

 deres område, ikke udsættes for forskelsbehandling på grundlag af  

 racemæssige, religiøse, kulturelle eller sociale forskelle, navnlig for så  

 vidt angår bolig, uddannelse, sundhed, de øvrige sociale ydelser, samt for så  

 vidt angår beskæftigelse.
3. Efter anmodning fra AVS-staterne kan der i overensstemmelse med  

 reglerne for samarbejdet med henblik på udviklingsfinansiering anvendes  

 finansielle midler til fremme af menneskerettighederne i AVS-staterne gennem  

 konkrete, offentlige eller private foranstaltninger, som, navnlig på det  

 juridiske område, fastlægges sammen med organer, hvis kompetence på området  

 er internationalt anerkendt.
Disse foranstaltningers anvendelsesområde  

 omfatter støtte til oprettelse af strukturer til fremme af  

 menneskerettighederne.
Foranstaltninger af regional karakter vil blive  

 prioriteret højest.
 1. Med henblik på en mere afbalanceret og mere selvstændig økonomisk  

 udvikling i AVS-staterne skal der i forbindelse med denne konvention gøres en  

 særlig indsats for at fremme udviklingen i landdistrikterne,  

 fødevaresikkerheden for befolkningerne, den rationelle forvaltning af  

 naturressourcerne, samt beskyttelsen, genoprettelsen og udbygningen af  

 landbrugsproduktionspotentialet i AVS-staterne.
 2. De kontraherende parter erkender, at miljøbeskyttelse og bevarelse af  

 naturressourcerne skal prioriteres højt, da de er væsentlige forudsætninger  

 for en bæredygtig og afbalanceret udvikling i såvel økonomisk som menneskelig  

 henseende.
ARTIKEL 7 Fællesskabet og AVS-staterne tillægger de regionale samarbejds- og  

 integrationsbestræbelser særlig betydning og høj prioritet.
I denne  

 forbindelse støtter konventionen effektivt AVS-staternes bestræbelser på at  

 organisere sig regionalt og på at udbygge deres samarbejde på regionalt og  

 interregionalt plan med henblik på at fremme en mere retfærdig og  

 afbalanceret økonomisk verdensorden.
ARTIKEL 8 De kontraherende parter erkender nødvendigheden af at give de mindst  

 udviklede AVS-stater særbehandling og at tage hensyn til de særlige  

 problemer, der gør sig gældende for AVS-indlandsstaterne og AVS-østaterne.
De  

 lægger særlig vægt på forbedring af de dårligst stillede befolkningsgruppers  

 levevilkår.
 Samarbejdet indebærer navnlig særbehandling i forbindelse med fastlæggelse  

 af de finansielle midlers omfang samt af betingelserne for anvendelsen af  

 disse midler, således at de mindst udviklede AVS-stater kan overvinde  

 strukturmæssige og andre hindringer for deres udvikling.
 For AVS-indlandsstaternes og AVS-østaternes vedkommende er målene for  

 samarbejdet at fastlægge og fremme specifikke foranstaltninger med henblik på  

 at løse udviklingsproblemer, som skyldes deres geografiske beliggenhed.
ARTIKEL 9 For at forbedre effektiviteten af konventionens instrumenter vedtager de  

 kontraherende parter inden for rammerne af deres respektive beføjelser  

 retningslinjer, prioriteter og foranstaltninger, som fremmer virkeliggørelsen  

 af denne konventions mål, og er enige om under overholdelse af principperne i  

 artikel 2 at fortsætte dialogen inden for de fælles institutioner og i  

 forbindelse med en sammenhængende iværksættelse af samarbejdet med henblik på  

 udviklingsfinansiering samt af de øvrige samarbejdsinstrumenter.
ARTIKEL 10 De kontraherende parter træffer hver for sit vedkommende i henhold til  

 denne konvention alle de generelle eller særlige foranstaltninger, som er  

 egnede til at sikre opfyldelsen af de forpligtelser, der følger af  

 konventionen, og lette forfølgelsen af målene heri.
De afholder sig fra  

 enhver foranstaltning, der vil kunne bringe virkeliggørelsen af konventionens  

 mål i fare.
ARTIKEL 11 Inden for rammerne af deres respektive beføjelser undersøger konventionens  

 institutioner regelmæssigt resultaterne af anvendelsen af konventionen, giver  

 de nødvendige impulser og træffer enhver afgørelse og foranstaltning, der er  

 hensigtsmæssig for virkeliggørelsen af konventionens mål.
 Ethvert spørgsmål, der direkte kan hindre den effektive gennemførelse af  

 konventionens mål, kan rejses inden for institutionernes rammer.
 Der afholdes konsultationer inden for Ministerrådet, såfremt en af de  

 kontraherende parter anmoder herom, i de tilfælde, der er fastsat i  

 konventionen, eller i tilfælde af vanskeligheder med anvendelsen eller  

 fortolkningen af dens bestemmelser.
ARTIKEL 12 Såfremt Fællesskabet inden for rammerne af sine beføjelser påtænker at  

 træffe en foranstaltning, som i henhold til konventionens mål kan berøre  

 AVS-staternes interesser, underretter det i god tid disse herom.
Med henblik  

 herpå giver Kommissionen regelmæssigt AVS-staternes sekretariat meddelelse om  

 forslagene til foranstaltninger af denne art.
En anmodning om oplysninger kan  

 ligeledes om nødvendigt indgives på AVS-staternes initiativ.
 Efter anmodning fra disse finder der konsultationer sted i god tid,  

 således at der inden den endelige afgørelse kan tages hensyn til deres  

 synspunkter hvad angår virkningen af disse foranstaltninger.
 Efter konsultationerne modtager AVS-staterne, på forhånd så vidt det  

 overhovedet er muligt, relevante oplysninger om disse afgørelsers  

 ikrafttræden.
KAPITEL 2 KONVENTIONENS MÅL OG RETNINGSLINJER PÅ DE VIGTIGSTE SAMARBEJDSOMRÅDER ARTIKEL 13 Samarbejdet tager sigte på at støtte en udviklingsproces i AVS-staterne,  

 der sætter mennesket i centrum, og som er rodfæstet i det enkelte folks  

 kultur.
Det skal understøtte disse staters politik og foranstaltninger med  

 henblik på bedre at udnytte deres menneskelige ressourcer, øge deres egne  

 kreative evner og styrke deres kulturelle identitet.
Det tager ligeledes  

 sigte på at fremme befolkningernes deltagelse i udformningen og  

 gennemførelsen af udviklingsarbejdet.
 Der skal på de forskellige samarbejdsområder og i aktionernes forskellige  

 faser lægges vægt på den kulturelle dimension og de sociale virkninger af  

 aktionerne samt på nødvendigheden af, at mænd og kvinder på lige fod deltager  

 i samarbejdet og drager fordel deraf.
ARTIKEL 14 Samarbejdet indebærer et solidarisk ansvar for at bevare naturarven.
Der  

 lægges særlig vægt på beskyttelse af miljøet og bevaring og genoprettelse af  

 den økologiske balance i AVS-staterne.
Samarbejdsaktionerne er derfor inden  

 for samtlige områder udformet således, at målsætningen om økonomisk vækst  

 skal være forenelig med en udvikling, der respekterer den økologiske balance,  

 således at der kan sikres en varig virkning til gavn for mennesket.
 I forbindelse med bestræbelserne på at beskytte miljøet og genoprette den  

 økologiske balance bidrager samarbejdet til at fremme specifikke aktioner til  

 bevarelse af fornyelige og ikke-fornyelige naturressourcer, beskyttelse af  

 økosystemerne, bekæmpelse af tørke, ørkendannelse og afskovning, og der  

 iværksættes andre tematiske foranstaltninger med henblik herpå (navnlig  

 græshoppebekæmpelse, beskyttelse og udnyttelse af vandressourcerne, bevarelse  

 af de tropiske skove og af den biologiske diversitet, fremme af en bedre  

 balance mellem by og land samt miljøet i byerne).
ARTIKEL 15 Landbrugssamarbejdet tager i første række sigte på at tilstræbe  

 fødevareselvforsyning og fødevaresikkerhed i AVS-staterne, at udvikle og  

 organisere produktionssystemet, at forbedre levestandarden for befolkningerne  

 i landdistrikterne, deres levevilkår og omgivelser samt at sikre en  

 afbalanceret udvikling i landdistrikterne.
 Aktionerne på dette område udformes og iværksættes til støtte for de af  

 AVS-staterne fastlagte fødevarepolitikker eller -strategier.
ARTIKEL 16 Samarbejdet inden for minedrift og energi skal i begge parters interesse  

 stimulere og fremskynde en diversificeret økonomisk udvikling ved at udnytte  

 AVS-staternes menneskelige potentiale og naturressourcer fuldt ud og fremme  

 en bedre integration af disse sektorer og andre sektorer og  

 komplementariteten mellem disse og den øvrige del af økonomien.
 Samarbejdet tilstræber at skabe og styrke de socio-kulturelle og  

 økonomiske forudsætninger og de fysiske infrastrukturer, der er nødvendige  

 for at nå dette mål.
 Det støtter AVS-staternes bestræbelser på at udforme og iværksætte en  

 energipolitik, der er tilpasset deres forhold, navnlig for gradvis at mindske  

 flertallet af staterne afhængighed af importerede olieprodukter og udvikle  

 nye og vedvarende energikilder.
 Samarbejdet tager sigte på at fremme en bedre udnyttelse af energi~ og  

 mineressourcerne og tager hensyn til de energimæssige aspekter ved  

 udviklingen af de forskellige økonomiske og sociale sektorer, således at der  

 herved bidrages til en forbedring af levevilkårene og af miljøet samt til en  

 bedre bevaring af biomasseressourcerne, herunder navnlig brændetræ.
ARTIKEL 17 Fællesskabet og AVS-staterne erkender, at industrialiseringen er en  

 afgørende drivkraft - ud over udviklingen i landdistrikterne og af landbruget  

 - i bestræbelserne for at fremme den økonomiske omdannelsesproces i  

 AVS-staterne, således at disse kan nå frem til en selvbærende vækst og en  

 afbalanceret og diversificeret udvikling.
Den industrielle udvikling er  

 nødvendig for at forbedre produktiviteten inden for AVS-staternes økonomi,  

 således at denne kan dække de grundlæggende, menneskelige behov og styrke  

 AVS-staternes deltagelse i verdenshandelen på konkurrencemæssige vilkår  

 gennem salget af et større antal forædlede produkter.
ARTIKEL 18 Da langt de fleste af AVS-staternes økonomi er stærkt afhængig af deres  

 eksport af råvarer, er de kontraherende parter enige om at være særlig  

 opmærksomme på deres samarbejde på dette område og støtte de politikker eller  

 strategier, som AVS-staterne fastlægger med henblik på - dels at fremme såvel den horisontale som vertikale diversificering af  

 AVS-staternes økonomi, navnlig gennem udvikling af forarbejdning,  

 markedsføring, distribution og transport (PMDT):
 - dels at forbedre AVS-staternes råvarers konkurrenceevne på  

 verdensmarkederne gennem omorganisering og rationalisering af deres  

 produktions-, markedsførings- og distributionsaktiviteter.
ARTIKEL 19 Samarbejdet på fiskeriområdet tager sigte på at bistå AVS-staterne med at  

 udnytte deres fiskeressourcer med henblik på at øge den del af produktionen,  

 der er bestemt til indenlandsk forbrug som led i deres bestræbelser på at  

 opnå øget fødevaresikkerhed, og at øge deres eksportproduktion.
Samarbejdet  

 er udformet i de kontraherende parters gensidige interesse og under  

 overholdelse af deres fiskeripolitikker.
KAPITEL 3 SAMARBEJDETS AKTØRER ARTIKEL 20 I overensstemmelse med artikel 2, 3 og 13 og for at tilskynde til  

 udfoldelse og mobilisering af de initiativer, der tages af samtlige de  

 aktører fra såvel AVS-staterne som Fællesskabet, som vil kunne bidrage til  

 AVS-staternes selvstændige udvikling, støtter samarbejdet ligeledes, inden  

 for de af de berørte AVS-stater fastsatte grænser, de udviklingsaktioner, som  

 gennemføres af økonomiske, sociale og kulturelle aktører inden for rammerne  

 af et decentralt samarbejde, navnlig ved, at ligestillede parter fra  

 AVS-staterne og fra Fællesskabet forener deres bestræbelser og midler.
Denne  

 samarbejdsform tager navnlig sigte på at stille disse aktørers sagkundskab,  

 selvstændige aktionsformer og ressourcer til rådighed for AVS-staternes  

 udvikling.
 De i denne artikel omhandlede aktører er lokale offentlige myndigheder,  

 sammenslutninger i landdistrikterne og landsbyerne, kooperativer,  

 virksomheder, fagforeninger, undervisnings- og forskningscentre,  

 ikke-statslige udviklingsorganisationer, forskellige foreninger og alle  

 grupper og aktører, der er i stand til og ønsker at yde et frivilligt og  

 selvstændigt bidrag til AVS-staternes udvikling.
ARTIKEL 21 Samarbejdet skal fremme og understøtte de i artikel 20 omhandlede  

 AVS-aktørers initiativer, såfremt de er i overensstemmelse med den  

 prioritering, de retningslinjer og de metoder for udviklingen, som  

 AVS-staterne har fastlagt.
Det skal på disse vilkår støtte dels  

 AVS-aktørernes selvstændige foranstaltninger, dels foranstaltninger iværksat  

 af disse, og hvortil der ydes støtte fra tilsvarende aktører i Fællesskabet,  

 som stiller deres sagkundskab og erfaring, deres teknologiske og  

 organisatoriske formåen eller deres finansielle midler til rådighed.
Samarbejdet skal tilskynde AVS-staternes og Fællesskabets aktører til at  

 bidrage med finansielle og faglige midler, der skal supplere  

 udviklingsbestræbelserne.
Det kan støtte foranstaltningerne under det  

 decentrale samarbejde gennem finansiel og/eller faglig bistand på grundlag af  

 midlerne i henhold til konventionen på de betingelser, der er fastsat i  

 artikel 22.
 Denne samarbejdsform tilrettelægges således, at AVS-staternes offentlige  

 myndigheders rolle og beføjelser tilgodeses fuldt ud.
ARTIKEL 22 De decentrale samarbejdsforanstaltninger kan støttes ved hjælp af  

 instrumenterne under samarbejdet med henblik på udviklingsfinansiering,  

 såfremt de berørte AVS-stater, helst allerede i planlægningsfasen, har givet  

 deres tilslutning til princippet i og betingelserne for støtten til denne  

 samarbejdsform.
Støtten ydes, dersom den er nødvendig for, at de foreslåede  

 foranstaltninger kan gennemføres med udbytte, og forudsat at nytten af disse  

 er anerkendt, og bestemmelserne om samarbejdet med henblik på  

 udviklingsfinansiering overholdes.
Det er ikke afgørende, om de projekter,  

 der henhører under denne samarbejdsform, er knyttet til programmer, som er  

 iværksat inden for de vejledende programmers målsektorer, men projekter  

 vedrørende sådanne målsektorer prioriteres højest.
KAPITEL 4 PRINCIPPER FOR SAMARBEJDSINSTRUMENTERNE ARTIKEL 23 For at bidrage til virkeliggørelsen af denne konventions mål iværksætter  

 de kontraherende parter samarbejdsinstrumenter, der er i overensstemmelse med  

 principperne om solidaritet og gensidig interesse, og som er tilpasset  

 AVS-staternes og Fællesskabets økonomiske, kulturelle og sociale forhold samt  

 den internationale udvikling omkring dem.
 Disse instrumenter tager i første række sigte på gennem en styrkelse af de  

 bestående mekanismer og ordninger:
 - at øge samhandelen mellem de kontraherende parter:
 - at støtte AVS-staternes autonome udviklingsbestræbelser ved at styrke  

 deres evne til innovation, tilpasning og omdannelse af teknologi:
 - at støtte AVS-staternes strukturtilpasningsbestræbelser og dermed  

 bidrage til at lette gældsbyrden:
 - at hjælpe AVS-staterne med at få adgang til kapitalmarkederne og at  

 tilskynde til direkte, private europæiske investeringer som bidrag til  

 AVS-staternes udvikling:
 - at imødegå AVS-staternes ustabile eksportindtægter fra landbrugsråvarer  

 og at bistå disse lande med at imødegå alvorlige forstyrrelser i deres  

 minesektor.
ARTIKEL 24 Med henblik på at fremme og diversificere samhandelen mellem de  

 kontraherende parter vedtager Fællesskabet og AVS-staterne:
 - almindelige bestemmelser vedrørende samhandelen:
 - særlige bestemmelser vedrørende Fællesskabets import af visse  

 AVS-produkter:
 - bestemmelser til fremme af udviklingen i AVS-staternes handel og  

 servicesektor, herunder turisme:
 - en gensidig informations- og konsultationsordning, der kan sikre  

 effektiv anvendelse af konventionens bestemmelser om handelssamarbejde.
ARTIKEL 25 Den almindelige samhandelsordning, der er baseret på de kontraherende  

 parters internationale forpligtelser, skal udgøre et fast og solidt grundlag  

 for handelssamarbejdet mellem AVS-staterne og Fællesskabet.
 Ordningen bygger på princippet om fri adgang til Fællesskabets marked for  

 produkter med oprindelse i AVS-staterne, med særlige bestemmelser for  

 landbrugsprodukter samt beskyttelsesbestemmelser.
 I betragtning af AVS-staternes nuværende udviklingsbehov indebærer  

 ordningen ikke for deres vedkommende gensidighed for så vidt angår fri  

 adgang.
 Den bygger ligeledes på principperne om, at AVS-staterne ikke må udøve  

 forskelsbehandling mellem medlemsstaterne, og at mestbegunstigelsesordningen  

 skal gælde over for Fællesskabet.
ARTIKEL 26 Fællesskabet bidrager til AVS-staternes udviklingsbestræbelser med  

 tilstrækkelige finansielle midler og passende faglig bistand med det formål  

 at styrke disse staters muligheder for en selvbærende og integreret  

 økonomisk, social og kulturel udvikling samt at bidrage til at højne deres  

 befolkningers levestandard og velfærd og fremme og mobilisere midler til  

 støtte for levedygtige, effektive og vækstfremmende  

 strukturtilpasningsprogrammer.
Dette bidrag ydes på et mere forudsigeligt og regelmæssigt grundlag.
Det  

 ydes på meget liberale vilkår.
Der tages navnlig hensyn til de mindst  

 udviklede AVS-staters situation.
ARTIKEL 27 De kontraherende parter er enige om at lette en øget og mere stabil strøm  

 af midler fra den private sektor til AVS-staterne ved at træffe  

 foranstaltninger, der kan forbedre AVS-staternes adgang til kapitalmarkederne  

 og fremme private europæiske investeringer i AVS-staterne.
 De kontraherende parter understreger behovet for, at investeringerne  

 fremmes, beskyttes, finansieres og støttes, og at der skabes rimelige og  

 stabile vilkår for disse investeringer.
ARTIKEL 28 De kontraherende parter er enige om at bekræfte betydningen af ordningen  

 til stabilisering af eksportindtægterne samt om at intensivere  

 konsultationerne mellem AVS-staterne og Fællesskabet i internationale fora og  

 organisationer, der arbejder for stabilisering af markederne for  

 landbrugsråvarer.
 På baggrund af den rolle, som minesektoren spiller i  

 udviklingsbestræbelserne i adskillige AVS-stater, og på baggrund af den  

 gensidige afhængighed mellem AVS-staterne og Fællesskabet på dette område,  

 bekræfter de kontraherende parter betydningen af den bistandsordning, der er  

 indført for AVS-stater, hvis minesektor rammes af alvorlige forstyrrelser,  

 med henblik på at gøre sektoren levedygtig igen og på at afhjælpe følgerne af  

 disse forstyrrelser for de nævnte AVS-staters udvikling.
KAPITEL 5 INSTITUTIONER ARTIKEL 29 Denne konventions institutioner er Ministerrådet, Ambassadørudvalget og  

 Den Paritetiske Forsamling.
ARTIKEL 30 1. Ministerrådet består dels af medlemmerne af Rådet for De Europæiske  

 Fællesskaber og medlemmer af Kommissionen for De Europæiske Fællesskaber,  

 dels af et regeringsmedlem fra hver AVS-stat.
 2. Ministerrådet har følgende opgaver:
 a) at fastlægge hovedlinjerne for arbejdet i forbindelse med denne  

 konventions iværksættelse, navnlig når det drejer sig om at bidrage til  

 løsningen af grundlæggende problemer vedrørende de kontraherende parters  

 solidariske udvikling:
 b) at træffe samtlige politiske beslutninger med henblik på at  

 virkeliggøre konventionens mål:
 c) at træffe afgørelser på de særlige områder, der er nævnt i  

 konventionen:
 d) at påse, at de konsultationsordninger, der er omhandlet i konventionen,  

 fungerer effektivt:
 e) at behandle eventuelle fortolkningsproblemer i forbindelse med  

 anvendelsen af konventionens bestemmelser:
 f) at afgøre procedurespørgsmål og spørgsmål om bestemmelserne vedrørende  

 konventionens iværksættelse:
g) efter anmodning fra en af de kontraherende parter at behandle  

 spørgsmål, der enten direkte kan hindre eller fremme konventionens faktiske og effektive iværksættelse, eller andre  

 problemer, der vil kunne hindre virkeliggørelsen af dens mål:
 h) at træffe alle foranstaltninger for at sikre løbende kontakter mellem  

 de økonomiske, kulturelle og sociale udviklingsaktører i Fællesskabet og i  

 AVS-staterne og for at tilrettelægge regelmæssige konsultationer med  

 repræsentanter for disse om emner af fælles interesse, idet parterne  

 erkender, at det er vigtigt at etablere en effektiv dialog mellem disse  

 aktører og sikre, at de yder et bidrag til samarbejds- og  

 udviklingsbestræbelserne.
ARTIKEL 31 1. Ambassadørudvalget består dels af hver medlemsstats faste repræsentant  

 ved De Europæiske Fællesskaber og en repræsentant for Kommissionen, dels af  

 chefen for hver AVS-stats mission ved De Europæiske Fællesskaber.
 2. Ambassadørudvalget bistår Ministerrådet i udøvelsen af dets funktioner  

 og udfører ethvert hverv, som Rådet pålægger det.
 Det fører tilsyn med konventionens anvendelse og med de fremskridt, der  

 gøres med hensyn til at nå de mål, der er fastsat deri.
ARTIKEL 32 1. Den Paritetiske Forsamling består af lige mange medlemmer fra på den  

 ene side Europa-Parlamentet for Fællesskabet og på den anden side  

 parlamentsmedlemmer eller, i mangel heraf, repræsentanter udpeget af  

 AVS-staterne.
2. a) Den Paritetiske Forsamling, som er et rådgivende organ, har til  

 formål gennem dialog, debat og samråd - at tilskynde til større forståelse mellem medlemsstaternes befolkninger  

 på den ene side og AVS-staternes befolkninger på den anden side:
 - at gøre offentligheden opmærksom på folkenes indbyrdes afhængighed og  

 interessefællesskab samt på behovet for en solidarisk udvikling:
 - at overveje spørgsmål vedrørende AVS/EØF-samarbejdet, specielt de  

 grundlæggende udviklingsproblemer:
 - at igangsætte undersøgelser og initiativer og fremsætte forslag til  

 forbedring og styrkelse af AVS/EØF-samarbejdet:
 - at tilskynde de kontraherende parters kompetente myndigheder til at  

 iværksætte denne konvention på den mest effektive måde for at nå dens mål  

 fuldt ud.
 b) Den Paritetiske Forsamling foranstalter regelmæssige kontakter og  

 konsultationer med repræsentanter for de økonomiske, kulturelle og sociale  

 aktører i AVS-staterne og i Fællesskabet for at høre disses mening om  

 virkeliggørelsen af konventionens mål.
ANDEN DEL OMRÅDER FOR AVS/EØF-SAMARBEJDET AFSNIT I MILJØ ARTIKEL 33 I forbindelse med denne konvention udgør beskyttelse og bedre udnyttelse  

 af miljøet og naturressourcerne, standsning af ødelæggelsen af jord- og  

 skovrigdommene, genoprettelse af den økologiske balance, beskyttelse af  

 naturressourcerne samt rationel udnyttelse af disse, grundlæggende mål, som  

 de berørte AVS-stater med støtte fra Fællesskabet bestræber sig på at nå med  

 henblik på på kort sigt at forbedre levevilkårene for deres befolkninger og  

 værne om de kommende generationers.
ARTIKEL 34 AVS-staterne og Fællesskabet erkender, at en række AVS-stater er truet i  

 deres eksistens som følge af en hurtig forringelse af deres miljø, som lægger  

 hindringer i vejen for enhver udviklingsindsats, specielt de højst  

 prioriterede mål, som er fødevareselvforsyning og fødevaresikkerhed.
 Kampen mod denne forringelse af miljøet og for bevarelsen af  

 naturressourcerne udgør for mange AVS-stater et tvingende nødvendigt krav,  

 som indebærer udformning og iværksættelse af sammenhængende  

 udviklingsmetoder, der respekterer den økologiske balance.
ARTIKEL 35 Omfanget af miljøproblemet og af de midler, der skal iværksættes, betyder,  

 at de foranstaltninger, der skal gennemføres, må indgå i en langsigtet  

 helhedspolitik, som AVS-staterne udformer og gennemfører på nationalt,  

 regionalt og internationalt plan som led i international solidaritet.
 Med henblik herpå er de to parter enige om i deres aktiviteter at  

 prioritere:
 - en præventiv metode, der kan afbøde et programs eller en foranstaltnings  

 negative miljøvirkninger:
 - en systematisk metode, som sikrer foranstaltningernes økologiske  

 bæredygtighed i samtlige faser fra identifikation til gennemførelse:
 - en metode, der går på tværs af sektorerne, og som tager hensyn til såvel  

 de direkte som de indirekte følger af de iværksatte foranstaltninger.
ARTIKEL 36 Beskyttelsen af miljøet og naturressourcerne nødvendiggør en samlet  

 strategi, der omfatter den sociale og kulturelle dimension.
 Hensyntagen til denne specifikke dimension nødvendiggør, at der i  

 projekterne og programmerne indgår egnede foranstaltninger vedrørende  

 uddannelse, undervisning, oplysning og forskning.
ARTIKEL 37 Der udarbejdes og iværksættes samarbejdsinstrumenter, som er tilpasset  

 denne problematik.
Alt efter behov kan der benyttes såvel kvalitative som kvantitative  

 kriterier.
Til vurdering af de foreslåede foranstaltningers økologiske  

 bæredygtighed anvendes der, uanset foranstaltningernes omfang, fortegnelser,  

 som er godkendt i fællesskab, over de elementer, der skal tages hensyn til.
I  

 forbindelse med omfattende projekter og projekter, der indebærer en betydelig  

 risiko for miljøet, kan der eventuelt foretages undersøgelser af  

 miljøvirkningerne.
 For effektivt at støtte denne reelle hensyntagen til miljøet udarbejdes  

 der fysiske fortegnelser, så vidt muligt med talangivelser.
 Med iværksættelsen af disse instrumenter bliver det, såfremt der kan  

 forudses negative miljøvirkninger, muligt at fastlægge de nødvendige  

 korrigerende foranstaltninger allerede i de planlagte programmers og  

 projekters første fase, således at disse kan gennemføres efter den fastlagte  

 tidsplan, selv om de er blevet forbedret set ud fra et miljøbeskyttelses- og  

 naturressourcebeskyttelsessynspunkt.
ARTIKEL 38 Parterne ønsker en reel beskyttelse og en effektiv forvaltning af miljøet  

 og naturressourcerne og finder, at de områder af AVS/EØF-samarbejdet, der er  

 omfattet af konventionens anden del, må analyseres og vurderes systematisk i  

 dette perspektiv.
 På denne baggrund støtter Fællesskabet de bestræbelser, der udfoldes af  

 AVS-staterne på nationalt, regionalt og internationalt plan, samt  

 foranstaltninger, som mellemstatslige og ikke-statslige organisationer  

 iværksætter til fremme af nationale og mellemstatslige politikker og  

 prioriteter.
ARTIKEL 39 1. De kontraherende parter forpligter sig for deres vedkommende til at  

 gøre alt for, at international transport af farligt og radioaktivt affald  

 generelt bringes under kontrol og understreger betydningen af et effektivt  

 internationalt samarbejde på området.
 Med henblik herpå forbyder Fællesskabet al direkte eller indirekte eksport  

 af dette affald til AVS-staterne, og AVS-staterne forbyder samtidig direkte  

 eller indirekte import til deres område af sådant affald fra Fællesskabet  

 eller fra et hvilket som helst andet land, med forbehold af de specifikke  

 internationale forpligtelser på disse to områder, som de kontraherende parter  

 har indgået eller kunne tænkes at indgå for fremtiden i kompetente  

 internationale fora.
 Disse bestemmelser er ikke til hinder for, at en medlemsstat, hvortil en  

 AVS-stat har besluttet at eksportere affald til behandling, reeksporterer det  

 behandlede affald til denne AVS-stat.
De kontraherende parter træffer hurtigst muligt de interne retlige og  

 administrative foranstaltninger, der er nødvendige for opfyldelsen af denne  

 forpligtelse.
På anmodning af en af parterne kan der indledes konsultationer  

 i tilfælde af forsinkelser i så henseende.
Efter disse konsultationer kan  

 hver part træffe de foranstaltninger, som situationen kræver.
2. Parterne forpligter sig til at føre nøje kontrol med gennemførelsen af  

 de i stk. 1, andet afsnit, omhandlede forbudsforanstaltninger.
Opstår der  

 vanskeligheder i denne forbindelse, kan der indledes konsultationer på samme  

 vilkår som fastsat i stk. 1, andet afsnit, og med samme virkninger.
 3. I denne artikel forstås ved udtrykket »farligt affald«  

 affaldskategorierne i bilag 1 og 2 til Basel-konventionen om kontrol med  

 grænseoverskridende overførsel af farligt affald og bortskaffelse heraf.
For så vidt angår radioaktivt affald anvendes de definitioner og tærskler,  

 der vil blive vedtaget inden for IAEA.
Indtil da anvendes de definitioner og  

 tærskler, der er anført i erklæringen i bilag VIII til nærværende konvention.
ARTIKEL 40 Efter anmodning fra AVS-staterne giver Fællesskabet de tekniske  

 oplysninger, der er til rådighed om pesticider og andre kemikalier, for at  

 hjælpe dem med at udvikle eller øge en hensigtsmæssig og sikker anvendelse af  

 disse produkter.
 Om nødvendigt kan der i overensstemmelse med bestemmelserne vedrørende  

 samarbejdet med henblik på udviklingsfinansiering ydes faglig bistand for at  

 sørge for sikre forhold på alle stadier fra produktion til bortskaffelse af  

 sådanne produkter.
ARTIKEL 41 Parterne erkender hensigtsmæssigheden af ved hjælp af de  

 konsultationsmekanismer, der er fastsat i konventionen, at drøfte større  

 økologiske risici, der vedrører enten jorden som helhed (såsom  

 drivhuseffekten, nedbrydningen af ozonlaget, de tropiske skoves udvikling,  

 osv.) eller mere specifikke områder, og som er en følge af anvendelsen af  

 industrielle teknologier.
Begge parter kan anmode om sådanne konsultationer,  

 dersom disse risici vil kunne berøre de kontraherende parter konkret, og  

 formålet hermed vil være at vurdere mulighederne for fælles aktioner i  

 henhold til konventionens bestemmelser.
Konsultationerne kan eventuelt  

 ligeledes åbne mulighed for at udveksle synspunkter, inden der indledes  

 drøftelser om disse spørgsmål i de relevante internationale fora.
AFSNIT II LANDBRUGSSAMARBEJDE, FØDEVARESIKKERHED OG UDVIKLING AF LANDDISTRIKTERNE KAPITEL 1 LANDBRUGSSAMARBEJDE OG FØDEVARESIKKERHED ARTIKEL 42 Samarbejdet vedrørende landbrugssektoren og landdistrikterne, dvs.  

 vedrørende agerbrug, husdyrbrug, fiskeri og skovbrug, tager bl.a. sigte på:
- vedvarende og systematisk at fremme en holdbar og bæredygtig udvikling,  

 der især er baseret på beskyttelse af miljøet og rationel forvaltning af  

 naturressourcerne, - at støtte AVS-staternes bestræbelser på at øge deres selvforsyning med  

 fødevarer, bl.a. ved at styrke deres egen evne til at forsyne deres  

 befolkninger med såvel kvantitativt som kvalitativt tilstrækkelige fødevarer  

 og sikre dem et tilfredsstillende ernæringsniveau, - at øge fødevaresikkerheden på såvel nationalt som regionalt og  

 interregionalt plan ved at stimulere den regionale samhandel med fødevarer og  

 ved en bedre samordning af de pågældende landes fødevarepolitik, - at sikre landbefolkningerne en indkomst, der sætter dem i stand til at  

 forbedre deres levestandard væsentligt, således at de kan dække deres basale  

 behov med hensyn til ernæring, uddannelse, sundhed og levevilkår, - at fremme landbefolkningernes, kvindernes i lige så høj grad som  

 mændenes, aktive deltagelse i deres egen udvikling, ved at organisere  

 landbrugerne i sammenslutninger samt ved i højere grad at integrere  

 producenterne, både mænd og kvinder, i det nationale og internationale  

 økonomiske kredsløb, - at øge kvindernes deltagelse som producenter, bl.a. ved at forbedre  

 deres adgang til samtlige produktionsmidler (jord, input, kredit,  

 konsulenttjeneste og uddannelse), - at skabe tilfredsstillende levevilkår og et tilfredsstillende miljø i  

 landdistrikterne, især gennem udvikling af socio-kulturelle aktiviteter, - at forbedre produktiviteten i landdistrikterne, navnlig ved overførsel  

 af egnet teknologi og ved rationel udnyttelse af planteressourcerne og de  

 animalske ressourcer, - at formindske tab efter høsten, - at lette kvindernes arbejdsbyrde ved bl.a. at fremme teknologier, der er  

 tilpasset stadiet efter høsten og fødevareforarbejdningen, - at udbygge de beskæftigelsesfremmende aktiviteter i landdistrikterne og  

 udvikle aktiviteterne til støtte for produktionen, - at sikre en bedre udnyttelse af produktionen ved forarbejdning på stedet  

 af produkterne fra agerbrug, husdyrbrug, fiskeri og skovbrug, - at øge balancen mellem fødevareafgrøder og eksportafgrøder, - at udvikle og styrke en agronomisk forskning, der er tilpasset landets  

 og regionens naturforhold og levevilkår, og hvis resultater kan gøres alment  

 tilgængelige, og som endvidere imødekommer kravet om fødevaresikkerhed, - som led i ovennævnte mål at bevare naturmiljøet, specielt gennem  

 specifikke foranstaltninger til beskyttelse og bevarelse af økosystemerne og  

 til bekæmpelse af tørke, ørkendannelse og afskovning.
ARTIKEL 43 1. Foranstaltningerne med henblik på at nå de i artikel 42 nævnte mål skal  

 være så forskelligartede og konkrete som muligt såvel på nationalt som på  

 regionalt og interregionalt plan.
 2. De udformes og iværksættes for at gennemføre den politik og de  

 strategier, som AVS-staterne har fastlagt, og tager hensyn til disse staters  

 prioritering.
 3. Landbrugssamarbejdet støtter denne politik og disse strategier i  

 overensstemmelse med konventionens bestemmelser.
ARTIKEL 44 1. Udviklingen af produktionen sker gennem en rationel intensivering af  

 den vegetabilske og animalske produktion indebærer følgende:
- forbedring af dyrkningsmetoderne for afgrøder, der ikke kunstvandes,  

 samtidig med at jordens frugtbarhed bevares, - udvikling af afgrøder, der kunstvandes, især ved forskellige typer  

 landbrugsmæssige vandbygningsarbejder (vandforsyning til landsbyer,  

 regulering af vandløb og jordforbedring), der giver landbrugerne og  

 lokalsamfundene mulighed for selv at udnytte og fordele vandet på den bedst  

 mulige og mest økonomiske måde: foranstaltningerne vil desuden omfatte  

 rehabilitering af eksisterende anlæg:
 - forbedring og modernisering af dyrkningsmetoder samt bedre udnyttelse af  

 produktionsmidlerne (forbedrede sorter og racer, landbrugsmateriel, gødning  

 og behandlingsmidler):
 - inden for husdyrbrug: forbedring af fodringsforholdene (mere  

 hensigtsmæssig drift af græsningsarealerne, udvikling af foderproduktionen,  

 forøgelse af antallet af og rehabilitering af tilgængelige vandforekomster)  

 og dyrenes sundhedsforhold, herunder udvikling af de infrastrukturer, der er  

 nødvendige med henblik herpå:
 - bedre integrering af agerbrug og husdyrbrug:
 - inden for fiskeri: modernisering af dambrug og udvikling af akvakultur.
2. Udviklingen af produktionen forudsætter desuden - udvidelse af de aktiviteter i den sekundære og tertiære sektor, der  

 støtter landbrugsaktiviteterne, såsom fremstilling, modernisering og øget  

 brug af materiel og udstyr til brug inden for landbruget og i  

 landdistrikterne samt andre input og eventuelt import heraf, - indførelse eller styrkelse af opsparings- og kreditordninger inden for  

 landbruget, der er tilpasset de lokale forhold for at lette landbrugernes  

 adgang til produktionsmidlerne, - fremme af enhver politik og alle foranstaltninger til fordel for  

 producenterne, som er tilpasset de lokale forhold, med henblik på større  

 produktivitet og højere indkomster for landbrugerne.
ARTIKEL 45 For at sikre en bedre udnyttelse af produktionen skal landbrugssamarbejdet  

 bidrage til at sikre - tilstrækkelige opbevaringsmuligheder og egnede oplagringsfaciliteter i  

 producentleddet, - effektiv bekæmpelse af sygdomme, skadedyr og andre årsager til  

 produktionstab, - et basalt afsætningssystem, der bygger på en hensigtsmæssig  

 producentorganisering med de nødvendige finansielle og materielle muligheder  

 samt på egnede kommunikationsmidler, - velfungerende afsætningskanaler, hvor der tages hensyn til alle former  

 for offentligt eller privat initiativ, og som muliggør forsyning af de lokale  

 markeder, af landets underskudsområder og markederne i byerne, således at  

 afhængigheden af omverdenen kan mindskes, - ordninger, der gør det muligt at undgå både forsyningsstandsninger  

 (sikkerhedslagre) og voldsomme prisudsving (interventionslagre), - forarbejdning, pakning og markedsføring af produkter, navnlig gennem  

 udvikling af håndværks- og agroindustrielle enheder, således at produkterne  

 tilpasses markedsudviklingen.
ARTIKEL 46 Foranstaltningerne til udvikling af landdistrikterne omfatter følgende:
- organisering af producenterne i sammenslutninger eller fællesskaber for  

 at de i forening bedre kan udnytte kontrakter, investeringer og udstyr, - fremme af kvindernes deltagelse og af anerkendelsen af deres aktive  

 rolle som fuldgyldige partnere i produktionprocessen i landdistrikterne og i  

 den økonomiske udvikling, - udvikling af socio-kulturelle aktiviteter (sundhed, uddannelse, kultur  

 osv.), der er uomgængeligt nødvendige for at forbedre landbefolkningens  

 levevilkår, - uddannelse af producenter i landdistrikterne, såvel kvinder som mænd,  

 gennem hensigtsmæssig oplysning og vejledning, - forbedring af forholdene for uddannelse af undervisere på alle niveauer.
ARTIKEL 47 Samarbejdet inden for agronomisk og agroteknologisk forskning skal bidrage - til udvikling i AVS-staterne af en national og regional  

 forskningskapacitet, der er tilpasset de naturlige socio-økonomiske forhold i  

 den lokale vegetabilske og animalske produktion: der skal lægges særlig vægt  

 på tørre og halvtørre områder, - specielt til forbedring af sorter og racer, af produkternes næringsværdi  

 og deres pakning samt til udformning af teknologier og metoder, som er  

 tilgængelige for producenterne, - til en bedre formidling af de forskningsresultater, der opnås i en  

 AVS-stat eller en ikke AVS-stat, og som vil kunne anvendes i andre  

 AVS-stater, - til formidling af resultaterne af denne forskning til det størst mulige  

 antal brugere, - til fremme og styrkelse af en samordning af forskningen, navnlig på  

 regionalt og internationalt plan, i henhold til bestemmelserne i artikel 152,  

 og til iværksættelse af hensigtsmæssige foranstaltninger til virkeliggørelse  

 af disse mål.
ARTIKEL 48 Foranstaltningerne inden for landbrugssamarbejdet gennemføres efter de  

 regler og procedurer, der er fastsat for samarbejdet med henblik på  

 udviklingsfinansiering, og de kan således også omfatte følgende:
 1) som led i det faglige samarbejde:
 - udveksling af oplysninger mellem Fællesskabet og AVS-staterne og mellem  

 AVS-staterne indbyrdes (om anvendelse af vand, metoder til intensivering af  

 produktionen, forskningsresultater):
 - udveksling af erfaringer mellem fagfolk inden for kredit og opsparing,  

 kooperativer, sygekasser, håndværk og mindre industrivirksomheder i  

 landdistrikterne:
 2) som led i det finansielle samarbejde:
 - levering af produktionsmidler:
 - støtte til markedsregulerende organisationer på grundlag af en  

 sammenhængende plan til løsning af produktions- og afsætningsproblemer:
 - deltagelse i tilvejebringelse af midler til landbrugskreditordningerne:
 - åbning af kreditlinjer for producenter i landdistrikterne,  

 fagorganisationer inden for landbrug, håndværk, kvindesammenslutninger og  

 mindre industrivirksomheder i landdistrikterne, i forhold til deres  

 aktiviteter (forsyning, primær afsætning, oplagring) og til sammenslutninger,  

 som iværksætter tematiske foranstaltninger:
 - støtte til samarbejde mellem industri og fagkundskab i AVS-staterne og  

 Fællesskabet i håndværks- eller industrienheder til fremstilling af input og  

 materiel, vedligeholdelse, pakning, oplagring, transport og forarbejdning af  

 produkter.
ARTIKEL 49 1. Fællesskabets foranstaltninger med henblik på fødevaresikkerhed i  

 AVS-staterne gennemføres som led i de pågældende AVS-staters  

 fødevarestrategier eller -politikker og de udviklingsmål, som de fastsætter.
 Deres iværksættelse samordnes med denne konventions instrumenter som led i  

 Fællesskabets politikker og de hertil hørende foranstaltninger under  

 iagttagelse af Fællesskabets internationale forpligtelser.
 2. Der kan i denne forbindelse iværksættes en flerårig vejledende  

 planlægning med de AVS-stater, som ønsker det, for at gøre det lettere at  

 opstille prognoser for deres fødevareforsyning.
ARTIKEL 50 1. Med hensyn til disponible landbrugsprodukter forpligter Fællesskabet  

 sig til at sikre mulighed for forudfastsættelse på længere sigt af  

 restitutionerne ved eksport til alle AVS-stater for en række produkter, der  

 udvælges under hensyn til de fødevarebehov, som disse stater giver udtryk  

 for.
 Denne forudfastsættelse vil kunne gælde et år og vil blive anvendt hvert  

 år i konventionens løbetid, idet restitutionsniveauet vil blive fastsat efter  

 de metoder, som Kommissionen sædvanligvis anvender.
 2. Der vil kunne indgås særlige aftaler med de AVS-stater, som anmoder  

 herom som led i deres politik med hensyn til fødevaresikkerhed.
ARTIKEL 51 For så vidt angår fødevarehjælp træffes der afgørelse om  

 foranstaltningerne eller de regler og kriterier for tildeling, som  

 Fællesskabet har fastsat for alle modtagere af denne type bistand.
 Med forbehold af disse regler og Fællesskabets autonome beslutninger på  

 området vil foranstaltningerne vedrørende fødevarehjælp blive gennemført  

 efter følgende retningslinjer:
a) bortset fra øjeblikkelige nødtilstande skal Fællesskabets  

 fødevarehjælp, der er en overgangsforanstaltning, indgå i AVS-staternes  

 udviklingspolitik.
Dette indebærer, at der skal være sammenhæng mellem  

 fødevarehjælpen og de øvrige samarbejdsforanstaltninger:
 b) hvis de produkter, der leveres som fødevarehjælp, sælges, skal dette  

 ske til en pris, der ikke forstyrrer det nationale marked.  

 »Counterpart«-midlerne herfra anvendes til finansiering af  

 iværksættelse eller drift af projekter eller programmer, der først og  

 fremmest vedrører udviklingen i landdistrikterne: midlerne kan også anvendes  

 til alle begrundede formål, der er godkendt af begge parter under hensyn til  

 bestemmelserne i artikel 226, litra d):
 c) hvis de leverede produkter uddeles gratis, skal de bidrage til  

 gennemførelse af ernæringsprogrammer, der især tager sigte på de udsatte  

 befolkningsgrupper, eller gives som vederlag for arbejde:
 d) der kan foretages en flerårig planlægning af den fødevarehjælp, der  

 indgår i udviklingsprojekter eller -programmer eller i ernæringsprogrammer:
 e) de leverede produkter skal først og fremmest opfylde modtagernes behov.  

 Der bør ved udvælgelsen heraf især tages hensyn til forholdet mellem  

 omkostninger og specifik ernæringsværdi samt til følgerne af dette valg for  

 forbrugsvanerne:
f) når fødevaresituationen i en AVS-modtagerstat udvikler sig på en sådan  

 måde, at det er ønskeligt helt eller delvis at lade fødevarehjælpen afløse af  

 aktioner, som har til formål at styrke den igangværende udvikling, kan der  

 gennemføres alternative aktioner i form af finansiel og faglig bistand, i  

 overensstemmelse med fællesskabsbestemmelserne på området.
Aktionerne  

 vedtages efter anmodning fra den pågældende AVS-stat:
 g) for at stille produkter til rådighed, der svarer til forbrugernes  

 vaner, fremskynde leveringen af produkter i forbindelse med nødhjælpsaktioner  

 eller bidrage til at øge fødevaresikkerheden, kan indkøbene af produkter til  

 fødevarehjælp ske ikke blot i Fællesskabet, men også i modtagerlandet, i en  

 anden AVS-stat eller i et andet udviklingsland, helst i samme geografiske  

 område.
ARTIKEL 52 Ved gennemførelsen af bestemmelserne i dette kapitel skal der især gøres  

 en indsats for at hjælpe mindst udviklede stater, indlandsstaterne og  

 østaterne til at udnytte dette kapitels bestemmelser fuldt ud.
Efter  

 anmodning fra de pågældende stater tages der særligt hensyn til:
- de mindst udviklede AVS-staters specifikke vanskeligheder med at  

 gennemføre den politik eller de strategier, de har fastlagt, og som skal øge  

 deres selvforsyning med fødevarer og fødevaresikkerhed.
Samarbejdet omfatter  

 i denne sammenhæng navnlig produktion (herunder forsyning med fysisk, teknisk  

 og finansielt input), transport, afsætning, pakning og oprettelse af  

 oplagringsinfrastrukturer:
 - indførelse af en sikkerhedslagerordning i AVS-indlandsstaterne for at  

 undgå risikoen for forsyningsafbrydelse:
 - diversificering af AVS-østaternes basale landbrugsproduktion og  

 forbedring af deres fødevaresikkerhed.
ARTIKEL 53 1. Det Tekniske Center for Samarbejde på Landbrugsområdet og i  

 Landdistrikterne står til rådighed for AVS-staterne, således at de kan få  

 bedre adgang til information, forskning, uddannelse og innovationer med  

 hensyn til udvikling af og konsulent- og oplysningsvirksomhed inden for  

 landbruget og landdistrikterne.
 Inden for rammerne af sine beføjelser arbejder det snævert sammen med de  

 institutioner og organer, som er nævnt i denne konvention.
 2.Centret har følgende opgaver:
 a) på AVS-staternes anmodning at sørge for udbredelse af videnskabelig og  

 teknisk information om metoder og midler til fremme af landbrugsproduktionen  

 og udviklingen i landdistrikterne, samt at yde videnskabelig og teknisk  

 støtte til udarbejdelse af regionale programmer inden for dets egne  

 aktivitetsområder:
 b) at tilskynde til, at AVS-staterne selv, på såvel nationalt som  

 regionalt plan, udvikler deres egen kapacitet med hensyn til produktion,  

 erhvervelse og udveksling af videnskabelige og tekniske oplysninger inden for  

 landbrug, udvikling af landdistrikterne og fiskeri:
 c) at kanalisere AVS-staternes forespørgsler om information til de  

 kompetente organer eller besvare disse forespørgsler direkte:
 d) at lette adgangen for de regionale og nationale dokumentationscentre i  

 AVS-staterne og for forskningsinstitutterne til videnskabelig og teknisk  

 dokumentation om problemerne i forbindelse med udvikling af landbruget og  

 landdistrikterne samt til databaser i Fællesskabet og AVS-staterne:
 e) generelt at lette AVS-staternes adgang til resultaterne af det arbejde,  

 der udføres af nationale, regionale og internationale organer, og mere  

 specielt organer baseret i Fællesskabet og AVS-staterne, som kan besvare  

 tekniske spørgsmål vedrørende udvikling af landbruget og landdistrikterne, og  

 opretholde kontakten med disse organer:
 f) at tilskynde de forskellige aktører i udviklingen af landbruget og  

 landdistrikterne, herunder navnlig forskere, instruktører, teknikere og  

 konsulenter, til at udveksle oplysninger om resultaterne af foranstaltninger  

 til udvikling af landbruget og landdistrikterne:
 g) at tilskynde til og medvirke ved tilrettelæggelsen af møder mellem  

 eksperter, forskere, planlæggere og ansvarlige inden for udviklingsarbejdet,  

 således at disse kan udveksle erfaringer indvundet i specifikke økologiske  

 miljøer:
 h) at lette adgangen for AVS-staternes instruktører og konsulenter til de  

 oplysninger, der er nødvendige for at de kan udføre deres arbejde, og  

 kanalisere ansøgninger om særlig uddannelse til de eksisterende kompetente  

 organer:
 i) at bidrage til, at disponibel teknisk og videnskabelig information  

 lettere kan tilpasses behovet hos de myndigheder i AVS-staterne, som er  

 ansvarlige for udvikling, konsulentvirksomhed og uddannelse, herunder  

 bekæmpelse af funktionel analfabetisme i landdistrikterne:
 j) at fremme udbredelsen af videnskabelig og teknisk information med  

 henblik på integration heraf i udviklingsstrategierne for landbruget og  

 landdistrikterne, afhængigt af de prioriterede krav for udviklingen.
 3. Centret lægger i sit arbejde særlig vægt på de mindst udviklede  

 AVS-staters behov.
4. Under udførelsen af sine opgaver støtter centret sig til de decentrale  

 informationsnet, der findes på regionalt eller nationalt plan.
Sådanne net  

 skal iværksættes gradvis og effektivt, efterhånden som behovene klarlægges,  

 og de skal i så høj grad som muligt støtte sig til de mest relevante  

 organisationer og institutioner.
5. Ambassadørudvalget er centrets tilsynsmyndighed.
Det fastsætter de  

 nærmere regler for centrets drift og proceduren for vedtagelse af dets  

 budget.
Dette budget finansieres i henhold til bestemmelserne i denne  

 konvention om samarbejdet med henblik på udviklingsfinansiering.
 6. a) Centret ledes af en direktør, der udnævnes af Ambassadørudvalget.
 b) Centrets direktør bistås af medarbejdere, der ansættes inden for  

 rammerne af de af Ambassadørudvalget fastsatte personalemæssige bevillinger  

 på budgettet.
 c) Centrets direktør aflægger beretning om centrets virksomhed til  

 Ambassadørudvalget.
 7. a) Der nedsættes et paritetisk rådgivende udvalg bestående af eksperter  

 inden for udvikling af landbruget og landdistrikterne til at bistå centrets  

 direktør teknisk og videnskabeligt, dels med henblik på fastsættelse af  

 passende løsninger på AVS-staternes problemer, navnlig for at forbedre  

 AVS-staternes adgang til information, tekniske innovationer, forskning og  

 uddannelse vedrørende udvikling af landbruget og landdistrikterne, dels med  

 henblik på fastlæggelsen af programmerne for centrets virksomhed.
 b) Medlemmerne af Det Rådgivende Udvalg udnævnes af Ambassadørudvalget  

 efter de af dette fastlagte procedurer og kriterier.
KAPITEL 2 BEKÆMPELSE AF TØRKE OG ØRKENDANNELSE ARTIKEL 54 AVS-staterne og Fællesskabet erkender, at en række AVS-stater står over  

 for betydelige vanskeligheder som følge af endemisk tørke og tiltagende  

 ørkendannelse, som hæmmer enhver udviklingsindsats, specielt det prioriterede  

 mål for denne indsats, nemlig selvforsyning med fødevarer og  

 fødevaresikkerhed.
 De to parter er enige om, at bekæmpelse af tørke og ørkendannelse for en  

 række AVS-stater er en stor udfordring, der er af afgørende betydning for, at  

 deres udviklingspolitik kan krones med held.
ARTIKEL 55 En genopretning af situationen og en bæredygtig udvikling i de lande, der  

 er ramt eller truet af disse katastrofer, kræver en politik, der fremmer  

 genopretning af naturmiljøet og af balancen mellem på den ene side ressourcer  

 og på den anden side mennesker og dyr, navnlig gennem en bedre styring og  

 forvaltning af vandressourcerne, hensigtsmæssige landbrugs-, skovagerbrugs-  

 og genbeplantningsforanstaltninger og bekæmpelse af de årsager og forhold,  

 som er skyld i denne ørkendannelse.
ARTIKEL 56 En hurtigere genopretning af den økologiske balance forudsætter især, at  

 der i forbindelse med alle udviklingsaktioner vedrørende landbruget og  

 landdistrikterne indgår et afsnit om »bekæmpelse af tørke og  

 ørkendannelse«, som blandt andet omfatter:
 1. - Udbredelse af skovagerbrugssystemer, der kombinerer landbrug og  

 skovbrug, forskning i og udvikling af plantearter, der er bedre tilpasset de  

 lokale forhold:
 - indførelse af tilpassede teknikker med henblik på forøgelse og  

 opretholdelse af landbrugsjordens, den dyrkbare jords og de naturlige  

 græsganges produktivitet med det formål at kunne kontrollere de forskellige  

 former for erosion:
 - genindvinding af ødelagte jorder ved genplantning med skov eller  

 jordforbedring kombineret med vedligeholdelsesaktiviteter, der i videst  

 muligt omfang inddrager de berørte befolkninger og myndigheder med henblik på  

 at fastholde de opnåede resultater:
 2. udvikling af foranstaltninger, der gør det muligt at spare på træ som  

 energikilde ved en intensiveret forskningsindsats, ved anvendelse af samt  

 oplysningsvirksomhed om nye og vedvarende energikilder såsom vind-, sol- og  

 biomasseenergi og ved anvendelse af mere brændselsøkonomiske ovne:
 3. udvikling og rationel forvaltning af skovressourcerne ved indførelse på  

 nationalt eller regionalt niveau af skovdriftsplaner med henblik på den bedst  

 mulige udnyttelse af skovressourcerne:
 4. fortsættelse af de løbende kampagner til bevidstgørelse og uddannelse  

 af de berørte befolkninger med hensyn til fænomenerne tørke og ørkendannelse,  

 samt oplysning om, hvorledes disse fænomener kan bekæmpes.
 5. en samordnet helhedspolitik, som på baggrund af resultaterne af  

 foranstaltningerne under punkt 1-4 har til formål at sikre genopretning af en  

 passende økologisk balance mellem på den ene side naturressourcer og på den  

 anden side mennesker og dyr, uden at dette berører målsætningen om en  

 harmonisk økonomisk og social udvikling.
ARTIKEL 57 De foranstaltninger, der skal gennemføres, og som eventuelt kan  

 understøttes af forskning, vedrører bl.a.
 1. forbedring af kendskabet til og mulighederne for at forudsige  

 ørkendannelsesfænomenerne gennem iagttagelse af terrænets udvikling bl.a. ved  

 hjælp af telemåling, gennem udnyttelse af de opnåede resultater, samt gennem  

 bedre forståelse af de forandringer, som det menneskelige miljø undergår i  

 tid og rum:
 2. udarbejdelse af en oversigt over grundvandsforholdene og over  

 grundvandets gendannelseskapacitet med henblik på at skabe bedre  

 forudsætninger for at forudsige vandforsyningsmulighederne, udnyttelse af  

 overfladevand og grundvand samt en bedre forvaltning af disse ressourcer  

 navnlig ved hjælp af dæmninger eller andre hensigtsmæssige anlæg, for at  

 kunne dække menneskers og dyrs behov, samt forbedring af vilkårene for  

 udarbejdelse af vejrprognoser:
 3. indførelse af et system til forebyggelse og bekæmpelse af steppe~ og  

 savannebrande samt afskovning.
AFSNIT III UDVIKLING AF FISKERIET ARTIKEL 58 Fællesskabet og AVS-staterne erkender, at det er bydende nødvendigt at  

 fremme udviklingen af AVS-staternes fiskeressourcer, såvel for at bidrage til  

 udviklingen af fiskeriet generelt som for at fremme deres respektive  

 økonomiske sektorers gensidige interesser.
 Formålet med samarbejdet på dette område er at fremme en optimal  

 anvendelse af AVS-staternes fiskeressourcer under anerkendelse af  

 indlandsstaternes ret til at deltage i udnyttelsen af havfiskeriressourcerne  

 og kyststaternes ret til at udøve deres jurisdiktion over de levende marine  

 ressourcer i deres eksklusive økonomiske zoner i overensstemmelse med  

 gældende folkeret og navnlig konklusionerne fra De Forenede Nationers Tredje  

 Havretskonference.
ARTIKEL 59 For at fremme udviklingen af udnyttelsen af AVS-staternes fiskeressourcer  

 finder alle konventionens bistands- og samarbejdsmekanismer anvendelse på  

 fiskerisektoren, herunder finansiel og faglig bistand i overensstemmelse med  

 bestemmelserne i tredje del, afsnit III.
 Hovedformålene med dette samarbejde er følgende:
- at forbedre kendskabet til miljøet og ressourcerne, - at øge midlerne til beskyttelse af fiskeressourcerne og til overvågning  

 af en rationel udnyttelse heraf, - at øge AVS-staternes deltagelse i udnyttelsen af de ressourcer i det  

 åbne hav, der befinder sig inden for deres eksklusive økonomiske zone, - at tilskynde til rationel udnyttelse af AVS-staternes fiskeressourcer og  

 af ressourcerne i det åbne hav, hvor AVS-staterne og Fællesskabet har fælles  

 interesser, - at øge det bidrag, som fiskeriet, herunder akvakultur, ikke-industrielt  

 fiskeri og ferskvandsfiskeri yder til udviklingen i landdistrikterne, dersom man i højere grad udnytter fiskeriet i forbindelse med styrkelsen af  

 fødevaresikkerheden og forbedringen af ernæringsniveauet og af de berørte  

 lokalsamfunds socioøkonomiske vilkår: dette forudsætter bl.a., at kvindernes  

 arbejde i stadiet efter fangsten og i afsætningsleddet anerkendes og støttes, - at øge fiskeriets bidrag til udvikling af industrien ved at øge fangst,  

 produktion, forarbejdning og eksport.
ARTIKEL 60 Fællesskabets bistand til udviklingen af fiskeriet omfatter blandt andet  

 støtte til følgende områder:
 a) produktion af fiskerivarer, herunder erhvervelse af fartøjer, materiel  

 og udstyr, udvikling af den nødvendige infrastruktur i fiskersamfund i  

 landdistrikterne og i fiskeindustrien samt støtte til akvakulturprojekter,  

 bl.a. ved at åbne særlige kreditlinjer for de AVS-institutioner, der har til  

 opgave at formidle lånene til de pågældende personer:
 b) forvaltning og beskyttelse af fiskeriet, herunder vurdering af  

 fiskebestanden og akvakulturkapaciteten: bedre forvaltning af og kontrol med  

 miljøet og udvikling af AVS-kyststaternes mulighed for rationelt at forvalte  

 fiskeressourcerne i deres eksklusive økonomiske zone:
 c) forarbejdning og afsætning af fiskeriprodukter, herunder udvikling af  

 faciliteter og aktiviteter med henblik på forarbejdning, fangst, distribution  

 og afsætning: begrænsning af tab efter fangst samt fremme af programmer med  

 henblik på at gøre brugen af fisk og fiskeriprodukters andel i ernæringen  

 større.
ARTIKEL 61 I samarbejdet vedrørende udvikling af fiskeressourcerne skal der lægges  

 særlig vægt på AVS-statsborgernes uddannelsesbehov på alle områder inden for  

 fiskeriet, på udvikling og udbygning af AVS-staternes forskningskapacitet  

 samt på fremme af samarbejdet mellem AVS-staterne indbyrdes og på regionalt  

 plan om forvaltning og udvikling af fiskeriet.
ARTIKEL 62 Ved anvendelsen af artikel 60 og 61 skal det især sikres, at de mindst  

 udviklede AVS-stater, AVS-indlandsstaterne og AVS-østaterne får mulighed for  

 fuldt ud at udnytte deres evne til at forvalte deres fiskeressourcer.
ARTIKEL 63 AVS-staterne og Fællesskabet erkender behovet for at samarbejde direkte  

 eller regionalt, eller hvor det er hensigtsmæssigt gennem internationale  

 organisationer med henblik på at fremme bevarelsen og den optimale anvendelse  

 af havets biologiske marine ressourcer.
ARTIKEL 64 Fællesskabet og AVS-staterne erkender kyststaternes ret til at udøve  

 suveræne rettigheder for så vidt angår efterforskning, udnyttelse, bevaring  

 og forvaltning af fiskeressourcerne i deres respektive eksklusive økonomiske  

 zoner i overensstemmelse med gældende folkeret.
AVS-staterne erkender, at  

 Fællesskabets medlemsstaters fiskerflåder, der fisker lovligt i farvande  

 henhørende under AVS-staternes jurisdiktion, kan bidrage til udviklingen af  

 AVS-staternes fiskeripotentiale og til AVS-kyststaternes økonomiske udvikling  

 generelt.
Derfor erklærer AVS-staterne sig villige til med Fællesskabet at  

 forhandle fiskeriaftaler, som har til formål at sikre gensidigt  

 tilfredsstillende vilkår for fiskeri fra fartøjer, der fører en medlemsstats  

 flag.
Ved indgåelsen eller iværksættelsen af sådanne aftaler udøver AVS-staterne  

 ingen forskelsbehandling af Fællesskabet eller dets medlemsstater, dog med  

 forbehold af særlige aftaler mellem udviklingslande inden for samme  

 geografiske område, herunder gensidige fiskeriaftaler.
På samme måde udøver  

 Fællesskabet ikke forskelsbehandling af AVS-staterne.
ARTIKEL 65 Såfremt AVS-stater, der er beliggende i samme underområde som territorier,  

 hvor Traktaten om Oprettelse af Det Europæiske Økonomiske Fællesskab finder  

 anvendelse, ønsker at udøve fiskeri i den hertil hørende fiskerizone,  

 indleder Fællesskabet og de berørte AVS-stater forhandlinger med henblik på  

 indgåelse af en fiskeriaftale i artikel 64's ånd under hensyn til deres  

 særlige situation i området og til målsætningen om et styrket regionalt  

 samarbejde mellem disse territorier og de tilgrænsende AVS-stater.
ARTIKEL 66 Fællesskabet og AVS-staterne erkender værdien af en regionalpolitik for så  

 vidt angår adgangen til fiskerizonerne og vil fremme ethvert initiativ fra  

 AVS-kyststater, der tager sigte på indgåelse af harmoniserede aftaler  

 vedrørende fiskefartøjernes adgang til fiskerizonerne.
ARTIKEL 67 Fællesskabet og AVS-staterne er enige om at træffe alle foranstaltninger,  

 der kan sikre, at samarbejdsbestræbelserne på fiskeriområdet inden for  

 rammerne af denne konvention fører til resultater, navnlig under hensyn til  

 fælleserklæringen om oprindelsesstatus for fiskerivarer.
 For så vidt angår eksport af fiskerivarer til Fællesskabets markeder vil  

 der blive taget behørigt hensyn til artikel 358.
ARTIKEL 68 De i artikel 64 omhandlede gensidigt tilfredsstillende vilkår vedrører i  

 særdeleshed arten og omfanget af den kompensation, som de pågældende  

 AVS-stater modtager i henhold til bilaterale aftaler.
 Denne kompensation gives ud over ydelserne i forbindelse med projekter i  

 fiskerisektoren, der gennemføres i henhold til konventionens tredje del,  

 afsnit III.
 Kompensationen ydes dels af Fællesskabet som sådant, dels af skibsrederne,  

 og ydes i form af finansiel kompensation, der kan omfatte licensafgifter og i  

 givet fald ethvert andet element, som parterne i fiskeriaftalerne er enige  

 om, som f.eks. obligatorisk landing af en del af fangsten, ansættelse af  

 statsborgere fra AVS-staterne, tilstedeværelse af observatører om bord,  

 overførsel af teknologi, støtte til forskning og uddannelse.
 Kompensationen fastsættes i forhold til omfanget og værdien af de  

 fiskerimuligheder, der tilbydes i de pågældende AVS-staters eksklusive  

 økonomiske zone.
 For så vidt angår fiskeri af stærkt vandrende fiskearter skal karakteren  

 af parternes forpligtelser i henhold til aftalerne, herunder finansiel  

 kompensation, tage hensyn til de særlige forhold, der gør sig gældende for  

 dette fiskeri.
 Fællesskabet træffer alle nødvendige foranstaltninger for, at dets  

 fartøjer overholder bestemmelserne i de forhandlede aftaler samt den  

 pågældende AVS-stats love og regler.
AFSNIT IV SAMARBEJDE PÅ RÅVAREOMRÅDET ARTIKEL 69 AVS/EØF-samarbejdet på råvareområdet tager hensyn til, - at et stort antal AVS-staters økonomi er stærkt afhængig af deres  

 eksport af basisprodukter, - at deres eksportsituation i de fleste tilfælde forværres, hovedsagelig  

 på grund af den ugunstige udvikling i verdensmarkedspriserne, - at vanskelighederne i mange råvaresektorer, såvel inden for  

 AVS-staternes økonomi som på internationalt plan, og navnlig i Fællesskabet,  

 er strukturelt betingede.
ARTIKEL 70 Fællesskabet og AVS-staterne erkender behovet for en fælles indsats for at  

 løse de strukturproblemer, der gør sig gældende inden for mange  

 råvaresektorer, og de har som væsentlige mål for deres samarbejde på dette  

 område sat sig:
- såvel horisontal som vertikal diversificering af AVS-staternes økonomi,  

 navnlig gennem udvikling af forarbejdning, markedsføring, distribution og  

 transport (PMDT) - forbedring af AVS-staternes råvarers konkurrenceevne på  

 verdensmarkederne gennem omorganisering og rationalisering af deres  

 produktions-, markedsførings- og distributionsaktiviteter.
 Fællesskabet og AVS-staterne forpligter sig til at bringe alle egnede  

 midler i anvendelse med henblik på så vidt muligt at nå disse mål: de er  

 enige om til dette formål at gøre samordnet brug af samtlige instrumenter og  

 midler i konventionen.
ARTIKEL 71 For at nå de mål, der er fastsat i artikel 70, udformes og iværksættes  

 samarbejdet inden for råvaresektoren, herunder navnlig PMDT, på en sådan  

 måde, at det, under overholdelse af de af AVS-staterne opstillede  

 prioriteter, understøtter disse staters politikker og strategier.
ARTIKEL 72 Samarbejdsaktionerne på råvareområdet tager sigte på udvikling af de  

 internationale, regionale og nationale markeder: de udføres efter  

 konventionens bestemmelser og procedurer, navnlig dem, der gælder for  

 samarbejdet med henblik på udviklingsfinansiering.
I denne sammenhæng kan de  

 ligeledes vedrøre:
 1. bedre udnyttelse af de menneskelige ressourcer, herunder især:
 - programmer vedrørende uddannelse og praktikophold beregnet for  

 beslutningstagere fra de berørte sektorer:
 - støtte til nationale eller regionale skoler og uddannelsesinstitutioner,  

 der er specialiserede inden for den pågældende sektor:
 2. tilskyndelse til, at de økonomiske beslutningstagere i Fællesskabet og  

 AVS-staterne investerer i den pågældende sektor, navnlig gennem:
 - informations- og opmærksomhedskampagner, der er rettet mod de  

 beslutningstagere, som kan tænkes at ville investere i aktiviteter til  

 diversificering og bedre udnyttelse af AVS-landenes råvarer:
 - en mere dynamisk anvendelse af risikovillig kapital for virksomheder,  

 der ønsker at investere i disse PMDT-aktiviteter:
 - anvendelse af de relevante bestemmelser vedrørende investeringsfremme,  

 -beskyttelse, -finansiering og -støtte:
 3. udvikling og forbedring af den infrastruktur, der er nødvendig for  

 aktiviteterne i den pågældende sektor, og navnlig af transport- og  

 telekommunikationsnettene.
ARTIKEL 73 Under forfølgelsen af de mål, der er omhandlet i artikel 70, lægger de  

 kontraherende parter særlig vægt på - at sikre, at der tages behørigt hensyn til markedets signaler, såvel det  

 nationale som det regionale og internationale marked:
 - at tage hensyn til de økonomiske og sociale virkninger af de iværksatte  

 foranstaltninger:
 - at sikre en større sammenhæng på regionalt og internationalt plan mellem  

 de strategier, der forfølges af de forskellige berørte AVS-stater:
 - at fremme en effektiv fordeling af midlerne mellem de forskellige  

 aktiviteter og beslutningstagere i de berørte produktionssektorer.
ARTIKEL 74 Fællesskabet og AVS-staterne erkender nødvendigheden af at sikre, at de  

 internationale råvaremarkeder fungerer bedst muligt, og at deres  

 gennemsigtighed øges.
 De bekræfter, at de er villige til at intensivere konsultationerne mellem  

 AVS-staterne og Fællesskabet i de internationale fora og organisationer, der  

 beskæftiger sig med råvarer.
Med henblik herpå skal der på en af parternes anmodning finde udveksling  

 af synspunkter sted - om, hvorledes de gældende internationale aftaler eller de specialiserede  

 mellemstatslige arbejdsgrupper fungerer, med det formål at forbedre dem og  

 gøre dem mere effektive under hensyntagen til markedstendenserne:
 - når det påtænkes at indgå eller forny en international aftale eller  

 oprette en specialiseret mellemstatslig gruppe.
 Formålet med disse udvekslinger af synspunkter er at tage hensyn til begge  

 parters respektive interesser, og de kan om nødvendigt finde sted inden for  

 rammerne af Råvareudvalget.
ARTIKEL 75 Fællesskabet og AVS-staterne er enige om at nedsætte et råvareudvalg, som  

 bl.a. skal medvirke til at finde løsninger på strukturproblemerne på  

 råvareområdet.
Råvareudvalget har til opgave, idet det tager hensyn til parternes  

 gensidige interesser, at overvåge den generelle gennemførelse af konventionen  

 på råvareområdet, og navnlig a) - at behandle de generelle problemer i forbindelse med handelen med  

 disse varer mellem AVS-staterne og Fællesskabet, der måtte blive forelagt det  

 af de kompetente underudvalg under konventionen, b) - at anbefale egnede foranstaltninger til løsning af disse problemer og  

 at udvikle produktions- og eksportsystemernes konkurrenceevne, c) - at udveksle synspunkter og oplysninger om udsigterne og prognoserne  

 for produktion, forbrug og handel på kort og mellemlang sigt.
ARTIKEL 76 Råvareudvalget holder møde mindst en gang om året på ministerplan.
Dets  

 forretningsorden fastsættes af Ministerrådet.
Det sammensættes af  

 repræsentanter for AVS-staterne og Fællesskabet, der udpeges af  

 Ministerrådet.
Dets arbejde forberedes af Ambassadørudvalget efter de  

 procedurer, der er fastsat i Råvareudvalgets forretningsorden.
AFSNIT V INDUSTRIEL UDVIKLING, PRODUKTION OG FORARBEJDNING ARTIKEL 77 For at lette virkeliggørelsen af AVS-staternes mål for industriel  

 udvikling, skal der udarbejdes en integreret, holdbar udviklingsstrategi, der  

 sammenknytter aktiviteterne i de forskellige sektorer.
Der skal således  

 udarbejdes sektorstrategier for landbrug og udvikling af landdistrikterne,  

 produktionssektoren, minedrift, energi, infrastrukturer og tjenesteydelser,  

 således at der opnås et samspil inden for og mellem sektorerne, og den lokale  

 værditilvækst derved bliver størst mulig, og der så vidt muligt skabes en  

 reel eksportkapacitet for forarbejdede produkter, samtidig med at miljøet og  

 naturressourcerne beskyttes.
 Under forfølgelsen af disse mål iværksætter de kontraherende parter, ud  

 over de særlige bestemmelser vedrørende industrielt samarbejde, desuden  

 bestemmelserne om samhandelsordningen, handelsfremmende foranstaltninger for  

 AVS-varer og private investeringer.
ARTIKEL 78 Det industrielle samarbejde, der er et nøgleinstrument i den industrielle  

 udvikling, har følgende mål:
 a) at skabe grundlaget for og rammen om et effektivt samarbejde mellem  

 Fællesskabet og AVS-staterne inden for produktion og forarbejdning, bedre  

 udnyttelse af mine- og energiressourcerne, transport og kommunikation:
 b) at fremme tilvejebringelsen af vilkår, der er gunstige for udviklingen  

 af industrivirksomheder og for lokale og udenlandske investeringer:
 c) at forbedre kapacitetsudnyttelsen og rehabilitere de eksisterende  

 industrivirksomheder, der kan blive levedygtige, således at  

 produktionskapaciteten inden for AVS-staternes økonomi genoprettes:
 d) at fremme AVS-statsborgeres oprettelse af samt deltagelse i  

 virksomheder, herunder navnlig oprettelse af små og mellemstore virksomheder,  

 som fremstiller og/eller anvender lokalt input, og at støtte nye virksomheder  

 og styrke de bestående:
 e) at støtte oprettelsen af nye industrier, der på rentabel vis forsyner  

 det lokale marked og sørger for vækst i sektoren for ikke-traditionel  

 eksport, således at valutaindtjeningen øges, at der skabes  

 beskæftigelsesmuligheder, og at realindkomsten øges:
 f) at udvikle stadig snævrere forbindelser mellem Fællesskabet og  

 AVS-staterne på industriområdet og yderligere fremme navnlig en hurtig  

 etablering af fælles AVS/EØF-joint ventures inden for industrien:
 g) at fremme de faglige sammenslutninger i AVS-staterne samt andre  

 institutioner, der beskæftiger sig med industrivirksomheder eller  

 virksomhedsudvikling.
ARTIKEL 79 Fællesskabet bistår AVS-staterne med at forbedre deres institutionelle  

 rammer, styrke deres finansieringsinstitutter og skabe, rehabilitere og  

 forbedre deres infrastrukturer med tilknytning til industrien.
Fællesskabet  

 vil ligeledes støtte AVS-staterne i deres bestræbelser for øget integration  

 af industristrukturerne på regionalt og interregionalt plan.
ARTIKEL 80 Efter anmodning fra en AVS-stat yder Fællesskabet den nødvendige bistand  

 til industriel uddannelse på alle niveauer, navnlig med henblik på vurdering  

 af behovene for industriel uddannelse og udarbejdelse af hertil svarende  

 programmer, oprettelse og drift af nationale eller regionale  

 AVS-institutioner for industriel uddannelse, uddannelse af statsborgere fra  

 AVS-staterne i egnede institutioner samt på arbejdspladsen både i  

 Fællesskabet og i AVS-staterne, og samarbejde mellem institutioner for  

 industriel uddannelse i Fællesskabet og AVS-staterne samt mellem sådanne  

 institutioner i AVS-staterne indbyrdes og mellem sidstnævnte og tilsvarende  

 institutioner i andre udviklingslande.
ARTIKEL 81 For at målene for den industrielle udvikling kan nås, bidrager  

 Fællesskabet til oprettelse og udbygning af alle former for levedygtige  

 industrier, som AVS-staterne betragter som vigtige for gennemførelsen af  

 deres målsætninger og prioriteringer på industrialiseringsområdet.
 I denne forbindelse bør opmærksomheden særlig rettes mod følgende områder:
i) produktion og forarbejdning af råvarer a) industrier, som på nationalt eller regionalt plan forarbejder råvarer  

 bestemt til eksport:
 b) industrier, som opfylder lokale behov og anvender lokale ressourcer, og  

 som er rettet mod de nationale og regionale markeder og hovedsagelig er små  

 og mellemstore virksomheder: industrier, der tager sigte på modernisering af  

 landbruget, effektiv forarbejdning af landbrugsproduktionen og fremstilling  

 af landbrugsinput og -redskaber.
 ii) maskinindustri, metalindustri og kemisk industri:
a) maskinvirksomheder, der fremstiller værktøj og udstyr, og som især er  

 oprettet med henblik på vedligeholdelse af de fabrikker og det udstyr, der  

 findes i AVS-staterne.
Disse virksomheder skal i første række støtte den  

 forarbejdende sektor og fremstillingssektoren, den overvejende  

 eksportorienterede sektor og de små og mellemstore virksomheder, som dækker  

 basale behov.
 b) metalindustrier, der foretager sekundær forarbejdning af AVS-staternes  

 mineprodukter for at forsyne AVS-staternes maskinindustri og kemiske  

 industri.
 c) kemiske industrier, navnlig små og mellemstore virksomheder, der  

 foretager sekundær forarbejdning af de mineralske produkter, der er bestemt  

 til den øvrige industri samt til landbruget og sundhedssektoren.
 iii)rehabilitering og udnyttelse af industrikapaciteten:
genopretning, bedre udnyttelse, sanering, omstrukturering og bevarelse af  

 den eksisterende, potentielt levedygtige industrikapacitet.
I denne  

 forbindelse bør de industrier prioriteres, der anvender meget få importerede  

 bestanddele i deres produkter, og som har virkninger i det foregående og  

 efterfølgende led og en gunstig indvirkning på beskæftigelsen.  

 Rehabiliteringsaktiviteterne bør sigte mod tilvejebringelse af de vilkår, der  

 er nødvendige for, at de rehabiliterede virksomheder kan overleve.
ARTIKEL 82 I konventionens gyldighedsperiode bistår Fællesskabet som en prioriteret  

 foranstaltning AVS-staterne med at udvikle levedygtige industrier, som  

 defineret i artikel 81, alt efter hver enkelt AVS-stats kapacitet og  

 beslutninger og under hensyn til deres respektive midler, og således at der  

 tages hensyn til den tilpasning af industristrukturerne, der sker mellem de  

 kontraherende parter og på verdensplan.
ARTIKEL 83 Fællesskabet bidrager i begge parters interesse til at udvikle samarbejdet  

 mellem virksomheder i Fællesskabet og i AVS-staterne og mellem virksomheder i  

 forskellige AVS-stater ved industriinformation og industrifremme.
 Formålet med sådanne aktiviteter er at øge regelmæssig udveksling af  

 oplysninger, at tilvejebringe de nødvendige konktakter på industriområdet  

 mellem de industripolitisk ansvarlige, igangsætterne og de økonomiske  

 beslutningstagere i Fællesskabet og i AVS-staterne, at gennemføre bl.a.  

 feasibility-undersøgelser, at lette oprettelse og drift af AVS-organer inden  

 for industrifremme og at tilskynde til indgåelse af aftaler om fælles  

 investeringer, underleveranceaftaler og enhver anden form for industrielt  

 samarbejde mellem virksomheder i Fællesskabets medlemsstater og i  

 AVS-staterne.
ARTIKEL 84 Fællesskabet bidrager til oprettelse og udvikling af små og mellemstore  

 håndværks-, handels-, service- og industrivirksomheder under hensyn dels til  

 den væsentlige rolle, som disse virksomheder spiller i de moderne, uformelle  

 sektorer, idet de udgør en diversificeret økonomisk struktur, samt for  

 AVS-staternes generelle udvikling, dels til de fordele, som sådanne  

 virksomheder giver med hensyn til erhvervelse af faglig kompetence,  

 integreret overførsel af egnede teknologier og tilpasning af disse samt  

 muligheden for at drage størst mulig nytte af den lokale arbejdskraft.  

 Fællesskabet bidrager ligeledes til sektoranalyser og udarbejdelse af  

 aktionsprogrammer, til tilvejebringelse af hensigtsmæssige infrastrukturer  

 samt til styrkelse og drift af institutioner til information, industrifremme,  

 uddannelse på forskellige niveauer samt af kreditgivnings- eller  

 garantiinstitutioner og institutioner til overførsel af teknologi.
 Fællesskabet og AVS-staterne tilskynder til samarbejde og kontakt mellem  

 små og mellemstore virksomheder i medlemsstaterne og i AVS-staterne.
ARTIKEL 85 For at hjælpe AVS-staterne til at udvikle deres teknologiske grundlag og  

 forøge deres egne muligheder for videnskabelig og teknologisk udvikling og  

 for at lette erhvervelse, overførsel og tilpasning af teknologi på sådanne  

 vilkår, at udbyttet heraf bliver størst muligt, og således at omkostningerne  

 reduceres mest muligt, er Fællesskabet rede til via de forskellige  

 instrumenter inden for samarbejdet med henblik på udviklingsfinansiering at  

 bidrage til bl.a.:
 a) oprettelse og udbygning af videnskabelige og tekniske infrastrukturer  

 med tilknytning til industrien i AVS-staterne:
 b) fastlæggelse og gennemførelse af forsknings- og udviklingsprogrammer:
 c) kortlægning og tilvejebringelse af muligheder for samarbejde mellem  

 forskningsinstitutter, højere læreanstalter og virksomheder i AVS-staterne,  

 Fællesskabet, medlemsstaterne og andre lande:
 d) iværksættelse og fremme af aktiviteter til konsolidering af egnet lokal  

 teknologi og til erhvervelse af relevant udenlandsk teknologi, navnlig fra  

 andre udviklingslande:
 e) identifikation, vurdering og erhvervelse af industriteknologi, herunder  

 forhandling på gunstige vilkår om erhvervelse af udenlandsk teknologi,  

 udenlandske patenter og anden udenlandsk industriel ejendomsret, navnlig ved  

 finansiering og/eller andre egnede arrangementer med virksomheder og  

 institutioner i Fællesskabet:
 f) rådgivende virksomhed i AVS-staterne med henblik på udarbejdelse af  

 regler for overførsel af teknologi og tilvejebringelse af tilgængelig  

 information, navnlig om betingelser i teknologiaftaler, teknologityper og  

 -kilder og AVS-staternes og andre landes erfaringer med hensyn til  

 anvendelsen af visse former for teknologi:
 g) fremme af det teknologiske samarbejde mellem AVS-staterne indbyrdes og  

 mellem disse stater og andre udviklingslande, herunder forsknings- og  

 udviklingsenheder navnlig på regionalt plan, med henblik på den bedst mulige  

 udnyttelse af særligt velegnede videnskabelige og tekniske faciliteter, som  

 disse stater måtte være i besiddelse af:
 h) i videst muligt omfang lettere adgang til og bedre udnyttelse af  

 dokumentation og andre disponible datakilder i Fællesskabet.
ARTIKEL 86 For at sætte AVS-staterne i stand til at drage større nytte af  

 samhandelsordningen og de øvrige bestemmelser i denne konvention gennemføres  

 der foranstaltninger til fremme af afsætningen af AVS-staternes industrivarer  

 både på Fællesskabets marked og på de øvrige udenlandske markeder, ligeledes  

 med henblik på at stimulere og udvikle AVS-staternes indbyrdes handel med  

 industrivarer.
Foranstaltningerne skal bl.a. omfatte markedsundersøgelser,  

 afsætning, kvalitet og standardisering af forarbejdede varer i  

 overensstemmelse med artikel 229 og 230 og under hensyn til artikel 135 og  

 136.
ARTIKEL 87 1. Et udvalg for industrielt samarbejde, der er under tilsyn af  

 Ambassadørudvalget, har følgende opgaver:
 a) at gøre status over de fremskridt, der gøres med hensyn til det samlede  

 program for industrielt samarbejde i henhold til denne konvention, og om  

 fornødent at forelægge henstillinger for Ambassadørudvalget: i denne  

 forbindelse undersøger det og afgiver udtalelse om de beretninger, der er  

 foreskrevet i artikel 327, om de fremskridt, der er gjort inden for det  

 industrielle samarbejde samt om væksten i investeringsstrømmene, og overvåger  

 regelmæssigt mekanismerne vedrørende interventionerne fra Den Europæiske  

 Investeringsbank, i det følgende benævnt »Banken«, Kommissionen,  

 Centret for Industriel Udvikling, i det følgende benævnt »CIU«, og  

 de myndigheder i AVS-staterne, der har til opgave at udføre  

 industriprojekterne, for at sikre den bedst mulige samordning.
 b) at behandle de problemer og spørgsmål vedrørende den industrielle  

 samarbejdspolitik, som AVS-staterne eller Fællesskabet forelægger det, og at  

 udarbejde relevante forslag:
 c) på anmodning af Fællesskabet eller AVS-staterne at foretage en  

 undersøgelse af de industripolitiske tendenser i AVS-staterne og i  

 medlemsstaterne samt af udviklingen i industriens situation på verdensplan  

 med henblik på at udveksle sådanne oplysninger, som er nødvendige for at  

 forbedre samarbejdet og lette AVS-staternes industrielle udvikling samt de  

 mine- og energiaktiviteter, der er knyttet til den industrielle udvikling:
 d) på forslag af bestyrelsen at fastlægge den overordnede strategi for det  

 i artikel 89 omhandlede Center for Industriel Udvikling, at udnævne  

 medlemmerne af Det Rådgivende Råd, at udnævne direktøren og den assisterende  

 direktør samt de to revisorer, at fordele den i finansprotokollens artikel 3  

 omhandlede samlede beløbsramme på årsbasis og at godkende budgettet og  

 årsregnskabet:
 e) desuden at gennemgå centrets årsberetning samt enhver anden beretning,  

 der forelægges af Det Rådgivende Råd eller af bestyrelsen med henblik på at  

 vurdere, om CIU's virksomhed er i overensstemmelse med de mål, der er sat for  

 det i konventionen, at afgive beretning til Ambassadørudvalget og gennem  

 dette til Ministerrådet og at udføre enhver anden opgave, som  

 Ambassadørudvalget pålægger det.
2. Ministerrådet træffer afgørelse om sammensætningen af Udvalget for  

 Industrielt Samarbejde og om dets nærmere arbejdsvilkår.
Udvalget holder  

 mindst to møder om året.
ARTIKEL 88 Der nedsættes et paritetisk rådgivende råd bestående af 24 medlemmer, der  

 kommer fra forretningsverdenen, eller som er eksperter i industriel  

 udvikling, samt repræsentanter for Kommissionen, Banken og AVS-Sekretariatet,  

 der deltager som observatører: det har til opgave at hjælpe Udvalget for  

 Industrielt Samarbejde med at tage hensyn til udtalelser fra  

 beslutningstagerne inden for industrien vedrørende de i artikel 87, stk. 1,  

 litra a), b) og c), omhandlede spørgsmål.
Rådet afholder et officielt møde om  

 året.
ARTIKEL 89 CIU bidrager til at oprette og styrke industrivirksomheder i AVS-staterne,  

 navnlig ved at tilskynde til initiativer, hvor økonomiske beslutningstagere  

 fra både Fællesskabet og AVS-staterne medvirker.
Som praktisk operativt organ giver CIU udvælgelse af beslutningstagere i  

 industrien til gennemførelse af levedygtige projekter førsteprioritet, bistår  

 ved fremme og iværksættelse af projekter, der opfylder AVS-staternes behov,  

 idet der især tages hensyn til de indenlandske og udenlandske  

 afsætningsmuligheder med henblik på forarbejdningen af lokale råvarer,  

 samtidig med at de produktionsmidler, som AVS-staterne er i besiddelse af,  

 udnyttes bedst muligt.
Det bistår ligeledes ved forelæggelsen af disse  

 projekter for finansieringsinstitutterne.
CIU udøver ovennævnte funktioner selektivt og prioriterer små og  

 mellemstore industrivirksomheder, rehabiliteringsforanstaltninger og fuld  

 udnyttelse af den eksisterende industrikapacitet.
Det lægger ganske særlig  

 vægt på mulighederne for joint ventures og underleverancer.
Under udførelsen  

 af disse opgaver er CIU ligeledes særlig opmærksomt på målene i artikel 97.
ARTIKEL 90 1. CIU udøver de i artikel 89 omhandlede funktioner, idet det prioriterer  

 projekter med et vist potentiale højest.
Dets aktiviteter består navnlig i:
 a) at identificere økonomisk levedygtige projekter i AVS-staterne,  

 undersøge dem, vurdere dem, støtte dem og medvirke ved deres iværksættelse:
 b) at foretage undersøgelser og vurderinger, der skal klarlægge de  

 konkrete muligheder for industrielt samarbejde med Fællesskabet for at fremme  

 den industrielle udvikling i AVS-staterne og lette iværksættelsen af passende  

 foranstaltninger:
 c) at give information samt yde specifik rådgivning og ekspertbistand,  

 herunder at foretage feasibility-undersøgelser med det formål at fremskynde  

 oprettelse og/eller modernisering af industrivirksomheder:
 d) at finde frem til potentielle partnere i AVS-staterne og i Fællesskabet  

 med henblik på fælles investeringer og at bistå ved gennemførelse og  

 opfølgning heraf:
 e) at fremskaffe og give oplysninger om mulige finansieringskilder, at yde  

 bistand i forbindelse med forelæggelsen til finansiering, og i givet fald at  

 bistå med tilvejebringelsen af midler fra sådanne kilder til  

 industriprojekter i AVS-staterne:
 f) at fremskaffe, indsamle, vurdere og give oplysninger og råd om  

 erhvervelse, tilpasning og udvikling af egnede industriteknologier i  

 forbindelse med specifikke projekter og eventuelt bistå ved gennemførelsen af  

 forsøgs- eller demonstrationsforanstaltninger.
 2. For at lette virkeliggørelsen af disse mål kan CIU ud over sin  

 hovedvirksomhed:
 a) foretage undersøgelser, markedsundersøgelser og vurderinger samt  

 indsamle og formidle alle relevante oplysninger om vilkårene og mulighederne  

 for industrielt samarbejde, især om det økonomiske klima og den behandling,  

 som potentielle investorer kan forvente, samt om mulighederne for levedygtige  

 industriprojekter:
 b) i egnede tilfælde medvirke ved fremme af afsætningen af varer, der er  

 fremstillet i AVS-staterne, på hjemmemarkedet og på markederne i de øvrige  

 AVS-stater samt i Fællesskabet med det formål at skabe gunstige betingelser  

 for den bedst mulige udnyttelse af eksisterende eller fremtidig  

 industrikapacitet:
 c) finde frem til beslutningstagere inden for industrien, igangsættere og  

 økonomiske og finansielle beslutningstagere i Fællesskabet og i AVS-staterne  

 og at tilrettelægge og formidle alle former for kontakter og møder mellem  

 disse:
 d) på grundlag af de behov, som AVS-staterne påpeger, identificere  

 mulighederne for industriel uddannelse, hovedsagelig på arbejdspladsen, med  

 henblik på at opfylde AVS-staternes eksisterende og planlagte  

 industrivirksomheders behov, og om fornødent bistå ved gennemførelsen af  

 hensigtsmæssige foranstaltninger:
 e) indsamle og formidle alle relevante oplysninger om AVS-staternes  

 industrielle potentiale og om udviklingen i Fællesskabets og i AVS-staternes  

 industrisektor:
 f) fremme underleverancer samt udbygning og konsolidering af regionale  

 industriprojekter:
ARTIKEL 91 CIU ledes af en direktør, der bistås af en assisterende direktør: de  

 ansættes på grundlag af deres tekniske kunnen og deres erfaring inden for  

 forvaltning og udnævnes begge af Udvalget for Industrielt Samarbejde.
CIU's  

 ledelse, der er ansvarlig over for bestyrelsen, iværksætter de  

 retningslinjer, der er fastlagt af Udvalget for Industrielt Samarbejde.
ARTIKEL 92 1. En paritetisk sammensat bestyrelse har til opgave:
 a) at rådgive og bistå direktøren i hans ledelse af CIU og at bidrage med  

 inspiration og motivation, idet den overvåger, at de af Udvalget for  

 Industrielt Samarbejde fastlagte retningslinjer følges:
b) på forslag af CIU's direktør i) at godkende - de fler- og etårige arbejdsprogrammer, - årsberetningen, - organisationsstrukturerne, personalepolitikken og organisationsplanen,  

 og ii) at vedtage budgetterne og årsregnskaberne og forelægge dem for  

 Udvalget for Industrielt Samarbejde:
 c) at træffe afgørelse om ledelsens forslag vedrørende ovennævnte punkter:
 d) at fremsende en årsberetning til Udvalget for Industrielt Samarbejde og  

 underrette det om ethvert problem vedrørende de under litra c) omhandlede  

 punkter.
2. Bestyrelsen består af seks personer med stor erfaring inden for privat  

 eller offentlig industri eller bankvirksomhed eller inden for planlægning og  

 fremme af industriel udvikling.
De udvælges af Udvalget for Industrielt  

 Samarbejde efter kvalifikationer blandt statsborgere i de stater, der er  

 parter i denne konvention, og de udnævnes af dette udvalg efter en af dette  

 fastlagt fremgangsmåde.
En repræsentant for Kommissionen, for Banken og for  

 AVS-Sekretariatet deltager i bestyrelsens arbejde som observatører.
For at  

 sikre en nøje kontrol med CIU's aktiviteter, holder bestyrelsen møde mindst  

 hver anden måned.
Sekretariatsforretningerne varetages af CIU.
ARTIKEL 93 1. Fællesskabet bidrager til finansieringen af CIU's budget med en  

 særskilt bevilling i overensstemmelse med finansprotokollen, der er knyttet  

 til konventionen.
 2. CIU's økonomiske forvaltning revideres af to revisorer, der udnævnes af  

 udvalget.
 3. CIU's vedtægter samt dets finansforordning, personalevedtægt og  

 forretningsorden vedtages af Ministerrådet på forslag af Ambassadørudvalget  

 efter denne konventions ikrafttræden.
ARTIKEL 94 CIU styrker sin operative tilstedeværelse i AVS-staterne, navnlig for så  

 vidt angår udvælgelse af projekter og igangsættere og for så vidt angår  

 bistand ved forelæggelse af projekter til finansiering.
 I denne forbindelse følger det de af bestyrelsen foreslåede procedurer,  

 idet det tager hensyn til nødvendigheden af at decentralisere aktiviteterne.
ARTIKEL 95 Der opretholdes et snævert, operativt samarbejde mellem Kommissionen,  

 Banken og CIU inden for rammerne af deres respektive beføjelser.
ARTIKEL 96 Medlemmerne af Det Rådgivende Råd og af bestyrelsen samt direktøren og den  

 assisterende direktør for CIU udnævnes for en periode på højst fem år med  

 forbehold, for så vidt angår bestyrelsen, for en fornyet undersøgelse af  

 situationen midt i perioden.
ARTIKEL 97 1. Ved gennemførelsen af dette afsnit vil Fællesskabet tage særligt hensyn  

 til de behov og specifikke problemer, der gør sig gældende for de mindst  

 udviklede AVS-stater, AVS-indlandsstaterne og AVS-østaterne, for at skabe et  

 grundlag for deres industrialisering (formulering af politikker og strategier  

 for industrien, økonomisk infrastruktur og industriel uddannelse) navnlig med  

 henblik på en bedre udnyttelse af råvarerne og de øvrige lokale ressourcer,  

 især inden for følgende områder:
 - forarbejdning af råvarer:
 - udvikling, overførsel og tilpasning af teknologi:
 - udformning og finansiering af foranstaltninger til fordel for små og  

 mellemstore industrivirksomheder:
 - udvikling af industriinfrastrukturerne og bedre udnyttelse af energi- og  

 mineressourcerne:
 - relevant uddannelse inden for områderne videnskab og teknik:
 - fremstilling af udstyr og input til brug i landbruget og i  

 landdistrikterne.
 Disse foranstaltninger kan iværksættes med bistand fra CIU.
 2. Efter anmodning fra en eller flere af de mindst udviklede AVS-stater  

 yder CIU særlig bistand til identifikation på stedet af mulighederne for at  

 fremme og udvikle industrien, navnlig inden for sektorerne for forarbejdning  

 af råvarer og fremstilling af udstyr og input til brug i landbruget og i  

 landdistrikterne.
ARTIKEL 98 Med henblik på iværksættelsen af det industrielle samarbejde medvirker  

 Fællesskabet ved gennemførelsen af de programmer, projekter og  

 foranstaltninger, som forelægges det på AVS-staternes initiativ eller med  

 disses tilslutning.
Med henblik herpå anvender det alle de i denne konvention  

 hertil afsatte midler, herunder de midler, der er til rådighed til  

 samarbejdet med henblik på udviklingsfinansiering, specielt de midler, der  

 hører under Banken, uden at der herved ses bort fra foranstaltninger, der  

 skal hjælpe AVS-staterne med at opnå finansiering fra andre kilder.
 Programmer, projekter og foranstaltninger inden for det industrielle  

 samarbejde, som indebærer finansiering fra Fællesskabets side, iværksættes i  

 henhold til bestemmelserne i konventionens tredje del, afsnit III, idet der  

 tages hensyn til de særlige forhold, der gør sig gældende for  

 bistandsaktioner på industriområdet.
AFSNIT VI UDVIKLING AF MINESEKTOREN ARTIKEL 99 Udviklingen af minesektoren har som hovedformål - at udnytte enhver form for mineralressourcer på en måde, der sikrer  

 minedriftens rentabilitet på såvel eksportmarkederne som på de lokale  

 markeder samtidig med, at der tages miljømæssige hensyn, - og at udnytte potentialet af menneskelige ressourcer bedre med henblik på at fremme og fremskynde en diversificeret økonomisk og  

 social udvikling.
 De kontraherende parter understreger deres gensidige afhængighed inden for  

 denne sektor og er enige om at samordne anvendelsen af konventionens  

 forskellige instrumenter på dette område samt eventuelt andre  

 fællesskabsinstrumenter.
ARTIKEL 100 Efter anmodning fra en eller flere AVS-stater iværksætter Fællesskabet  

 foranstaltninger i form af teknisk eller uddannelsesmæssig bistand, der tager  

 sigte på at udbygge de pågældende staters videnskabelige og tekniske  

 kapacitet inden for områderne geologi og minedrift, således at de kan drage  

 større nytte af den eksisterende viden og tilrettelægge deres  

 efterforsknings- og prospekteringsprogrammer i overensstemmelse hermed.
ARTIKEL 101 Under hensyn til de økonomiske faktorer på nationalt og internationalt  

 plan og ud fra et ønske om diversificering deltager Fællesskabet, eventuelt  

 ved hjælp af finansielle og faglige bistandsprogrammer, i AVS-staternes  

 indsats med hensyn til prospektering og efterforskning på alle niveauer og  

 såvel på landjorden som på kontinentalsoklen som defineret i international  

 ret.
 Fællesskabet yder ligeledes om nødvendigt finansiel og faglig bistand til  

 oprettelsen af nationale eller regionale efterforskningsfonde i AVS-staterne.
ARTIKEL 102 Med det formål at støtte de bestræbelser, der udfoldes for at udnytte  

 AVS-staternes mineressourcer, bidrager Fællesskabet til projekter vedrørende  

 rehabilitering, vedligeholdelse, rationalisering og modernisering af  

 økonomisk levedygtige produktionsenheder for at gøre disse mere effektive og  

 konkurrencedygtige.
 Det deltager ligeledes i et omfang, der er foreneligt med investerings- og  

 forvaltningskapaciteten samt med markedsudviklingen, i identifikationen,  

 udarbejdelsen og gennemførelsen af nye levedygtige projekter, idet der tages  

 særlig hensyn til finansieringen af feasibility-undersøgelser og  

 forundersøgelser vedrørende investeringer.
Der lægges særlig vægt på - foranstaltninger, der tager sigte på at øge de små og mellemstore  

 projekters rolle og således gør det muligt at fremme lokale minevirksomheder:  

 dette vedrører navnlig mineraler til industrien og landbruget, der især er  

 bestemt til hjemmemarkedet eller det regionale marked, samt nye produkter:
 - samt på miljøbeskyttelsesforanstaltninger.
Fællesskabet støtter tillige AVS-staternes bestræbelser med henblik på - en styrkelse af den tilhørende infrastruktur:
 - vedtagelse af foranstaltninger, der kan sikre, at udviklingen af  

 mineområdet bidrager mest muligt til producentlandenes socio-økonomiske  

 udvikling, f.eks. ved en optimal udnyttelse af indtægterne fra minesektoren  

 og integration af udviklingen af mineområdet i den industrielle udvikling og  

 i en hensigtsmæssig politik for fysisk planlægning:
 - tilskyndelse til europæiske investeringer og investeringer fra  

 AVS-staterne:
 - samt det regionale samarbejde.
ARTIKEL 103 For at bidrage til virkeliggørelsen af ovennævnte mål er Fællesskabet rede  

 til at yde finansiel og faglig bistand for at medvirke til udnyttelsen af  

 AVS-staternes minepotentiale i overensstemmelse med de for hvert enkelt  

 instrument gældende regler og i henhold til konventionens bestemmelser.
 Med hensyn til forskning og investeringer forud for iværksættelsen af  

 mineprojekter kan Fællesskabet yde støtte i form af risikovillig kapital,  

 eventuelt sammen med kapitalinteresser fra de pågældende AVS-stater og andre  

 finansieringskilder efter reglerne i artikel 234.
 De i disse bestemmelser omhandlede midler kan i forbindelse med projekter  

 af gensidig interesse suppleres med:
 a) andre finansielle og faglige midler fra Fællesskabet:
 b) foranstaltninger med sigte på at tilvejebringe offentlig og privat  

 kapital, herunder samfinansiering.
ARTIKEL 104 Banken kan i overensstemmelse med sine vedtægter og på grundlag af en  

 individuel vurdering investere sine egne midler, ud over det i  

 finansprotokollen fastsatte beløb, i investeringsprojekter inden for  

 minesektoren, der såvel af den pågældende AVS-stat som af Fællesskabet  

 erkendes at være af gensidig interesse.
AFSNIT VII UDVIKLING AF ENERGISEKTOREN ARTIKEL 105 På baggrund af den alvorlige energisituation i de fleste AVS-stater, som  

 til dels skyldes den krise, som afhængigheden af importerede olieprodukter  

 har forårsaget i en række lande, og den stigende mangel på brændetræ, og i  

 betragtning af de klimatiske følger af anvendelsen af fossilt brændsel er  

 AVS-staterne og Fællesskabet enige om at samarbejde på dette område for at  

 finde løsninger på deres energiproblemer.
 I AVS/EØF-samarbejdet lægges der navnlig vægt på energiplanlægning,  

 foranstaltninger med henblik på energibesparelser og rationel  

 energiudnyttelse, undersøgelse af energipotentialet og foranstaltninger til  

 fremme af nye og vedvarende energikilder på rimelige tekniske og økonomiske  

 vilkår.
ARTIKEL 106 Fællesskabet og AVS-staterne erkender de gensidige fordele, der er  

 forbundet med et samarbejde på energiområdet.
Dette samarbejde understøtter  

 udviklingen af AVS-staternes traditionelle såvel som ikke-traditionelle  

 energipotentiale samt deres selvforsyning.
Udviklingen af energisektoren har som hovedformål a) at fremme den økonomiske og sociale udvikling gennem bedre udnyttelse  

 og udvikling af de nationale eller regionale energikilder på rimelige  

 tekniske, økonomiske og miljømæssige vilkår:
 b) at øge udbyttet af produktion og anvendelse af energi og eventuelt  

 selvforsyningen på energiområdet:
 c) at fremme den stigende anvendelse af alternative, nye og vedvarende  

 energikilder:
 d) at forbedre levevilkårene i by- og forstadsområder samt i  

 landdistrikterne og at løse disse områders energiproblemer på en måde, der er  

 tilpasset lokale behov og ressourcer:
 e) at beskytte naturmiljøet gennem foranstaltninger til bevaring af  

 biomasseressourcerne, bl.a. brændetræ, ved at tilskynde til alternative  

 løsninger, ved at forbedre forbrugsteknikken og -metoderne og ved at udnytte  

 energien og energikilderne på rationel og bæredygtig vis.
ARTIKEL 107 Med henblik på at nå ovennævnte mål kan samarbejdsforanstaltningerne på  

 energiområdet efter anmodning fra den eller de berørte AVS-stater være  

 koncentreret om følgende:
 a) indsamling, analyse og formidling af relevante oplysninger:
 b) styrkelse af AVS-staternes forvaltning af og kontrol med deres egne  

 energiressourcer i overensstemmelse med deres udviklingsmål, således at de  

 kan vurdere udbud og efterspørgsel på energiområdet og lægge en  

 energistrategi, bl.a. ved at yde støtte til energiplanlægning og teknisk  

 bistand til de instanser, der er ansvarlige for udarbejdelsen og  

 gennemførelsen af energipolitikken:
c) analyse af udviklingsprogrammernes og -projekternes virkninger på  

 energiområdet under hensyn til de nødvendige energibesparelser, og  

 mulighederne for at erstatte primære energikilder.
I denne forbindelse tager  

 disse foranstaltninger sigte på at øge den rolle, som de nye og vedvarende  

 energikilder vil skulle spille, især i landdistrikterne, ved hjælp af  

 programmer eller projekter, der er tilpasset behovene og de lokale  

 ressourcer:
 d) iværksættelse af passende handlingsprogrammer baseret på små og  

 mellemstore energiudviklingsprojekter, navnlig med henblik på at spare på og  

 at skaffe erstatninger for brændetræ. I denne forbindelse tager disse  

 foranstaltninger sigte på hurtigst muligt at løse problemerne i forbindelse  

 med det meget store forbrug af brændetræ, ved at forbedre virkningsgraden  

 heraf i husholdningen i landdistrikterne såvel som i byområderne, ved at  

 tilskynde til anvendelse af alternative løsninger i husholdningen,  

 hovedsagelig i byområderne, og ved at tilplante større arealer med træsorter,  

 der er egnet til brændetræ:
 e) udvidelse af investeringspotentialet med henblik på efterforskning  

 efter og udvikling af nationale og regionale energikilder samt med henblik på  

 udvikling af områder med exceptionel energiproduktion, der muliggør  

 oprettelse af energiintensive industrier:
 f) fremme af forskning i, tilpasning og udbredelse af egnede teknologier  

 samt af den uddannelse, der er nødvendig for at opfylde arbejdskraftbehovet i  

 energisektoren:
 g) styrkelse af AVS-staternes kapacitet inden for forskning og udvikling,  

 navnlig med henblik på nye og vedvarende energikilder:
 h) rehabilitering af de basisinfrastrukturer, der er nødvendige for  

 produktion, transport og distribution af energi, idet der lægges særlig vægt  

 på elektricitetsforsyningen i landdistrikter:
 i) fremme af samarbejdet på energiområdet mellem AVS-staterne indbyrdes,  

 navnlig udvidelse af elektricitetsnettene mellem AVS-staterne samt  

 samarbejdet mellem disse stater og andre tilgrænsende udviklingslande, der  

 modtager bistand fra Fællesskabet.
 For at bidrage til virkeliggørelsen af ovennævnte mål er Fællesskabet rede  

 til at yde finansiel og faglig bistand for at medvirke til udnyttelsen af  

 AVS-staternes energipotentiale i overensstemmelse med de for hvert enkelt  

 instrument gældende regler og i henhold til konventionens bestemmelser.
 Med hensyn til forskning og investeringer forud for iværksættelsen af  

 energiprojekter kan Fællesskabet yde støtte i form af risikovillig kapital,  

 eventuelt sammen med kapitalinteresser fra de pågældende AVS-stater og andre  

 finansieringskilder efter reglerne i artikel 234.
 De i disse bestemmelser omhandlede midler kan i forbindelse med projekter  

 af gensidig interesse suppleres med:
 a) andre finansielle og faglige midler fra Fællesskabet:
 b) foranstaltninger med sigte på at tilvejebringe offentlig og privat  

 kapital, herunder samfinansiering.
ARTIKEL 109 Banken kan i overensstemmelse med sine vedtægter og på grundlag af en  

 individuel vurdering investere sine egne midler, ud over det i  

 finansprotokollen fastsatte beløb, i investeringsprojekter inden for  

 energisektoren, der såvel af den pågældende AVS-stat som af Fællesskabet  

 erkendes at være af gensidig interesse.
AFSNIT VIII VIRKSOMHEDSUDVIKLING ARTIKEL 110 1. Fællesskabet og AVS-staterne understreger, at:
i) virksomhederne udgør et af nøgleinstrumenterne i forbindelse med  

 virkeliggørelsen af følgende mål: styrkelse af den økonomiske struktur,  

 tilskyndelse til integration mellem sektorerne, oprettelse af nye  

 arbejdspladser, forbedring af indtægterne og højnelse af  

 kvalifikationsniveauet, ii) de bestræbelser, som AVS-staterne i øjeblikket udfolder for at  

 omstrukturere deres økonomi, skal ledsages af bestræbelser, der tager sigte  

 på at styrke og udvide deres produktionsgrundlag.
Virksomhedssektoren skal  

 spille en fremtrædende rolle i de strategier, som AVS-staterne iværksætter  

 for på ny at sætte gang i deres vækst, iii) der bør skabes et stabilt og gunstigt klima samt en effektiv national  

 finanssektor for at stimulere AVS-staternes virksomhedssektor og tilskynde  

 til europæiske investeringer, iv) den private sektor - navnlig de små og mellemstore virksomheder, der  

 er bedre tilpasset de vilkår, som kendetegner AVS-staternes økonomi - må  

 tilføres ny dynamik og spille en mere betydningsfuld rolle.
Mikroprojekter og  

 håndværkssektoren bør ligeledes fremmes og støttes.
v) udenlandske private investorer, der følger målsætningen og  

 prioriteterne for AVS/EØF-udviklingssamarbejdet, skal tilskyndes til at  

 deltage i AVS-staternes udviklingsbestræbelser.
Disse investorer bør  

 indrømmes en retfærdig og rimelig behandling, og der bør sikres dem et  

 gunstigt, sikkert og forudseeligt investeringsklima:
 vi) det er absolut nødvendigt at stimulere iværksætterånden i  

 AVS-staterne, hvis deres meget betydelige potentiale skal udnyttes bedst  

 muligt.
 2. Der skal gøres en indsats for, at en større del af de finansielle  

 midler under konventionen anvendes til fremme af iværksætterånden og  

 investeringerne og til iværksættelse af direkte produktive aktiviteter.
ARTIKEL 111 De kontraherende parter erkender, at det for at virkeliggøre ovennævnte  

 mål er nødvendigt at anvende hele den vifte af instrumenter, der er omhandlet  

 i konventionen, herunder den faglige bistand, inden for følgende  

 aktionsområder med henblik på at støtte udviklingen i den private sektor:
 a) støtte til forbedring af de juridiske og skattemæssige rammer for  

 virksomhederne og udvidelse af de faglige organisationers og handelskamrenes  

 rolle i forbindelse med virksomhedernes udviklingsproces:
 b) direkte støtte til oprettelse og udvikling af virksomheder  

 (servicekontorer, der er specialiseret i opstart af virksomheder, støtte til  

 omplacering af tidligere offentlig ansatte, støtte til teknologioverførsel og  

 -udvikling, tjenesteydelser inden for management og markedsundersøgelser):
 c) oprettelse af sericekontorer, der kan støtte virksomhederne, således at  

 der kan tilbydes dem juridisk, teknisk og forvaltningsmæssig rådgivning:
 d) særlige programmer, der er beregnet på uddannelse af virksomhedsledere  

 og udvikling af deres kompetence, navnlig inden for sektoren for små  

 virksomheder og inden for den uformelle sektor.
ARTIKEL 112 For at støtte udviklingen af opsparingen samt af de nationale  

 finanssektorer lægges der særlig vægt på følgende områder:
a) støtte til mobilisering af den nationale opsparing og til udvikling af  

 finansiel formidling, b) faglig bistand til omstrukturering og reform af  

 finansieringsinstitutterne.
ARTIKEL 113 Med henblik på at støtte udviklingen af virksomhederne i AVS-staterne,  

 yder Fællesskabet faglig og finansiel bistand, jf. dog de betingelser, der er  

 fastsat i afsnittet om samarbejde med henblik på udviklingsfinansiering.
AFSNIT IX UDVIKLING AF SERVICESEKTOREN KAPITEL 1 MÅL OG PRINCIPPER FOR SAMARBEJDET ARTIKEL 114 1. Fællesskabet og AVS-staterne anerkender servicesektorens betydning i  

 forbindelse med formuleringen af udviklingspolitikken og nødvendigheden af et  

 øget samarbejde på dette område.
 2. Fællesskabet støtter AVS-staternes bestræbelser for at styrke deres  

 interne kapacitet med hensyn til produktion af tjenesteydelser med det formål  

 at forbedre deres økonomis funktion, mindske deres  

 betalingsbalancevanskeligheder og stimulere den regionale integrationsproces.
3. Formålet med disse foranstaltninger er at sørge for, at AVS-staterne  

 får størst muligt udbytte af konventionens bestemmelser både nationalt og  

 regionalt, og at de - på de mest fordelagtige vilkår kan deltage på Fællesskabets marked og  

 hjemmemarkedet, samt på de regionale og internationale markeder ved at  

 diversificere udbuddet og øge værdien og mængden af deres handel med varer og  

 tjenesteydelser:
 - kan styrke deres kollektive kapacitet ved hjælp af en øget økonomisk  

 integration og en konsolidering af det funktionelle eller tematiske  

 samarbejde:
 - kan stimulere udviklingen af virksomhederne ved navnlig at tilskynde til  

 AVS/EØF-investeringer i servicesektoren for at skabe nye arbejdspladser,  

 skabe og sprede indtægter, lette overførslen og tilpasningen af teknologi til  

 AVS-staternes specifikke behov:
 - kan drage størst mulig fordel af den nationale eller regionale turisme  

 og forbedre deres deltagelse i turismen på verdensplan:
 - kan oprette de transport- og kommunikationsnet samt de data- og  

 telesystemer, der er nødvendige for deres udvikling:
 - kan gøre en øget indsats for erhvervsuddannelse og overførsel af  

 know-how på grund af den afgørende rolle, som de menneskelige ressourcer  

 spiller i udviklingen af serviceaktiviteterne.
 4. Under forfølgelsen af disse mål anvender de kontraherende parter, ud  

 over de specifikke bestemmelser vedrørende samarbejdet på serviceområdet,  

 bestemmelserne om samhandelsordningen, handelsfremme, industriel udvikling,  

 investeringer, undervisning og uddannelse.
ARTIKEL 115 1. I betragtning af det brede spektrum af tjenesteydelser og af, hvor  

 forskelligt deres bidrag til udviklingsprocessen er, og for at gøre  

 fællesskabsstøttens indvirkning på AVS-staternes udvikling så stor som mulig,  

 er de to parter enige om at lægge særlig vægt på de tjenesteydelser, der er  

 nødvendige for deres økonomi på følgende områder:
 - tjenesteydelser til støtte for den økonomiske udvikling:
 - turisme:
 - transport, kommunikation og edb.
2. I forbindelse med iværksættelsen af samarbejdet inden for  

 servicesektoren bidrager Fællesskabet til gennemførelsen af programmer,  

 projekter og foranstaltninger, som forelægges det på AVS-staternes initiativ  

 eller med deres samtykke.
Med henblik herpå anvender det samtlige midler i  

 denne konvention, og navnlig dem, det råder over i henhold til samarbejdet  

 med henblik på udviklingsfinansiering, herunder dem, der henhører under  

 Banken.
ARTIKEL 116 Inden for udviklingen af servicesektoren lægges der især vægt på  

 AVS-indlandsstaternes og AVS-østaternes særlige behov som følge af deres  

 geografiske beliggenhed, samt på de mindst udviklede AVS-staters økonomiske  

 situation.
KAPITEL 2 TJENESTEYDELSER TIL STØTTE FOR DEN ØKONOMISKE UDVIKLING ARTIKEL 117 For at nå målene for samarbejdet inden for denne sektor vedrører  

 samarbejdet markedsmæssige tjenesteydelser uden dog at udelade visse  

 halvoffentlige tjenesteydelser, der er nødvendige for at forbedre det  

 økonomiske klima, såsom informatisering af toldprocedurerne, idet følgende  

 tjenesteydelser får førsteprioritet:
 - tjenesteydelser til støtte for udenrigshandelen:
 - tjenesteydelser til støtte for virksomhederne:
 - tjenesteydelser til støtte for den regionale integration.
ARTIKEL 118 For at bidrage til at genoprette AVS-staternes konkurrenceevne udadtil  

 gives der i forbindelse med samarbejdet med hensyn til tjenesteydelser  

 førsteprioritet til tjenesteydelser til støtte for udenrigshandelen, hvis  

 anvendelsesområde omfatter følgende punkter:
 i) oprettelse af en hensigtsmæssig kommerciel infrastruktur ved hjælp af  

 foranstaltninger, der navnlig tager sigte på en forbedring af  

 udenrigshandelsstatistikkerne, automatisering af toldprocedurerne,  

 forvaltning af havne eller lufthavne eller etablering af snævrere  

 forbindelser mellem de forskellige involverede i samhandelen: eksportører,  

 handelsfinansieringsinstitutter, toldvæsen og centralbankerne:
 ii) styrkelse af de specifikt kommercielle tjenesteydelser, såsom  

 handelsfremmende foranstaltninger, der ligeledes finder anvendelse i  

 servicesektoren:
 iii) udvikling af de øvrige tjenesteydelser, der er knyttet til  

 udenrigshandelen, som f.eks. mekanismerne for finansiering af samhandelen,  

 kompensations- og betalingsmekanismer og adgang til informationsnet.
ARTIKEL 119 For at fremme styrkelsen af AVS-landenes økonomiske struktur og under  

 hensyn til bestemmelserne vedrørende virksomhedsudvikling lægges der særlig  

 vægt på følgende områder:
 i) rådgivningsservice til virksomheder for at forbedre deres funktion ved  

 navnlig at lette adgangen til tjenesteydelser inden for forvaltning og  

 regnskab og edb-tjenesteydelser samt juridiske, skattemæssige eller  

 finansielle tjenesteydelser:
 ii) indførelse af egnede virksomhedsfinansieringsordninger, der er smidige  

 og tilpasset forholdene, for at stimulere væksten i eller oprettelsen af  

 servicevirksomheder:
 iii) styrkelse af AVS-staternes kapacitet på området for finansielle  

 tjenesteydelser, faglig bistand til udvikling af forsikrings- og  

 kreditinstitutter på området for fremme og udvikling af handelen.
ARTIKEL 120 For at bidrage til en styrkelse af den økonomiske integration, der kan  

 skabe levedygtige økonomiske rammer, og under hensyn til bestemmelserne om  

 det regionale samarbejde lægges der særlig vægt på følgende områder:
 i) tjenesteydelser til støtte for samhandelen med varer mellem  

 AVS-staterne ved hjælp af handelsforanstaltninger såsom markedsundersøgelser:
 ii) de tjenesteydelser, der er nødvendige for en udvidelse af handelen med  

 tjenesteydelser mellem AVS-staterne, således at komplementariteten mellem  

 staterne styrkes, navnlig ved også at lade sektoren omfatte traditionelle  

 handelsfremmende foranstaltninger, om nødvendigt tilpasset servicesektoren:
 iii) oprettelse af regionale servicecentre, der skal yde støtte til  

 specifikke økonomiske sektorer eller sektorbestemte politikker, der føres i  

 fællesskab, takket være navnlig udvikling af moderne kommunikations- og  

 informationsnet og af edb-databanker.
KAPITEL 3 TURISME ARTIKEL 121 I erkendelse af turismens reelle betydning for AVS-staterne iværksætter de  

 kontraherende parter foranstaltninger og aktioner til udvikling og  

 understøttelse af turistsektoren.
Disse foranstaltninger kan iværksættes på  

 alle stadier fra identifikation af turistproduktet til dets markedsføring og  

 fremme.
Det mål, der sigtes mod, er at støtte AVS-staternes bestræbelser på at få  

 størst muligt udbytte af den nationale, regionale og internationale turisme i  

 betragtning af dennes indvirkning på den økonomiske udvikling, samt at  

 stimulere strømmen af kapital fra Fællesskabets private sektor og andre  

 kilder til udvikling af turismen i AVS-staterne.
Der lægges særlig vægt på  

 nødvendigheden af at integrere turismen i befolkningernes sociale, kulturelle  

 og økonomiske liv.
ARTIKEL 122 De specifikke foranstaltninger, der tager sigte på udvikling af turismen,  

 består i at definere, tilpasse og udarbejde en passende politik på nationalt,  

 regionalt, subregionalt og internationalt plan.
Programmerne og projekterne  

 til udvikling af turismen er baseret på denne politik og centreret omkring  

 følgende fire områder:
 a) Udnyttelse af de menneskelige ressourcer og udvikling af  

 institutionerne, herunder bl.a.:
 - efter- og videreuddannelse af overordnet personale inden for specifikke  

 kompetenceområder og videreuddannelse på passende niveauer inden for den  

 offentlige og private sektor for at sikre en tilfredsstillende planlægning og  

 udvikling:
 - oprettelse og udbygning af centre til fremme af turismen:
 - undervisning og uddannelse af bestemte grupper af befolkningen og i  

 offentlige/private organisationer, der er aktive inden for turistsektoren,  

 herunder af det personale, der er beskæftiget i turismens støttesektorer:
 - samarbejde og udvekslinger mellem AVS-staterne indbyrdes for så vidt  

 angår uddannelse, faglig bistand og udvikling af institutionerne.
 b) Produktudvikling, herunder bl.a.:
 - identifikation af turistproduktet, udvikling af ikke-traditionelle og  

 nye turistprodukter, tilpasning af eksisterende produkter, herunder bevarelse  

 og udvikling af kulturarven og de økologiske og miljømæssige aspekter,  

 forvaltning, beskyttelse og bevarelse af vilde dyr og planter, den historiske  

 og sociale arv samt naturarven og udvikling af de nødvendige  

 støttefunktioner:
 - tilskyndelse til private investeringer i AVS-staternes turistsektor og  

 navnlig til joint-ventures:
 - ydelse af faglig bistand til hotelindustrisektoren:
 - fremstilling af hjemmeindustrigenstande af kulturel art, der er beregnet  

 til turistmarkedet.
 c) Markedsudvikling, herunder bl.a.:
 - bistand i forbindelse med definition og realisering af mål og planer for  

 udviklingen af markedet på nationalt, subregionalt, regionalt og  

 internationalt plan:
 - støtte til AVS-staternes bestræbelser for at få adgang til de tjenester,  

 der tilbydes turistsektoren, såsom centrale reservationssystemer og kontrol-  

 og sikkerhedssystemer for luftfarten:
 - salgsfremstød, der indgår som led i integrerede projekter og programmer  

 til udvikling af markedet med henblik på at opnå en større indtrængningsgrad  

 på markedet, og som er rettet mod de vigtigste rejsearrangører på de  

 traditionelle og ikke traditionelle markeder, samt specifikke aktiviteter  

 såsom deltagelse i særlig kommercielle arrangementer, som f.eks. messer,  

 fremstilling af litteratur, film og salgsmateriale af høj kvalitet.
 d) Forskning og oplysning, herunder bl.a.:
 - forbedring af informationssystemerne om turisme samt indsamling,  

 analyse, udbredelse og udnyttelse af de statistiske oplysninger:
 - vurdering af turismens socio-økonomiske indvirkning på AVS-staternes  

 økonomi, idet der lægges vægt på udvikling af komplementariteten med andre  

 områder såsom fødevareindustrien, byggeindustrien, teknologi og forvaltning i  

 AVS-staterne og -regionerne.
KAPITEL 4 TRANSPORT, KOMMUNIKATION OG EDB ARTIKEL 123 1. Samarbejdet på transportområdet tager sigte på at udvikle vej- og  

 jernbanetransporten, havneanlæggene og skibsfarten, transporten ad indre  

 vandveje og luftfarten.
 2. Samarbejdet på kommunikationsområdet tager sigte på at udvikle  

 postvæsen og telekommunikation, herunder radiokommunikation og edb.
 3. Samarbejdet på disse områder sigter ganske særlig mod følgende mål:
 a) tilvejebringelse af betingelser, der fremmer bevægeligheden for varer,  

 tjenesteydelser og personer på nationalt, regionalt og internationalt plan:
 b) indførelse, rehabilitering, vedligeholdelse og rationel udnyttelse af  

 systemer, som bygger på omkostningseffektivitetskriterier, som opfylder  

 behovene i forbindelse med den socio-økonomiske udvikling, og som er  

 tilpasset brugernes behov og de pågældende staters generelle økonomiske  

 situation:
 c) større komplementaritet mellem transport- og kommunikationssystemerne  

 på nationalt, regionalt og internationalt plan:
 d) harmonisering af AVS-staternes nationale systemer, samtidig med at  

 deres tilpasning til den teknologiske udvikling fremmes:
 e) mindskelse af hindringer for transport og kommunikation staterne  

 imellem, især med hensyn til lovgivning, regler og administrative procedurer.
ARTIKEL 124 1. I forbindelse med alle de pågældende projekter og programmer udfoldes  

 der bestræbelser på at sikre en passende overførsel af teknologi og know-how.
 2. Der lægges særlig vægt på uddannelse af AVS-staternes statsborgere  

 inden for planlægning, forvaltning, vedligeholdelse og drift af transport- og  

 kommunikationssystemerne.
ARTIKEL 125 1. De kontraherende parter erkender luftfartens betydning for styrkelsen  

 af de økonomiske, kulturelle og sociale forbindelser mellem dels AVS-staterne  

 indbyrdes, dels AVS-staterne og Fællesskabet, for at bringe områder, der er  

 isolerede, eller hvortil adgangen er vanskelig, ud af deres isolation, samt  

 for udviklingen af turismen.
 2. Målet med samarbejdet inden for denne sektor er at fremme en harmonisk  

 udvikling af de nationale eller regionale AVS-luftfartssystemer og tilpasning  

 af AVS-luftflåden til den teknologiske udvikling, iværksættelse af  

 Organisationen for International Civil Luftfarts luftfartsplan, forbedring af  

 modtagelsesinfrastrukturerne og anvendelse af de internationale driftsnormer,  

 udvikling og udbygning af centrene for vedligeholdelse af fly, uddannelse  

 samt udvikling af moderne sikkerhedssystemer for lufthavne.
ARTIKEL 126 1. De kontraherende parter erkender skibsfartens betydning som en  

 drivkraft for den økonomiske udvikling og for handelen mellem AVS-staterne og  

 Fællesskabet.
 2. Målet med samarbejdet i denne sektor er at sikre en harmonisk udvikling  

 af en effektiv og pålidelig skibsfart på økonomisk tilfredsstillende vilkår,  

 ved at gøre det lettere for alle parter at deltage aktivt under overholdelse  

 af princippet om uhindret adgang til transportmarkedet på et handelsmæssigt  

 grundlag.
ARTIKEL 127 1. De kontraherende parter understreger betydningen af De Forenede  

 Nationers konvention om en kodeks for linjekonferencer og  

 ratifikationsinstrumenterne i tilknytning til denne, der sikrer  

 konkurrencemæssige vilkår inden for skibsfarten og blandt andet giver  

 rederierne i udviklingslandene øgede muligheder for at deltage i  

 konferenceordningen.
 2. De kontraherende parter er derfor ved ratifikationen af kodeksen enige  

 om hurtigt at træffe de nødvendige foranstaltninger til dens gennemførelse på  

 nationalt plan i overensstemmelse med dens anvendelsesområde og bestemmelser.  

 Fællesskabet bistår AVS-staterne med at anvende de relevante bestemmelser i  

 kodeksen.
 3. I overensstemmelse med resolution nr. 2 om udenforstående linjer, der  

 er knyttet som bilag til kodeksen, forhindrer de kontraherende parter ikke  

 sådanne linjer i at konkurrere med en konference, så længe de overholder  

 principperne om loyal konkurrence på et handelsmæssigt grundlag.
ARTIKEL 128 I forbindelse med samarbejdet tages der hensyn til fremme af en effektiv  

 transport af laster til økonomisk og kommercielt forsvarlige fragtrater og  

 til AVS-staternes ønsker om en større andel i den internationale skibsfart.
I  

 denne forbindelse er Fællesskabet sig bevidst, at AVS-staterne ønsker en  

 større andel i bulktransporten.
De kontraherende parter er enige om, at der  

 ikke vil blive lagt hindringer i vejen for adgang til transportmarkedet på  

 konkurrencemæssige vilkår.
ARTIKEL 129 I forbindelse med den finansielle og faglige bistand til skibsfarten  

 lægges der særlig vægt på:
- en reel udvikling af en effektiv og pålidelig skibsfart i AVS-staterne,  

 herunder navnlig tilpasning af havneinfrastrukturen til de trafikmæssige  

 behov samt vedligeholdelse af havnemateriellet, - vedligeholdelse eller erhvervelse af omladnings- og skibsmateriel og  

 tilpasning heraf til den teknologiske udvikling, - udvikling af den interregionale skibsfart med det formål at fremme  

 samarbejdet mellem AVS-staterne indbyrdes, og forbedring af skibsfartens  

 funktion i AVS-staterne, - overførsel af teknologi, herunder multimodal transport og  

 containertransport med henblik på fremme af joint ventures, - oprettelse af egnede juridiske og administrative infrastrukturer samt  

 forbedring af havneadministrationen, navnlig gennem erhvervsuddannelse, - udvikling af skibsfarten mellem øer og af forbindelsesinfrastrukturerne  

 samt et øget samarbejde med de økonomiske beslutningstagere.
ARTIKEL 130 De kontraherende parter forpligter sig til at fremme sikkerheden til søs,  

 sikkerheden for besætningerne og forureningsbekæmpende foranstaltninger.
ARTIKEL 131 For at sikre en effektiv gennemførelse af artikel 126-130 kan der efter  

 anmodning fra en af de kontraherende parter afholdes konsultationer, i givet  

 fald på betingelserne i de i artikel 11 omhandlede procedureregler.
ARTIKEL 132 1. Inden for kommunikationssektoren lægges der i samarbejdet særlig vægt  

 på den teknologiske udvikling, idet der ydes støtte til AVS-staternes  

 bestræbelser på indførelse og udvikling af effektive systemer.
Dette omfatter  

 undersøgelser og programmer for kommunikation pr. satellit, når driftsmæssige  

 hensyn taler derfor, især på regionalt og subregionalt plan.
Samarbejdet på  

 dette område omfatter ligeledes midler til observation af jorden pr. satellit  

 inden for meteorologi og telemåling, som bl.a. anvendes i bekæmpelsen af  

 ørkendannelse og enhver form for forurening samt ved forvaltningen af  

 naturressourcerne, herunder navnlig landbruget og minerne, og i den fysiske  

 planlægning.
 2. Der lægges særlig vægt på telekommunikation i landdistrikterne for at  

 fremme den økonomiske og sociale udvikling i disse områder.
ARTIKEL 133 Samarbejdet inden for edb tager sigte på at styrke AVS-staternes kapacitet  

 inden for edb og telematik, således at de lande, der prioriterer denne sektor  

 højt, kan drage fordel af den støtte, der ydes til AVS-staternes bestræbelser  

 med hensyn til erhvervelse og installering af edb-systemer, udvikling af  

 effektive datanetværk, herunder også inden for internationale  

 finansinformationer, fremstilling til sin tid af edb-komponenter og  

 programmeller i AVS-staterne, disses deltagelse i de internationale  

 aktiviteter inden for databehandling samt udgivelse af bøger og tidsskrifter.
ARTIKEL 134 Samarbejdet på transport- og kommunikationsområdet gennemføres efter  

 bestemmelserne og procedurerne i konventionens tredje del, afsnit III.
AFSNIT X UDVIKLING AF HANDELEN ARTIKEL 135 For at nå de mål, der er opstillet i artikel 167, iværksætter de  

 kontraherende parter foranstaltninger til udvikling af handelen i alle  

 stadier fra planlægning til den afsluttende distribution af varerne.
 Formålet med disse foranstaltninger er at sikre, at AVS-staterne får  

 størst muligt udbytte af konventionens bestemmelser om handels- og  

 landbrugssamarbejde samt industrielt samarbejde, og at de på de mest  

 fordelagtige vilkår kan deltage på Fællesskabets markeder og  

 hjemmemarkederne, de subregionale, regionale og internationale markeder ved  

 at diversificere udbuddet og øge værdien og mængden af deres handel med varer  

 og tjenesteydelser.
ARTIKEL 136 1. Som led i bestræbelserne på at fremme udviklingen af handelen og  

 servicesektoren vil der ud over udviklingen af samhandelen mellem  

 AVS-staterne og Fællesskabet især blive lagt vægt på foranstaltninger med  

 sigte på at øge AVS-staternes autonomi, at udvikle handelen mellem  

 AVS-staterne indbyrdes og internationalt og at udbygge det regionale  

 samarbejde inden for handel og servicevirksomhed.
 2. Foranstaltningerne træffes efter anmodning fra AVS-staterne og vedrører  

 navnlig følgende områder:
 - fastlæggelse af sammenhængende handelsstrategier:
 - bedre udnyttelse af de menneskelige ressourcer og udvikling af de  

 faglige kvalifikationer inden for handel og servicevirksomhed:
 - oprettelse, tilpasning og styrkelse af de organer i AVS-staterne, der  

 beskæftiger sig med udvikling af handelen og servicesektoren, idet der lægges  

 særlig vægt på de specifikke behov hos de mindst udviklede AVS-staters,  

 AVS-indlandsstaternes og AVS-østaternes organer:
 - støtte til AVS-staternes bestræbelser på at forbedre kvaliteten af deres  

 værer, at tilpasse dem til markedsbehovene og at sprede deres  

 afsætningsmuligheder:
 - foranstaltninger til udvikling af handelen, navnlig styrkelse af  

 kontakter og udveksling af oplysninger mellem de økonomiske beslutningstagere  

 i AVS-staterne, Fællesskabets medlemsstater og tredjelande:
 - støtte til AVS-staterne med hensyn til anvendelse af moderne  

 markedsføringsteknik i forbindelse med sektorer og programmer, der tager  

 sigte på produktion inden for sådanne områder som udvikling af  

 landdistrikterne og landbruget:
 - støtte til AVS-staternes bestræbelser på at udvikle og forbedre  

 infrastrukturen i støttesektorerne, herunder transport- og  

 oplagringsfaciliteter, for at sikre en effektiv distribution af varer og  

 tjenesteydelser og øge AVS-staternes eksportstrøm:
 - støtte til AVS-staterne til udvikling af deres interne kapacitet, deres  

 informationssystemer og deres erkendelse af handelens rolle og betydning for  

 den økonomiske udvikling:
 - støtte til små og mellemstore virksomheder til produktidentifikation og  

 -udvikling, afsætningsmuligheder og joint venturers.
 3. For at fremskynde procedurerne kan finansieringsafgørelserne vedrøre  

 flerårige programmer i henhold til bestemmelserne i artikel 290 om  

 iværksættelsesprocedurerne.
 4. Der kan kun ydes støtte til AVS-staterne til deltagelse i messer,  

 udstillinger og handelsdelegationer, såfremt disse arrangementer indgår som  

 en integrerende del af samlede handelsudviklingsprogrammer.
5. De mindst udviklede AVS-staters, AVS-indlandsstaternes og  

 AVS-østaternes deltagelse i forskellige handelsaktiviteter fremmes gennem  

 særlige bestemmelser, bl.a. dækning af personalets rejseudgifter og transport  

 af de genstande og varer, der skal udstilles, når de deltager i messer,  

 udstillinger og handelsdelegationer på nationalt og regionalt plan og i  

 tredjelande, herunder også udgifter i forbindelse med midlertidig opførelse  

 og/eller leje af udstillingsstande.
Der ydes en særlig støtte til de mindst  

 udviklede stater, indlandsstaterne og østaterne til udarbejdelse og/eller  

 indkøb af salgsfremmende materiale.
ARTIKEL 137 Inden for rammerne af denne konventions instrumenter og i overensstemmelse  

 med bestemmelserne om samarbejdet med henblik på udviklingsfinansiering kan  

 bistand til udvikling af handelen og servicesektoren omfatte faglig bistand  

 til oprettelse og udvikling af forsikrings- og kreditinstitutter i  

 forbindelse med udviklingen af handelen.
ARTIKEL 138 Ud over de beløb, som den enkelte AVS-stat inden for rammerne af de i  

 artikel 281 omhandlede nationale vejledende programmer kan anvende til  

 finansiering af udviklingsaktioner på de i anden del, afsnit IX og X nævnte  

 områder, kan Fællesskabets bidrag til finansieringen af disse  

 foranstaltninger, når disse er af regional karakter, i forbindelse med de i  

 artikel 156 omhandlede programmer for regionalt samarbejde, nå op på det  

 beløb, der er fastsat i finansprotokollen, der er knyttet til denne  

 konvention.
AFSNIT XI KULTURELT OG SOCIALT SAMARBEJDE ARTIKEL 139 Samarbejdet skal bidrage til en selvstændig udvikling i AVS-staterne, der  

 sætter mennesket i centrum, og som er rodfæstet i det enkelte folks kultur.  

 Den menneskelige og kulturelle dimension skal komme til udtryk inden for  

 samtlige sektorer og afspejles i hvert enkelt udviklingsprojekt eller  

 -program.
Samarbejdet skal understøtte disse staters politik og  

 foranstaltninger med henblik på bedre at udnytte deres menneskelige  

 ressourcer, øge deres egne kreative evner og styrke deres kulturelle  

 identitet.
Det skal tilskynde befolkningerne til at deltage i  

 udviklingsprocessen.
 Samarbejde tager sigte på, ud fra ønsket om dialog, udveksling og gensidig  

 berigelse og på grundlag af lighed, at skabe bedre forståelse og større  

 solidaritet mellem regeringerne og befolkningerne i AVS-staterne på den ene  

 side og mellem regeringerne og befolkningerne i AVS-staterne og EØF på den  

 anden side.
ARTIKEL 140 1. Det kulturelle og sociale samarbejde skal komme til udtryk gennem - hensyntagen til projekternes og programmernes kulturelle og sociale  

 dimension:
 - styrkelse af AVS-befolkningernes kulturelle identitet, for derigennem at  

 øge deres evne til selv at fremme deres kultur og stimulere deres kreativitet  

 samt tilskynde til tværkulturel dialog:
 - foranstaltninger med det formål at sikre en bedre udnyttelse af de  

 menneskelige ressourcer for derigennem at sikre en rationel og optimal  

 udnyttelse af naturressourcerne og opfyldelse af de grundlæggende materielle  

 og ikke-materielle behov.
2. Foranstaltningerne inden for det sociale og kulturelle samarbejde skal  

 gennemføres efter de retningslinjer og procedurer, der er fastsat i tredje  

 del, afsnit III.
Der kan ligeledes tilvejebringes ressourcer ved at gøre brug  

 af de målrettede »counterpart«-midler, som kan anvendes i de  

 sociale sektorer.
Der tages under gennemførelsen af foranstaltningerne hensyn  

 til de prioriteter og mål, der er fastlagt i de vejledende programmer eller i  

 forbindelse med det regionale samarbejde, afhængigt af den enkelte  

 foranstaltnings særlige karakteristika.
ARTIKEL 141 Fonden for Kulturelt Samarbejde mellem AVS og EØF har til opgave at  

 bidrage til virkeliggørelsen af målene i dette afsnit.
 De foranstaltninger, som fonden skal gennemføre med henblik herpå,  

 omfatter følgende:
 - undersøgelser, forskning og aktioner vedrørende de kulturelle aspekter i  

 forbindelse med hensyntagen til samarbejdets kulturelle dimension:
 - undersøgelser, forskning og aktioner til styrkelse af  

 AVS-befolkningernes kulturelle identitet og alle initiativer, der kan bidrage  

 til den tværkulturelle dialog.
KAPITEL 1 HENSYNTAGEN TIL DEN KULTURELLE OG SOCIALE DIMENSION ARTIKEL 142 1. Udformningen, tilrettelæggelsen, gennemførelsen og evalueringen af de  

 enkelte projekter eller programmer skal være baseret på forståelse for og  

 hensyntagen til det pågældende miljøs kulturelle og sociale egenart.
 2. Dette forudsætter især:
 - en vurdering af mulighederne for inddragelse af befolkningerne:
 - et indgående kendskab til det pågældende menneskelige miljø og  

 økosystemerne:
 - en analyse af de lokale teknologier samt af andre egnede teknologier:
 - en relevant information til alle, der er involveret i udformningen og  

 gennemførelsen af foranstaltningerne, herunder personalet inden for det  

 faglige samarbejde:
 - en vurdering af de menneskelige ressourcer, der er til rådighed for  

 gennemførelsen og videreførelsen af projekterne og programmerne:
 - fastlæggelse af integrerede programmer til fremme af de menneskelige  

 ressourcer.
ARTIKEL 143 Der skal ved forundersøgelsen af projekterne og programmerne tages hensyn  

 til følgende:
a) kulturelle aspekter - tilpasning til det kulturelle miljø og indvirkningen på dette miljø:
 - integration og bedre udnyttelse af de lokale kulturelle værdier, navnlig  

 værdinormer, levevis, tænke- og handlemåder, stilarter og materialer:
 - metoder til tilegnelse og formidling af viden:
 - samspillet mellem menneske og miljø og mellem befolkning og  

 naturressourcer:
 b) sociale aspekter, herunder disse projekters og programmers indvirkning  

 og deres bidrag for så vidt angår:
 - styrkelse af kapacitet og strukturer, der kan fremme en selvstændig  

 udvikling:
 - forbedring af kvindernes stilling og rolle:
 - integration af de unge i den økonomiske, kulturelle og sociale  

 udviklingsproces:
 - tilfredsstillelse af befolkningernes grundlæggende kulturelle og  

 materielle behov:
 - fremme af beskæftigelse og uddannelse:
 - balance mellem befolkningsudviklingen og de øvrige ressourcer:
 - samfundsmæssige og menneskelige relationer:
 - produktions- og forarbejdningsstrukturer, -metoder og -former.
ARTIKEL 144 1. Samarbejdet skal understøtte AVS-staternes bestræbelser på at sikre, at  

 lokalsamfundene deltager fuldt ud og varigt i udviklingsforanstaltningerne.  

 Befolkningens deltagelse bør fremmes lige fra de første stadier af  

 udarbejdelsen af projekter og programmer, og det på en sådan måde, at  

 sproglige, uddannelsesmæssige eller kulturelle barrierer overvindes.
 Med henblik herpå lægges der med udgangspunkt i befolkningernes egen indre  

 dynamik vægt på følgende:
 a) de institutioner, som kan støtte befolkningernes deltagelse, styrkes  

 gennem foranstaltninger vedrørende arbejdstilrettelæggelse,  

 personaleuddannelse og forvaltning:
 b) befolkningerne hjælpes til at organisere sig, især i kooperative  

 sammenslutninger, og de forskellige berørte grupper får stillet midler til  

 rådighed, der kan supplere deres eget initiativ og egen indsats:
 c) initiativerne til inddragelse af befolkningerne fremmes gennem  

 undervisning og uddannelse, kulturelle foranstaltninger og kulturfremstød:
 d) de berørte befolkninger skal inddrages i de forskellige  

 udviklingsfaser: der bør lægges særlig vægt på kvinders, unges, ældres og  

 handicappedes rolle og på udviklingsprojekternes og -programmernes virkning  

 for disse personer:
 e) beskæftigelsesmulighederne udbygges, bl.a. ved gennemførelse af de  

 arbejder, som indgår i udviklingsforanstaltningerne.
 2. Samarbejdet kan i denne forbindelse støtte foranstaltninger, der tager  

 sigte på at forbedre de unges situation, og som fremmer anerkendelsen af  

 deres stræben og deres rolle i samfundet.
 3. Allerede bestående institutioner eller sammenslutninger anvendes så  

 vidt muligt til forberedelse og iværksættelse af  

 udviklingsforanstaltningerne.
KAPITEL 2 FREMME AF DEN KULTURELLE IDENTITET OG DEN TVÆRKULTURELLE DIALOG ARTIKEL 145 De kontraherende parter tilskynder til samarbejde ved hjælp af  

 foranstaltninger, der fremmer anerkendelsen af befolkningernes kulturelle  

 identitet, som hører med til deres historie og deres værdinormer.
Samarbejdet  

 skal fremme den gensidige kulturelle berigelse af befolkningerne i  

 AVS-staterne og i Fællesskabet.
 Foranstaltningerne til fremme af den kulturelle identitet tager sigte på  

 at beskytte og udnytte kulturarven, at fremstille og udbrede kulturgoder og  

 kulturelle tjenesteydelser samt at yde støtte til meget betydningsfulde  

 kulturelle arrangementer og til informations- og kommunikationsmidler.
Den tværkulturelle dialog skal være rettet mod en uddybning af kendskabet  

 til og en bedre forståelse af kulturerne.
Ved belysning af hindringerne for  

 den tværkulturelle kommunikation skal samarbejdet stimulere bevidstheden om  

 den indbyrdes afhængighed mellem befolkninger med forskellig kultur.
BESKYTTELSE AF KULTURARVEN ARTIKEL 146 Samarbejdet skal understøtte AVS-staternes bestræbelser på a) at beskytte og fremme deres kulturarv, navnlig ved oprettelse af  

 kulturelle databanker samt audioteker med henblik på at indsamle mundtlige  

 overleveringer og drage nytte af disse:
 b) at bevare historiske og kulturelle monumenter samt fremme traditionel  

 arkitektur.
FREMSTILLING OG UDBREDELSE AF KULTURGODER ARTIKEL 147 Samarbejdsforanstaltningerne med henblik på udvikling af kulturelle  

 produktioner eller koproduktioner i AVS-staterne samt udbredelsen heraf kan  

 dels indgå i et integreret program, dels udgøre specifikke projekter.
 Samarbejdet tager sigte på udbredelse af kendskabet til AVS-staternes  

 kulturgoder og kulturelle udtryksformer, som er særlig repræsentative for  

 deres kulturelle identitet, såvel i AVS-staterne som i Fællesskabet.
 Hvad angår kulturelle produkter, der er bestemt til salg på markedet, kan  

 der ydes støtte til produktionen og udbredelsen af disse som led i det  

 industrielle samarbejde og i de handelsfremmende foranstaltninger.
KULTURELLE ARRANGEMENTER ARTIKEL 148 Som led i samarbejdet støttes arrangementer i AVS-staterne og udvekslinger  

 mellem AVS-stater og mellem disse og Fællesskabets medlemsstater inden for  

 specielt betydningsfulde kulturelle områder for at fremme såvel den  

 kulturelle identitet som den tværkulturelle dialog.
 I denne forbindelse understøtter samarbejdet navnlig kontakter og møder  

 mellem grupper af unge fra AVS-staterne og mellem disse og grupper af unge  

 fra fællesskabslandene.
INFORMATION OG KOMMUNIKATION ARTIKEL 149 Samarbejdet på informations- og kommunikationsområdet tager sigte på a) ved hjælp af egnede midler at øge AVS-staternes evne til at bidrage  

 aktivt til den internationale strøm af information, kommunikation og viden:  

 med henblik herpå skal dette samarbejde blandt andet understøtte oprettelse  

 og styrkelse af nationale, regionale og interregionale kommunikationsmidler  

 og infrastrukturer:
 b) at sikre en bedre information af befolkningerne i AVS-staterne med  

 henblik på at sætte dem i stand til at styre deres egen udvikling gennem  

 kulturelle, økonomiske eller sociale projekter eller programmer, som i vid  

 udstrækning gør brug af kommunikationssystemer, og idet der tages hensyn til  

 traditionel kommunikationsteknik:
 c) at støtte de programmer, der kan skabe vilkårene for, at AVS-staterne  

 reelt kan deltage i beherskelsen af information og ny  

 kommunikationsteknologi.
KAPITEL 3 FORANSTALTNINGER MED HENBLIK PÅ BEDRE UDNYTTELSE AF DE MENNESKELIGE  

 RESSOURCER ARTIKEL 150 Samarbejdet skal som led i integrerede og samordnede programmer bidrage  

 til bedre udnyttelse af de menneskelige ressourcer gennem foranstaltninger  

 inden for undervisning og uddannelse, forskning, videnskab og teknik,  

 inddragelse af befolkningerne, kvindernes rolle, sundhed og ernæring,  

 befolkning og demografi.
UNDERVISNING OG UDDANNELSE ARTIKEL 151 1. Hver AVS-stats undervisnings- og uddannelsesbehov skal fastlægges og  

 tages i betragtning i planlægningsfasen.
2. Uddannelsesaktionerne udformes som integrerede programmer med en  

 veldefineret målsætning, enten inden for en bestemt sektor eller inden for en  

 mere generel ramme.
De tager hensyn til det enkelte lands institutionelle  

 forhold og dets sociale og kulturelle værdier.
 3. De undervisnings- og uddannelsesaktioner, der fastlægges som led i de  

 vejledende programmer og inden for målsektorerne, har førsteprioritet, uden  

 at muligheden for andre uddannelsesaktioner uden for de vejledende  

 programmers målsektorer dog udelukkes.
4. Aktionerne gennemføres som hovedregel i den AVS-stat eller region, som  

 aktionerne tager sigte på.
De kan om fornødent gennemføres i en anden  

 AVS-stat eller i en af Fællesskabets medlemsstater.
Er der tale om  

 specialuddannelser, der er specielt tilpasset AVS-staternes behov, kan  

 uddannelsesaktioner undtagelsesvis finde sted i et andet udviklingsland.
 5. For at imødekomme de øjeblikkelige og forventede undervisnings- og  

 uddannelsesbehov skal samarbejdet omfatte støtte til AVS-staternes  

 bestræbelser på:
 a) at oprette og udbygge deres uddannelses- og undervisningsinstitutioner,  

 herunder navnlig regionale institutioner:
 b) at omstrukturere deres uddannelsesinstitutioner og -systemer for at  

 forny disses indhold, metoder og teknologi, og at reformere deres primære  

 undervisningsinstitutioner og -systemer, navnlig ved at gøre  

 grundskoleundervisning generel og tilpasse de importerede systemer og  

 integrere dem i udviklingsstrategierne:
 c) at underrette befolkningen, lige fra den yngste generation og på  

 samtlige undervisningstrin, om de fremskridt, der er gjort inden for  

 videnskab og teknik, og at give fortrinsstilling til læseplaner, som omfatter  

 videnskab, teknik og praktisk anvendelse af viden, der er indrettet efter  

 beskæftigelsesmulighederne, idet der tages hensyn til traditionel viden og  

 teknik:
 d) at tillægge AVS-staternes befolkningers historie og kultur større  

 betydning:
 e) at udarbejde en oversigt over de færdigheder og uddannelser og de  

 former for ny teknologi, der er nødvendige, for at den enkelte AVS-stats  

 udviklingsmål kan nås:
 f) at fremme direkte uddannelses- og undervisningsaktioner, herunder  

 programmer til bekæmpelse af analfabetisme og indførelse af utraditionelle  

 uddannelser med både funktionelt og erhvervsmæssigt sigte samt de dele af  

 programmer, der kan bidrage til at øge analfabeters potentiale og højne deres  

 status:
 g) at udveksle erfaringer med Fællesskabet vedrørende bekæmpelse af  

 analfabetisme og at tilskynde til og støtte kvinders deltagelse og  

 integration i undervisning og uddannelse samt at give de ugunstigt stillede  

 kategorier af befolkningen i landdistrikterne adgang til undervisning og  

 uddannelse:
 h) at stimulere uddannelse af undervisere, uddannelsesplanlæggere og  

 specialister inden for uddannelses- og undervisningsteknologi:
 i) at tilskynde til sammenslutninger, venskabsforbindelser, udvekslinger  

 og overførsel af viden og teknik mellem universiteter og højere læreanstalter  

 i AVS-staterne og Fællesskabet.
VIDENSKABELIGT OG TEKNISK SAMARBEJDE ARTIKEL 152 1. Formålet med det videnskabelige og tekniske samarbejde er:
 a) at støtte AVS-staternes bestræbelser for at erhverve deres egen  

 videnskabelige og tekniske know-how, beherske den for deres udvikling  

 nødvendige teknologi og deltage aktivt i den videnskabelige, økologiske og  

 teknologiske udvikling:
 b) at målrette forskningen mod en løsning af de økonomiske og sociale  

 problemer:
 c) at forbedre befolkningernes livskvalitet og velfærd.
 2. Med henblik herpå ydes der inden for samarbejdet ud over den støtte,  

 der er omhandlet i artikel 47, 85 og 229, støtte til:
 a) identifikation af AVS-staternes behov for egnet ny teknologi (herunder  

 bioteknologi) og deres erhvervelse heraf:
 b) iværksættelse af forskningsprogrammer, der er udarbejdet af  

 AVS-staterne og integreret i andre udviklingsaktioner:
 c) sammenslutninger, venskabsforbindelser, udvekslinger og overførsel af  

 viden og teknik mellem universiteter og forskningsinstitutter i AVS-staterne  

 og Fællesskabet.
3. Forskningsprogrammerne skal først og fremmest gennemføres på nationalt  

 eller regionalt plan i AVS-staterne.
De skal tage hensyn til de pågældende  

 befolkningers, og især landbefolkningernes, behov og levevilkår, idet enhver  

 negativ følgevirkning for sundhed, miljø, beskæftigelse eller udvikling  

 undgås.
De skal støtte udviklingen på prioriterede områder og efter behov  

 omfatte følgende foranstaltninger:
 a) udbygning eller oprettelse af institutter for grundforskning eller  

 anvendt forskning:
 b) videnskabeligt og teknologisk samarbejde mellem AVS-staterne indbyrdes  

 og med Fællesskabets medlemsstater eller andre industri~ eller  

 udviklingslande, Fællesskabet eller andre internationale videnskabelige  

 institutter:
 c) udnyttelse af lokal teknologi, udvælgelse af importeret teknologi og  

 dennes tilpasning til AVS-staternes særlige behov:
 d) forbedring af den videnskabelige og tekniske information og  

 dokumentation for at sikre en bedre udbredelse af tendenserne og  

 forskningsresultaterne gennem de nationale, subregionale, regionale og  

 interregionale net og mellem AVS-staterne og Fællesskabet:
 e) formidling af forskningsresultaterne til offentligheden.
 4. Disse forskningsprogrammer skal så vidt muligt samordnes med dem, der  

 iværksættes i AVS-staterne med bistand fra andre finansieringskilder såsom  

 internationale forskningsinstitutter, Fællesskabets medlemsstater eller  

 Fællesskabet selv.
KVINDER OG UDVIKLING ARTIKEL 153 Samarbejdet skal støtte AVS-staternes bestræbelser på:
 a) at opvurdere kvindernes stilling, forbedre deres levevilkår, øge deres  

 økonomiske og sociale rolle og fremme deres fulde deltagelse på lige fod med  

 mændene i produktions- og udviklingsprocessen:
 b) specielt at have opmærksomheden henledt på kvindernes adgang til jord,  

 beskæftigelse, avanceret teknologi, kredit og kooperative foretagender samt  

 til egnede teknologier, der kan lette deres hårde arbejdsvilkår:
 c) at lette kvindernes adgang til uddannelse og undervisning, hvilket  

 anses for at være et afgørende element, der fra begyndelsen skal indgå i  

 udviklingsplanlægningen:
 d) at tilpasse undervisningssystemerne, således at der navnlig tages  

 hensyn til kvindernes behov, ansvar og muligheder:
e) at tillægge den afgørende rolle, som kvinderne spiller i forbindelse  

 med deres families sundhed, ernæring og hygiejne, særlig opmærksomhed.
Det  

 erkendes ligeledes, at kvinderne spiller en afgørende rolle i forbindelse med  

 forvaltningen af naturressourcerne og i forbindelse med miljøbeskyttelsen.  

 Oplysning og uddannelse af kvinderne inden for disse områder er grundlæggende  

 faktorer, som skal overvejes allerede i planlægningsfasen.
Hensigtsmæssige  

 foranstaltninger iværksættes som led i samtlige ovennævnte aktioner for at  

 sikre kvindernes aktive deltagelse deri.
SUNDHED OG ERNÆRING ARTIKEL 154 1. AVS-staterne og Fællesskabet erkender, at sundhedssektoren er vigtig  

 for en bæredygtig og selvbærende udvikling.
Samarbejdet tager sigte på at  

 gøre det lettere for så mange som muligt at få adgang til tilfredsstillende  

 sundhedspleje og dermed på at fremme ligestilling og social retfærdighed,  

 lindre lidelser, lette den økonomiske byrde i forbindelse med sygdom og  

 dødelighed og tilskynde til, at lokalsamfundene reelt deltager i  

 foranstaltninger til fremme af befolkningernes sundhed og velfærd.
 De to parter erkender, at virkeliggørelsen af disse mål forudsætter:
 - en systematisk og langsigtet indsats for at forbedre og udbygge  

 sundhedssektoren:
 - opstilling af retningslinjer og nationale, samlede programmer for  

 sundhedsområdet:
 - en bedre forvaltning og udnyttelse af de eksisterende menneskelige,  

 finansielle og materielle ressourcer.
2. Med henblik herpå tilstræbes det med samarbejdet inden for denne sektor  

 at støtte et funktionelt og levedygtigt sundhedsvæsen, der ikke er for  

 omkostningskrævende, der er kulturelt acceptabelt, geografisk tilgængeligt og  

 teknisk kompetent.
Der lægges i samarbejdet vægt på at tilskynde til en  

 integreret indsats for oprettelse af sundhedstjenester, der er baseret på en  

 udvidelse af det forebyggende sundhedsarbejde, forbedring af  

 behandlingsarbejdet og komplementaritet mellem hospitaler og den primære  

 sundhedstjeneste, i overensstemmelse med politikken for den primære  

 sundhedspleje.
 3. I forbindelse med samarbejdet inden for sundhedssektoren kan der lægges  

 vægt på:
 - forbedring og udvidelse af de primære sundhedstjenester samt udbygning  

 af hospitalerne og vedligeholdelse af det udstyr, der anerkendes som værende  

 væsentligt for, at hele sundhedssystemet kan fungere tilfredsstillende:
 - planlægning og forvaltning af sundhedssektoren, herunder styrkelse af  

 statistiktjenesten, udformning af finansieringsstrategier for  

 sundhedssektoren på nationalt og regionalt plan samt på distriktsplan, idet  

 sidstnævnte er det mest velegnede sted for fremme af samordningen af de  

 primære tjenester, for at yde en første specialbehandling og for at  

 iværksætte programmer til udryddelse af udbredte sygdomme:
 - foranstaltninger til integration af den traditionelle medicin og moderne  

 behandlingsmetoder:
 - programmer og strategier for den basale medicinforsyning, herunder  

 lokale enheder til fremstilling af lægemidler og hjælpematerialer, idet der  

 tages hensyn til den traditionelle farmakope, navnlig for så vidt angår  

 anvendelsen af lægeplanter, som skal undersøges og udvikles:
 - uddannelse af personale som led i et samlet program, herunder  

 planlæggere inden for folkesundheden, overordnet personale, administratorer  

 og specialister og det personale, der arbejder i marken, under hensyntagen  

 til de reelle opgaver, der skal udføres på hvert niveau:
 - støtte til uddannelses- og informationsprogrammer og -kampagner for  

 udryddelse af endemiske sygdomme, forbedring af hygiejnen i det pågældende  

 miljø, bekæmpelse af narkotikamisbrug, smitsomme sygdomme og andre plager,  

 der påvirker befolkningernes sundhed, som led i de integrerede  

 sundhedssystemer:
 - styrkelse i AVS-landene af forskningsinstitutter, universitetsfakulteter  

 og specialskoler, især inden for folkesundheden.
BEFOLKNING OG DEMOGRAFI ARTIKEL 155 1. Samarbejdet på befolkningsområdet tager navnlig sigte på:
 a) at sikre en bedre generel balance i AVS-staterne mellem befolkning,  

 miljøbeskyttelse og naturressourcer på den ene side og frembringelse af  

 økonomiske ressourcer og sociale goder på den anden side:
 b) at afhjælpe regionale skævheder, der skyldes fænomener som interne  

 folkevandringer, afvandringen fra landområderne, byernes hurtige udvikling og  

 en mærkbar forringelse af miljøet:
 c) at imødegå lokale ubalancer mellem befolkning og disponible ressourcer.
 2. De foranstaltninger, hvorved målene i stk. 1 kan nås, skal integreres i  

 uddannelsesprogrammerne og -projekterne samt i sundhedspolitikken og i  

 jordudnyttelsespolitikken, og de omfatter:
 a) oprettelse af statistiske og demografiske tjenester i AVS-staterne  

 eller styrkelse af deres kapacitet på dette område, for at muliggøre  

 indsamling af pålidelige data med henblik på udarbejdelse af en  

 befolkningspolitik:
 b) oplysning af befolkningerne om de demografiske problemer og den  

 demografiske politik:
 c) udformning, iværksættelse og evaluering af programmer eller projekter  

 inden for det demografiske område:
 d) udformning og iværksættelse af politikker for frivillig  

 familieplanlægning:
 e) uddannelse af det personale, som i AVS-staterne skal iværksætte en  

 befolkningspolitik inden for de forskellige sektorer.
3. Foranstaltningerne skal tage hensyn til de lokale kulturelle, sociale  

 og økonomiske vilkår.
De skal udformes og udføres i overensstemmelse med den  

 politik og de programmer, som AVS-staterne har iværksat, og under  

 overholdelse af de grundlæggende rettigheder og det enkelte menneskes frie  

 valg med hensyn til familiestørrelse og planlægning.
 Ved iværksættelsen af foranstaltningerne skal der især tages hensyn til  

 samspillet mellem den demografiske politik og de øvrige politikker.  

 Kvindernes rolle inden for disse forskellige områder betragtes som væsentlig.
AFSNIT XII REGIONALT SAMARBEJDE ARTIKEL 156 1. Fællesskabet støtter AVS-staternes bestræbelser på via regionalt  

 samarbejde og regional integration at fremme en langsigtet økonomisk, social  

 og kulturel udvikling, der er kollektiv, selvstændig, selvbærende og  

 integreret, samt større regional selvforsyning.
 2. Fællesskabets støtte skal ses som et led i de store målsætninger om  

 regionalt samarbejde og regional integration, som AVS-staterne har fastsat  

 eller vil fastsætte på regionalt og interregionalt plan samt på  

 internationalt plan.
 3. For at fremme og øge AVS-staternes kollektive muligheder yder  

 Fællesskabet effektiv bistand, som gør det muligt at styrke den regionale  

 økonomiske integration og at befæste det i artikel 158 og 159 omhandlede  

 funktionelle eller tematiske samarbejde.
 4. Samtidig med, at der tages hensyn til de regionale særegenheder, kan  

 det regionale samarbejde strække sig ud over det geografiske tilhørsforhold.  

 Det omfatter desuden det regionale samarbejde mellem AVS-staterne indbyrdes.
Det vedrører tillige det regionale samarbejde mellem AVS-stater og  

 oversøiske territorier og departementer.
De bevillinger, der er nødvendige  

 for disse territoriers og departementers deltagelse, skal lægges til de  

 bevillinger, AVS-staterne tildeles i henhold til konventionen.
ARTIKEL 157 1. Det regionale samarbejde omfatter foranstaltninger, der aftales mellem - to eller flere eller samtlige AVS-stater, - en eller flere AVS-stater og en/et eller flere tilgrænsende stater,  

 lande eller områder, som ikke hører under AVS, - en eller flere AVS-stater og et eller flere oversøiske territorier eller  

 departementer, - flere regionale organisationer, som AVS-stater er medlemmer af, - en eller flere AVS-stater og regionale organisationer, som AVS-stater er  

 medlemmer af.
 2. Det regionale samarbejde kan ligeledes omfatte projekter og programmer,  

 der aftales mellem to eller flere AVS-stater og et eller flere  

 ikke-tilgrænsende udviklingslande, som ikke er AVS-stater, og, når særlige  

 omstændigheder taler herfor, mellem en enkelt AVS-stat og et eller flere  

 ikke-tilgrænsende udviklingslande, som ikke er AVS-stater.
ARTIKEL 158 1. Som led i det regionale samarbejde lægges der særlig vægt på a) vurdering og udnyttelse af bestående og potentiel dynamisk  

 komplementaritet i alle relevante sektorer.
 b) maksimal udnyttelse af de menneskelige ressourcer i AVS-staterne,  

 optimal og rationel efterforskning efter samt bevarelse, forarbejdning og  

 udnyttelse af AVS-staternes naturressourcer.
 c) fremme af det videnskabelige og tekniske samarbejde mellem  

 AVS-staterne, herunder støtte til faglige bistandsprogrammer mellem  

 AVS-staterne, som fastsat i konventionens artikel 275, litra e).
 d) fremskyndet økonomisk diversificering for at fremme komplementariteten  

 mellem produktionerne, intensivering af samarbejdet og udviklingen inden for  

 og mellem AVS-staternes regioner og mellem disse regioner og de oversøiske  

 territorier og departementer.
 e) fremme af fødevaresikkerheden.
 f) udbygning af et net af forbindelser mellem de enkelte lande eller  

 grupper af lande, som er beslægtede og har fælles karakteristika og  

 problemer, med henblik på at løse sådanne problemer.
 g) maksimal udnyttelse af stordriftsfordele på alle områder, hvor en  

 regional løsning er mere effektiv end en national.
 h) udvidelse af AVS-staternes markeder gennem fremme af samhandelen mellem  

 AVS-stater indbyrdes og mellem AVS-stater og tilgrænsende tredjelande eller  

 oversøiske territorier og departementer.
 i) integration af AVS-staternes markeder gennem liberalisering af deres  

 indbyrdes samhandel og fjernelse af toldmæssige og ikke-toldmæssige, monetære  

 og administrative hindringer.
 2. Der lægges særlig vægt på at fremme og øge den regionale økonomiske  

 integration.
ARTIKEL 159 1. Det regionale samarbejde omfatter under hensyntagen til artikel 158  

 følgende punkter:
 a) landbrug, udvikling af landdistrikterne, herunder fødevareselvforsyning  

 og fødevaresikkerhed:
 b) sundhedsprogrammer, herunder programmer for undervisning, uddannelse,  

 forskning og oplysning vedrørende den primære sundhedstjeneste og bekæmpelse  

 af de vigtigste sygdomme, herunder dyresygdomme:
 c) vurdering, udvikling, udnyttelse og bevarelse af fiskeressourcerne og  

 de marine ressourcer, herunder videnskabeligt og teknisk samarbejde med  

 henblik på overvågningen af de eksklusive økonomiske zoner:
 d) bevarelse og forbedring af miljøet, bl.a. ved programmer til bekæmpelse  

 af ørkendannelse, erosion, afskovning, kystnedbrydning og virkningerne af en  

 omfattende havforurening, herunder større, uforsætlige udledninger af olie og  

 andre forurenende stoffer med henblik på at sikre en rationel og økologisk  

 afbalanceret udvikling:
 e) industrialisering, herunder oprettelse af regionale og interregionale  

 produktions- og afsætningsvirksomheder:
 f) udnyttelse af naturressourcerne, især produktion og distribution af  

 energi:
 g) transport og kommunikation: vej- og jernbanenet, luft- og skibsfart,  

 indre vandveje, postvæsen og telekommunikation, idet etablering,  

 rehabilitering og udbygning af veje og jernbaneforbindelser til havet for  

 AVS-indlandsstaterne har førsteprioritet:
 h) udvikling og udbygning af samhandelen:
 i) støtte til oprettelse eller styrkelse på regionalt plan af  

 betalingsfaciliteterne, herunder kompensations- og finansieringsfaciliteterne  

 inden for handelen:
 j) på de berørte AVS-staters anmodning støtte til foranstaltninger og  

 strukturer til fremme af samordningen af sektorpolitikkerne og  

 strukturtilpasningsbestræbelserne:
 k) hjælp til AVS-staterne til bekæmpelse af ulovlig handel med narkotika  

 på regionalt og interregionalt plan:
 l) støtte til handlingsprogrammer, som iværksættes af AVS- eller  

 AVS/EØF-fag- og handelsorganisationer med henblik på at forbedre produktionen  

 og afsætningen af varer på eksportmarkederne:
 m) undervisning og uddannelse, forskning, videnskab og teknologi, edb,  

 forvaltning, information og kommunikation, oprettelse og styrkelse af  

 uddannelses- og forskningsinstitutioner og af tekniske organisationer, der  

 beskæftiger sig med teknologiudveksling og samarbejde mellem universiteter:
 n) andre servicefag, herunder turisme:
 o) aktiviteter inden for det kulturelle og sociale samarbejde,herunder  

 støtte til de handlingsprogrammer, der iværksættes af AVS-staterne på  

 regionalt plan for at opnå større anerkendelse af kvindernes stilling,  

 forbedre deres levevilkår, øge deres økonomiske og sociale rolle og og  

 tilskynde til, at de deltager fuldt ud i den økonomiske, kulturelle og  

 sociale udviklingsproces.
ARTIKEL 160 1. For at øge virkningen og effektiviteten af det regionale samarbejde  

 planlægges dette for hver region i begyndelsen af den periode, konventionen  

 dækker.
 Denne planlægning, der foretages sammen med AVS-staterne på grundlag af et  

 rammebeløb, der fra starten fastsættes for hver region, bygger på en  

 udveksling af synspunkter mellem samtlige nationale anvisningsberettigede i  

 en region eller en regional organisation, som af disse har fået mandat  

 dertil, Kommissionen og dennes delegerede.
 a) Formålet med planlægningen er i henhold til bestemmelserne i artikel  

 156, stk. 2, at fastlægge et program, hvori anføres:
 - målsektorerne for fællesskabsstøtten:
 - de foranstaltninger og aktioner, der er bedst egnede med henblik på  

 virkeliggørelsen af de mål, der er fastsat for disse sektorer:
 - de projekter og handlingsprogrammer, hvormed disse mål kan nås, såfremt  

 de er blevet nøje fastlagt.
 b) Den udveksling af synspunkter, der indledes i forbindelse med  

 planlægningen, fortsættes under gennemførelsen og opfølgningen: med henblik  

 herpå mødes de nationale anvisningsberettigede for en region eller en  

 regional organisation, som af disse har fået et mandat dertil, Kommissionen  

 og dens delegerede samt de ansvarlige for de regionale projekter og  

 programmer generelt en gang om året for at overvåge, at de regionale  

 programmer gennemføres effektivt.
 2. Projekter og handlingsprogrammer inden for det regionale samarbejde  

 gennemføres under hensyn til dette samarbejdes mål og egenart efter de  

 bestemmelser og procedurer, der er fastsat for det finansielle og faglige  

 samarbejde, når de falder ind under dette.
ARTIKEL 161 1. De regionale organisationer, der har et behørigt mandat fra de berørte  

 AVS-stater, skal spille en betydningsfuld rolle under udformningen og  

 iværksættelsen af de regionale programmer.
 2. De kan gribe ind under planlægningsprocessen samt under iværksættelsen  

 og forvaltningen af de regionale programmer og projekter.
 3. Såfremt en foranstaltning finansieres af Fællesskabet gennem en  

 regional samarbejdsorganisation, fastsættes de finansieringsbetingelser, der  

 skal gælde for de endelige modtagere, efter aftale mellem Fællesskabet og  

 denne organisation med den eller de pågældende AVS-staters samtykke.
ARTIKEL 162 En foranstaltning er regional, når den bidrager direkte til løsningen af  

 et udviklingsproblem, som er fælles for to eller flere lande, gennem fælles  

 foranstaltninger eller samordnede nationale foranstaltninger, og når den  

 opfylder mindst et af følgende kriterier:
 a) på grund af sin beskaffenhed eller fysiske karakteristika strækker den  

 sig nødvendigvis ud over en AVS-stats grænser, og den kan hverken gennemføres  

 af en enkelt stat eller opdeles i nationale foranstaltninger, der kan  

 gennemføres af de enkelte stater selv.
 b) en regional løsning gør det muligt at opnå betydelige  

 stordriftsbesparelser i forhold til nationale foranstaltninger.
 c) foranstaltningen er det regionale eller interregionale udtryk eller et  

 for flere AVS-stater fælles udtryk for en sektorspecifik eller samlet  

 strategi.
 d) omkostningerne og fordelene ved foranstaltningen er ulige fordelt  

 mellem de berørte lande.
ARTIKEL 163 Fællesskabets bidrag i forbindelse med det regionale samarbejde til  

 foranstaltninger, der vil kunne gennemføres delvis på nationalt plan,  

 fastlægges på grundlag af følgende:
 a) foranstaltningen styrker samarbejdet mellem de pågældende AVS-staters  

 administrationer, institutioner eller virksomheder, via regionale  

 organisationer eller ved fjernelse af lovgivningsmæssige eller finansielle  

 hindringer.
 b) flere stater har indgået gensidige forpligtelser vedrørende  

 foranstaltningen, især med hensyn til fordelingen i forbindelse med  

 gennemførelsen heraf og med hensyn til investeringer og forvaltning.
ARTIKEL 164 1. For finansieringsansøgningerne vedrørende de midler, der er forbeholdt  

 det regionale samarbejde, gælder følgende generelle fremgangsmåde:
 a) Ansøgninger om finansiering indgives af hver af de AVS-stater, der  

 deltager i en regional foranstaltning.
b) Når en regional samarbejdsforanstaltning er af en sådan art, at den kan  

 interessere andre AVS-stater, underretter Kommissionen disse eller eventuelt  

 samtlige AVS-stater herom efter aftale med de lande, der har indgivet  

 ansøgningen.
De interesserede AVS-stater bekræfter herefter, hvorvidt de har  

 til hensigt at deltage.
 Uanset denne fremgangsmåde behandler Kommissionen straks  

 finansieringsansøgningen, såfremt den er indgivet af mindst to AVS-stater.  

 Afgørelsen om finansiering træffes, så snart de konsulterede stater har  

 tilkendegivet deres hensigt.
 c) Dersom en enkelt AVS-stat deltager i et samarbejde med stater, der ikke  

 er AVS-stater på de betingelser, der er fastsat i artikel 157, er denne stats  

 ansøgning tilstrækkelig.
 d) Finansieringsansøgninger for så vidt angår regionale  

 samarbejdsforanstaltninger mellem AVS-stater indbyrdes kan indgives af  

 AVS-Ministerrådet eller, efter særlig bemyndigelse, af  

 AVS-Ambassadørudvalget.
 e) De regionale samarbejdsorganisationer kan indgive ansøgninger om  

 finansiering af en eller flere konkrete regionale samarbejdsforanstaltninger  

 på vegne af de AVS-stater, som er medlemmer, og med disses samtykke.
 f) Hver ansøgning om finansiering under det regionale samarbejde skal om  

 nødvendigt indeholde forslag vedrørende:
 i) ejendomsretten til de varer og tjenesteydelser, der skal finansieres  

 som led i foranstaltningen, samt fordelingen af ansvaret for drift og  

 vedligeholdelse:
 ii) udpegelse af den regionale anvisningsberettigede og af den stat eller  

 organisation, der bemyndiges til at undertegne finansieringsaftalen på  

 samtlige deltagende AVS-staters eller AVS-organisationers vegne.
 2. Særlige bestemmelser om indgivelsen af finansieringsansøgninger kan  

 medtages i det vejledende program for hver region.
 3. Den eller de AVS-stater eller regionale organisationer, der deltager i  

 en regional foranstaltning med tredjelande på de betingelser, der er fastsat  

 i artikel 157, kan anmode Fællesskabet om finansiering af den del af denne  

 foranstaltning, som de er ansvarlige for, eller af en del, der står i forhold  

 til de fordele, som de drager af foranstaltningen.
ARTIKEL 165 1. For at fremme det regionale samarbejde mellem de mindst udviklede  

 AVS-stater, AVS-indlandsstaterne og AVS-østaterne tages der allerede under  

 den regionale planlægning og under iværksættelsen særligt hensyn til disse  

 landes specifikke problemer.
 2. Hvad angår finansieringen får de mindst udviklede AVS-stater  

 fortrinsstilling ved projekter vedrørende mindst en AVS-stat fra denne  

 kategori, medens der tages særligt hensyn til AVS-indlandsstaterne og  

 AVS-østaterne, for at overvinde de hindringer, der bremser deres udvikling.
ARTIKEL 166 Fællesskabets finansielle bidrag til gennemførelsen af målene i dette  

 afsnit er anført i artikel 3 i finansprotokollen, der er knyttet til denne  

 konvention.
TREDJE DEL AVS/EØF-SAMARBEJDETS INSTRUMENTER AFSNIT I HANDELSSAMARBEJDE KAPITEL 1 DEN ALMINDELIGE SAMHANDELSORDNING ARTIKEL 167 1. For så vidt angår handelssamarbejde er konventionens mål at fremme  

 samhandelen dels mellem AVS-staterne og Fællesskabet under hensyn til deres  

 respektive udviklingsniveau, dels mellem AVS-staterne indbyrdes.
 2. For at virkeliggøre dette mål vil der i særlig grad blive lagt vægt  

 dels på at lade AVS-staternes samhandel med Fællesskabet opnå yderligere  

 faktiske fordele, dels på at forbedre vilkårene for deres varers adgang til  

 markedet med det formål at øge væksttempoet for deres handel og navnlig for  

 deres eksport til Fællesskabet og sikre en bedre ligevægt i de kontraherende  

 parters samhandel.
 3. Med henblik herpå gennemfører de kontraherende parter bestemmelserne i  

 dette afsnit samt de øvrige relevante foranstaltninger, der er omhandlet i  

 afsnit III i denne del og i konventionens anden del.
ARTIKEL 168 1. Varer med oprindelse i AVS-staterne fritages for told og afgifter med  

 tilsvarende virkning ved indførsel i Fællesskabet.
2. a) Varer med oprindelse i AVS-staterne, - som er opført på listen i bilag II til Traktaten, når de er omfattet af  

 en fælles markedsordning i henhold til Traktatens artikel 40, eller - som ved indførsel i Fællesskabet er underkastet en særordning, der er  

 indført som følge af gennemførelsen af den fælles landbrugspolitik, indføres i Fællesskabet uanset bestemmelserne i den almindelige ordning,  

 der gælder for tredjelande, i henhold til følgende bestemmelser:
 i) varer, der i henhold til de på indførselstidspunktet gældende  

 fællesskabsbestemmelser ikke omfattes af andre importforanstaltninger end  

 told, indføres toldfrit:
 ii) for andre varer end de under i) nævnte træffer Fællesskabet de  

 nødvendige foranstaltninger for at sikre en gunstigere behandling end den  

 mestbegunstigelsesbehandling for samme varer, der indrømmes tredjelande.
 b) Såfremt AVS-staterne i løbet af denne konventions anvendelsesperiode  

 anmoder om, at nye landbrugsprodukter, som ved konventionens ikrafttrædelse  

 ikke er omfattet af en særordning, bliver omfattet af en sådan ordning,  

 behandler Fællesskabet disse anmodninger i samråd med AVS-staterne.
 c) Uanset foranstående vil Fællesskabet som led i de privilegerede  

 forbindelser og AVS/EØF-samarbejdets særlige karakter i hvert enkelt tilfælde  

 undersøge AVS-staternes anmodninger om, at der sikres deres  

 landbrugsprodukter præferenceadgang til fællesskabsmarkedet, og meddele,  

 hvilken afgørelse det har truffet vedrørende disse behørigt begrundede  

 anmodninger om muligt inden fire måneder og under alle omstændigheder inden  

 seks måneder efter deres fremsættelse.
I forbindelse med litra a), nr. ii), træffer Fællesskabet især sine  

 afgørelser under henvisning til de indrømmelser, der måtte være tilstået  

 udviklingslande, som ikke er AVS-stater.
Det tager hensyn til de muligheder,  

 som markedet byder på uden for sæsonen.
 d) Den i litra a) omhandlede ordning træder i kraft samtidig med  

 konventionen og finder anvendelse i hele dennes gyldighedsperiode.
Såfremt Fællesskabet imidlertid i konventionens gyldighedsperiode - lader en eller flere varer omfatte af en fælles markedsordning eller af  

 en særordning indført som led i gennemførelsen af den fælles  

 landbrugspolitik, forbeholder det sig ret til efter konsultationer i  

 Ministerrådet at tilpasse importordningen for disse varer med oprindelse i  

 AVS-staterne.
I så fald finder bestemmelserne i litra a) anvendelse:
- ændrer en fælles markedsordning eller en særordning indført som led i  

 gennemførelsen af den fælles landbrugspolitik, forbeholder det sig ret til  

 efter konsultationer i Ministerrådet at ændre den ordning, som er fastsat for  

 varer med oprindelse i AVS-staterne.
I så fald forpligter Fællesskabet sig  

 til fortsat at indrømme varer med oprindelse i AVS-staterne en fordel  

 svarende til den, der tidligere gjaldt for disse varer i forhold til varer  

 med oprindelse i tredjelande, som indrømmes mestbegunstigelsesbehandling.
e) Dersom Fællesskabet påtænker at indgå en præferenceaftale med  

 tredjelande, underretter det AVS-staterne herom.
På anmodning af AVS-staterne  

 finder der konsultationer sted med henblik på at beskytte disse staters  

 interesser.
ARTIKEL 169 1. Fællesskabet anvender hverken kvantitative restriktioner eller  

 foranstaltninger med tilsvarende virkning over for indførsel af varer med  

 oprindelse i AVS-staterne.
 2. Stk. 1 berører dog ikke den importordning, der gælder for varer, som er  

 omhandlet i artikel 168, stk. 2, litra a), første led.
 Fællesskabet giver AVS-staterne meddelelse om fjernelsen af resterende  

 kvantitative restriktioner for disse varer.
ARTIKEL 170 1. Bestemmelserne i artikel 169 er ikke til hinder for sådanne forbud  

 eller restriktioner vedrørende indførsel, udførsel eller transit, som er  

 begrundet i hensynet til den offentlige sædelighed, den offentlige orden og  

 den offentlige sikkerhed, beskyttelse af menneskers og dyrs liv og sundhed,  

 beskyttelse af planter, beskyttelse af nationale skatte af kunstnerisk,  

 historisk eller arkæologisk værdi eller beskyttelse af industriel og  

 kommerciel ejendomsret.
 2. Sådanne forbud eller restriktioner må dog under ingen omstændigheder  

 udgøre et middel til vilkårlig forskelsbehandling eller en skjult begrænsning  

 af handelen i almindelighed.
 Såfremt anvendelsen af de i stk. 1 nævnte foranstaltninger påvirker en  

 eller flere AVS-staters interesser, afholdes der på anmodning af disse stater  

 konsultationer i henhold til artikel 12, stk. 2, med henblik på at finde en  

 tilfredsstillende løsning.
 3. Bestemmelser om transport af farligt og radioaktivt affald findes i  

 konventionens anden del, afsnit I.
ARTIKEL 171 Importordningen for varer med oprindelse i AVS-staterne må ikke være  

 gunstigere end den ordning, der gælder for samhandelen mellem Fællesskabets  

 medlemsstater.
ARTIKEL 172 Såfremt nye foranstaltninger eller foranstaltninger, der er et led i  

 Fællesskabets programmer for tilnærmelse af love og administrative  

 bestemmelser med henblik på at lette varebevægelserne, ville kunne påvirke en  

 eller flere AVS-staters interesser, underretter Fællesskabet gennem  

 Ministerrådet AVS-staterne herom, inden disse foranstaltninger vedtages.
 For at gøre det muligt for Fællesskabet at tage hensyn til de pågældende  

 AVS-staters interesser, afholdes der på anmodning af disse stater  

 konsultationer i henhold til artikel 12, stk. 2, med henblik på at finde en  

 tilfredsstillende løsning.
ARTIKEL 173 1. Såfremt Fællesskabets gældende retsforskrifter med henblik på at lette  

 varebevægelserne påvirker en eller flere AVS-staters interesser, eller  

 såfremt disse interesser påvirkes af, hvorledes disse retsforskrifter  

 fortolkes, anvendes eller gennemføres, afholdes der på anmodning af de  

 pågældende AVS-stater konsultationer med henblik på at finde en  

 tilfredsstillende løsning.
 2. Med henblik på en tilfredsstillende løsning kan AVS-staterne ligeledes  

 i Ministerrådet påpege andre vanskeligheder, der som følge af  

 foranstaltninger, medlemsstaterne har truffet eller påtænker at træffe, måtte  

 opstå for varebevægelserne.
 3. Fællesskabets kompetente institutioner underretter i videst muligt  

 omfang Ministerrådet om sådanne foranstaltninger med henblik på at sikre  

 effektive konsultationer.
ARTIKEL 174 1. I betragtning af AVS-staternes nuværende udviklingsbehov skal de i  

 denne konventions gyldighedspereiode ikke påtage sig forpligtelser til at  

 indføre varer med oprindelse i Fællesskabet svarende til de forpligtelser,  

 Fællesskabet i medfør af dette kapitel påtager sig til at indføre varer med  

 oprindelse i AVS-staterne.
 2. a) I deres samhandel med Fællesskabet udøver AVS-staterne ingen  

 forskelsbehandling mellem medlemsstaterne, og de indrømmer Fællesskabet en  

 behandling, som ikke er mindre fordelagtig end  

 mestbegunstigelsesbehandlingen.
 b) Fællesskabet udøver ingen forskelsbehandling mellem AVS-staterne på det  

 handelsmæssige område, jf. dog denne konventions særlige bestemmelser.
 c) Den under litra a) nævnte mestbegunstigelsesbehandling finder ikke  

 anvendelse på de økonomiske og handelsmæssige forbindelser mellem  

 AVS-staterne eller mellem en eller flere AVS-stater og andre udviklingslande.
ARTIKEL 175 Hver af de kontraherende parter tilsender Ministerrådet sin toldtarif  

 senest 3 måneder efter, at konventionen er trådt i kraft, medmindre dette  

 allerede er sket i forbindelse med gennemførelsen af de tidligere  

 AVS/EØF-konventioner.
Hver af de kontraherende parter meddeler ligeledes  

 senere ændringer i tariffen, efterhånden som sådanne træder i kraft.
ARTIKEL 176 1. Begrebet »varer med oprindelsesstatus« med henblik på  

 anvendelsen af dette kapitel samt metoderne for administrativt samarbejde i  

 forbindelse hermed er defineret i protokol nr. 1.
 2. Ministerrådet kan vedtage ændringer af protokol nr. 1.
 3. Såfremt begrebet »varer med oprindelsesstatus« for en bestemt  

 vare endnu ikke er defineret i medfør af stk. 1 eller 2, anvender hver af de  

 kontraherende parter fortsat egne bestemmelser.
ARTIKEL 177 1. Såfremt anvendelsen af bestemmelserne i dette kapitel medfører  

 alvorlige forstyrrelser i en erhvervssektor i Fællesskabet eller i en eller  

 flere medlemsstater eller bringer disses finansielle stabilitet udadtil i  

 fare, eller såfremt der opstår vanskeligheder, der vil kunne medføre en  

 forringelse af situationen i en erhvervssektor inden for Fællesskabet eller i  

 en af dettes regioner, kan Fællesskabet træffe eller tillade den pågældende  

 medlemsstat at træffe beskyttelsesforanstaltninger.
Sådanne foranstaltninger  

 samt deres varighed og gennemførelsesbestemmelserne hertil meddeles omgående  

 Ministerrådet.
2. Fællesskabet og medlemsstaterne forpligter sig til ikke at anvende  

 andre midler i protektionistisk øjemed eller for at hindre  

 strukturudviklingen.
Fællesskabet afholder sig fra at gøre brug af  

 beskyttelsesforanstaltninger med tilsvarende virkning.
 3. Beskyttelsesforanstaltningerne skal begrænses til foranstaltninger, der  

 bringer mindst mulig forstyrrelse i samhandelen mellem de kontraherende  

 parter i forbindelse med virkeliggørelsen af denne konventions mål, og de må  

 ikke være mere omfattende end absolut nødvendigt for at afhjælpe de opståede  

 vanskeligheder.
 4. Ved beskyttelsesforanstaltningernes gennemførelse tages der hensyn til  

 omfanget af den pågældende eksport fra AVS-staterne til Fællesskabet og til  

 udviklingsmulighederne for denne eksport.
ARTIKEL 178 1. Der afholdes forudgående konsultationer om anvendelse af  

 beskyttelsesklausulen, hvad enten det drejer sig om iværksættelse eller  

 forlængelse af foranstaltningerne.
Fællesskabet meddeler AVS-staterne alle  

 nødvendige oplysninger med henblik på sådanne konsultationer samt  

 oplysninger, der gør det muligt at fastslå, i hvilket omfang indførsel af en  

 bestemt vare fra en eller flere AVS-stater har fremkaldt de i artikel 177,  

 stk. 1, nævnte virkninger.
 2. Beskyttelsesforanstaltningerne eller ethvert arrangement, som indgås  

 mellem de pågældende AVS-stater og Fællesskabet, træder i kraft efter  

 konsultationerne.
 3. De forudgående konsultationer, der er omhandlet i stk. 1 og 2, er dog  

 ikke til hinder for, at Fællesskabet eller medlemsstaterne kan træffe  

 øjeblikkelige foranstaltninger i overensstemmelse med artikel 177, stk. 1,  

 når særlige omstændigheder har gjort sådanne foranstaltninger påkrævede.
 4. For at lette undersøgelsen af forhold, der kan fremkalde  

 markedsforstyrrelser, indføres der en mekanisme, der skal sikre en statistisk  

 overvågning af udførslen af visse varer fra AVS-staterne til Fællesskabet.
 5. De kontraherende parter forpligter sig til at afholde regelmæssige  

 konsultationer med henblik på at finde tilfredsstillende løsninger på de  

 problemer, som anvendelsen af beskyttelsesklausulen måtte medføre.
 6. De forudgående og de regelmæssige konsultationer samt den  

 overvågningsmekanisme, der er nævnt i stk. 1-5, iværksættes i henhold til  

 protokol nr. 4.
ARTIKEL 179 På anmodning af en af de berørte kontraherende parter tager Ministerrådet  

 hensyn til de økonomiske og sociale følgevirkninger af beskyttelsesklausulens  

 anvendelse.
ARTIKEL 180 Såfremt der gennemføres beskyttelsesforanstaltninger, eller disse ændres  

 eller ophæves, tages der særligt hensyn til de mindst udviklede AVS-staters,  

 AVS-indlandsstaternes og AVS-østaternes interesser.
ARTIKEL 181 For at sikre en effektiv anvendelse af denne konventions bestemmelser om  

 handels- og toldsamarbejde er de kontraherende parter enige om at underrette  

 og konsultere hinanden.
 Ud over de tilfælde, hvor der udtrykkeligt i henhold til artikel 167-180  

 skal foretages konsultationer, afholdes der på anmodning af Fællesskabet  

 eller AVS-staterne konsultationer på de betingelser, som er fastsat i  

 procedurereglerne i artikel 12, navnlig i følgende tilfælde:
1) såfremt de kontraherende parter påtænker at træffe handelsmæssige  

 foranstaltninger, som påvirker en eller flere kontraherende parters  

 interesser inden for denne konventions rammer, underretter de Ministerrådet  

 herom.
Der afholdes konsultationer på anmodning af de pågældende  

 kontraherende parter, for at deres respektive interesser kan tages i  

 betragtning.
 2) såfremt AVS-staterne i løbet af denne konventions anvendelsesperiode  

 finder, at de af de i artikel 168, stk. 2, litra a), omhandlede  

 landbrugsprodukter, der ikke er omfattet af en særordning, bør omfattes af en  

 sådan, kan der afholdes konsultationer i Ministerrådet.
 3) såfremt en af de kontraherende parter finder, at varebevægelserne  

 hindres som følge af gældende ret hos en anden kontraherende part, denne rets  

 fortolkning, anvendelse eller gennemførelse.
 4) såfremt Fællesskabet eller medlemsstaterne træffer  

 beskyttelsesforanstaltninger i overensstemmelse med artikel 177, kan der på  

 anmodning af de berørte kontraherende parter afholdes konsultationer i  

 Ministerrådet om disse foranstaltninger, navnlig med henblik på at sikre  

 overholdelsen af artikel 177, stk. 3.
 Konsultationerne skal afsluttes inden tre måneder.
KAPITEL 2 SÆRFORPLIGTELSER VEDRØRENDE ROM OG BANANER ARTIKEL 182 Indtil en fælles markedsordning for alkohol træder i kraft og uanset  

 artikel 167, stk. 1, finder protokol nr. 6 anvendelse på indførsel i  

 Fællesskabet af varer under KN-kode 22 08 40 10, 22 08 40 90, 22 08 90 11 og  

 22 08 90 19 - rom, arrak og tafia - med oprindelse i AVS-staterne.
ARTIKEL 183 Med henblik på at forbedre produktions- og afsætningsvilkårene for bananer  

 med oprindelse i AVS-staterne er de kontraherende parter enige i målsætningen  

 i protokol nr. 5.
ARTIKEL 184 Dette kapitel og protokol nr. 5 og 6 finder ikke anvendelse på  

 forbindelserne mellem AVS-staterne og de franske oversøiske departementer.
KAPITEL 3 HANDEL MED TJENESTEYDELSER ARTIKEL 185 1. De kontraherende parter erkender, at handelen med tjenesteydelser er af  

 betydning for udviklingen af AVS-staternes økonomi som følge af den stigende  

 rolle, som denne sektor indtager inden for international handel, og dens  

 betydelige vækstpotentiale.
 2. AVS-staterne og Fællesskabet erkender, at det mål, der på lang sigt  

 skal nås på dette område, er en gradvis liberalisering af handelen med  

 tjenesteydelser samtidig med, at målene for de nationale politikker  

 tilgodeses, og der tages behørigt hensyn til AVS-staternes udviklingsniveau.
 3. AVS-staterne og Fællesskabet erkender desuden, at det vil være  

 hensigtsmæssigt og nødvendigt at udvikle samarbejdet inden for denne sektor,  

 når resultaterne af de multilaterale handelsforhandlinger foreligger.
 4. De kontraherende parter vil derfor forhandle om ændringer af eller  

 tillæg til denne konvention for at tage hensyn til og udnytte resultaterne af  

 de multilaterale handelsforhandlinger, der føres inden for GATT.
 5. Efter afslutningen af de i stk. 4 nævnte forhandlinger, der skal finde  

 sted i Ministerrådet, kan dette vedtage ændringer til dette kapitel.
AFSNIT II SAMARBEJDE PÅ RÅVAREOMRÅDET KAPITEL 1 STABILISERING AF EKSPORTINDTÆGTERNE FOR LANDBRUGSRÅVARER ARTIKEL 186 1. Med henblik på at afbøde de skadelige virkninger af ustabile  

 eksportindtægter og for at hjælpe AVS-staterne med at overvinde en af de  

 væsentligste hindringer for deres økonomiske stabilitet, rentabilitet og  

 fortsatte vækst samt for at støtte dem i deres udviklingsbestræbelser, og  

 således gøre det muligt for dem at skabe økonomiske og sociale fremskridt for  

 deres befolkninger ved at bidrage til sikringen af disses købekraft,  

 gennemføres der en ordning, som har til formål at garantere en stabilisering  

 af indtægterne fra AVS-staternes eksport til Fællesskabet eller andre  

 bestemmelsessteder som defineret i artikel 189 af varer, som deres økonomi er  

 afhængig af, og som påvirkes af svingninger i priser eller i mængder eller i  

 begge dele.
 2. For at nå disse mål skal de overførte midler i overensstemmelse med  

 gensidige forpligtelser, der fastlægges i hvert enkelt tilfælde mellem  

 AVS-modtagerstaten og Kommissionen, anvendes enten i den sektor i bredest  

 mulig forstand, hvor der er registreret et fald i eksportindtægterne, og her  

 komme de økonomiske beslutningstagere til gode, der er ramt af dette fald,  

 eller, hvor det er hensigtsmæssigt, anvendes til diversificeringsformål, idet  

 de enten kanaliseres til andre egnede produktionssektorer, i princippet inden  

 for landbruget, eller anvendes til forarbejdning af landbrugsprodukter.
ARTIKEL 187 1. Ordningen omfatter følgende varer: KN-kode 1. Jordnødder med skal eller  

 afskallede 1202 2. Jordnøddeolie 1508 3. Kakaobønner 1801 4. Kakaoskaller,  

 kakaohinder og andet kakaoaffald 1802 5. Kakaomasse 1803 6. Kakaosmør 1804 7.  

 Kakaopulver 1805 8. Rå eller brændt kaffe 0901 110901 22 9. Ekstrakter,  

 essenser og koncentrater 2101 10 11 af kaffe 2101 10 19 10. Bomuld, ikke kartet eller kæmmet 5201 11. Bomuldslinters 1404 20 12. Kokosnødder 0801 10 13. Kopra 1203 14. Kokosolie 1513 11 1513 19 15. Palmeolie 1511 16. Palmekerneolie 1513 21 1513 29 17. Palmenødder og -kerner 1207 10 18. Rå huder og skind 4101 104101 30 4102 4103 10 19. Læder af hornkvæg 4104 104104 29 4104 31 11 4104 31 19 4104 31 30 4104  

 39 10 20. Læder af fåre- og lammeskind 4105 21. Læder af gede- og gedekidskind 4106 22. Træ, groft tildannet på to eller flere sider 4403 23. Træ, savet 4407 24. Friske bananer 0803 00 10 25. Tørrede bananer 0803 00 90 26. Te 0902 27. Rå sisal 5304 10 28. Vanille 0905 29. Kryddernelliker 0907 30. Uld, ikke kartet eller kæmmet 5101 31. Fine dyrehår af angoraged 5102 10 50 32. Gummi arabicum 1301 20 00 33. Pyrethrum: pyrethrumekstrakt 1211 90 10 1302 14 34. Flygtige vegetabilske olier 3301 113301 29 35. Sesamfrø 1207 40 36. Akajounødder og -mandler 0801 30 37. Peber 0904 38. Rejer 0306 13 0306 23 39. Tiarmet og ottearmet blæksprutte 0307 41 0307 49 0307 51 0307 59 40. Bomuldsfrø 1207 20 41. Oliekager 2305 2306 10 2306 50 2306 60 2306 90 93 42. Gummi 4001 43. Ærter 0708 10 0713 10 0713 20 44. Bønner 0708 20 0713 310713 39 ex 0713 90 45. Linser 0713 40 46. Muskatnød og muskatblomme 0908 10 0908 20 47. Sheanødder (karitenødder) 1207 92 48. Olie af sheanødder (karitenødder) ex 1515 90 40 ex 1515 90 99 49. Mangofrugter ex 0804 50 2. For at tage hensyn til den berørte AVS-stats interesser betragter  

 Kommissionen generelt ved ordningens anvendelse a) hver enkelt af varerne i stk. 1:
b) varegrupperne omfattende 1 og 2, 3-7, 8 og 9, 10 og 11, 12-14, 15-17,  

 18-21, 22 og 23, 24 og 25 samt 47 og 48, som en vare i henhold til dette kapitel.
ARTIKEL 188 Såfremt en eller flere varer, der ikke er opført på listen i artikel 187,  

 men som en eller flere AVS-staters økonomi i betydelig grad er afhængig af,  

 tolv måneder efter denne konventions ikrafttræden påvirkes af kraftige  

 svingninger, træffer Ministerrådet senest seks måneder efter at den eller de  

 pågældende AVS-stater har fremsat anmodning herom, afgørelse om, hvorvidt  

 denne eller disse varer skal optages på listen, under hensyn til bl.a.  

 beskæftigelsen, forringelsen af bytteforholdet mellem Fællesskabet og den  

 pågældende AVS-stat og denne AVS-stats udviklingsniveau samt de forhold, der  

 karakteriserer varer med oprindelse i Fællesskabet.
ARTIKEL 189 1. Stabiliseringsordningen omfatter indtægter fra a) de enkelte AVS-staters eksport til Fællesskabet af de varer, der er  

 nævnt i artikel 187, stk. 2:
 b) eksporten fra de AVS-stater, der er omfattet af undtagelsen i stk. 2,  

 til de andre AVS-stater af de varer, der er nævnt i artikel 187, stk. 2, og  

 for hvilke denne undtagelse gælder:
 c) eksporten uanset bestemmelsessted fra de AVS-stater, der er omfattet af  

 undtagelsen i stk. 3, af de varer, der er nævnt i artikel 187, stk. 2.
 2. På anmodning af en eller flere AVS-stater kan Ministerrådet på grundlag  

 af en rapport, som Kommissionen udarbejder ud fra relevante oplysninger, som  

 forelægges af den eller de AVS-stater, der har fremsat anmodningen, senest  

 seks måneder efter, at anmodningen er fremsat, vedtage, at ordningen skal  

 finde anvendelse på denne eller disse AVS-staters eksport til de øvrige  

 AVS-stater af en eller flere af de i artikel 187, stk. 1, nævnte varer.
 3. Hvis det på grundlag af de relevante oplysninger vedrørende  

 gennemsnittet for de to år, der går forud for anvendelsesåret, viser sig, at  

 mindst 70% af en AVS-stats samlede eksportindtægter fra de af ordningen  

 omfattede varer, ikke stammer fra eksport til Fællesskabet, gælder ordningen  

 automatisk for denne stats eksport af hver af de i artikel 187, stk. 2,  

 nævnte varer uanset bestemmelsessted.
 For de mindst udviklede AVS-staters vedkommende er ovennævnte sats 60%.
 Kommissionen kontrollerer, at disse kriterier opfyldes i hvert  

 anvendelsesår og af hver AVS-stat.
ARTIKEL 190 Det beløb, der nævnes i den finansprotokol, som er knyttet til  

 konventionen, afsættes i finansprotokollens gyldighedsperiode til  

 stabiliseringsordningen med henblik på det i artikel 186 anførte formål.  

 Beløbet skal dække samtlige forpligtelser i forbindelse med ordningen.
Det  

 forvaltes af Kommissionen.
ARTIKEL 191 1. Det i artikel 190 nævnte samlede beløb opdeles i et antal lige store,  

 årlige rater svarende til det antal år, som finansprotokollen finder  

 anvendelse i.
 2. Ethvert restbeløb ved slutningen af hvert af anvendelsesårene for den  

 finansprotokol, der er knyttet til konventionen, bortset fra det sidste,  

 fremføres automatisk til det følgende år.
ARTIKEL 192 Ordningens midler tillægges de renter, der påløber ved i perioden 1. april  

 - 30. juni at placere et beløb svarende til halvdelen af hver årlig rate på  

 markedet efter fradrag af forskud og overførsler i løbet af denne periode.
 Ordningens midler tillægges de renter, der påløber ved i perioden 1. juli  

 - 31. marts at placere et beløb svarende til anden halvdel af hver årlig rate  

 på markedet efter fradrag af forskud og overførsler i løbet af denne anden  

 periode.
 Enhver del af en årlig rate, der ikke er blevet udbetalt i form af forskud  

 eller overførsler, vil fortsat få tillagt renter, der godskrives ordningens  

 midler, indtil den anvendes det følgende regnskabsår.
ARTIKEL 193 De disponible midler i hvert anvendelsesår udgøres af summen af følgende:
 1. den årlige rate, eventuelt efter fradrag eller tillæg af de beløb, der  

 er anvendt eller frigjort i medfør af artikel 194, stk. 1:
 2. de midler, der er fremført i medfør af artikel 191, stk. 2:
 3. påløbne renter i medfør af artikel 192.
ARTIKEL 194 1. Såfremt det samlede grundlag for overførslerne i et anvendelsesår,  

 beregnet i henhold til artikel 197 samt eventuelt nedsat i henhold til  

 artikel 202-204, overstiger ordningens midler for det pågældende år, anvendes  

 der forlods for hvert år, undtagen det sidste, automatisk indtil 25% af det  

 følgende års rate.
 2. Såfremt de disponible midler efter anvendelse af stk. 1 stadig er  

 mindre end det i stk. 1 nævnte samlede grundlag for overførslerne i samme  

 anvendelsesår, nedsættes hvert overførselsgrundlag med 10%.
 3. Såfremt de således fastlagte samlede overførsler efter den i stk. 2  

 omhandlede nedsættelse er mindre end de disponible midler, fordeles  

 restbeløbet på hver overførsel proportionelt med de foretagne nedsættelser.
 4. Såfremt det samlede beløb for de overførsler, der eventuelt giver  

 anledning til udbetaling, efter den i stk. 2 omhandlede nedsættelse  

 overstiger de disponible midler, tager Ministerrådet situationen op til  

 vurdering på grundlag af en rapport fra Kommissionen om ordningens  

 sandsynlige udvikling og undersøger, hvilke dispositioner der skal træffes  

 inden for konventionens rammer med henblik på at afhjælpe situationen.
ARTIKEL 195 Hvad angår restbeløb af det i artikel 190 nævnte samlede beløb, herunder  

 de i artikel 192 omhandlede renter, som måtte være til stede efter udløbet af  

 det sidste år, hvor ordningen anvendes inden for rammerne af den  

 finansprotokol, der er knyttet til konventionen, a) tilbagebetales de midler, der er frigjort i medfør af de i artikel 197,  

 stk. 3 og 4, omhandlede procentsatser, til den enkelte AVS-stat i forhold til  

 det eller de beløb, der er opkrævet hos den i henhold til disse bestemmelser:
 b) træffer Ministerrådet, såfremt der stadig efter anvendelse af  

 bestemmelserne i litra a) er restbeløb, afgørelse om deres anvendelse.
ARTIKEL 196 1. Ordningen finder anvendelse på indtægter fra en AVS-stats eksport af de  

 i artikel 187, stk. 2, nævnte varer, såfremt indtægterne fra eksport uanset  

 bestemmelsessted af de pågældende varer i løbet af det år, der går forud for  

 anvendelsesåret, dog ikke indtægter fra genudførsel, har udgjort mindst 5% af  

 denne stats samlede vareeksportindtægter.
For sisals vedkommende fastsættes  

 satsen til 4%.
 2. For de mindst udviklede AVS-stater samt AVS-indlandsstaterne og  

 AVS-østaterne fastsættes satsen i stk. 1 til 1%.
 3. Hvis der som følge af en naturkatastrofe er sket et væsentligt fald i  

 produktionen af den pågældende vare i det år, der går forud for  

 anvendelsesåret, beregnes den i stk. 1 omhandlede sats på grundlag af  

 gennemsnittet af eksportindtægterne for denne vare i løbet af de tre år, der  

 går forud for katastrofeåret.
 Ved et væsentligt fald i produktionen forstås et fald svarende til mindst  

 50% i forhold til den gennemsnitlige produktion i de tre år, der går forud  

 for katastrofeåret.
ARTIKEL 197 1. Med henblik på ordningens iværksættelse beregnes et referenceniveau og  

 et overførselsgrundlag for hver AVS-stat og for eksporten af hver vare, der  

 er nævnt i artikel 187, stk. 1, til Fællesskabet eller andre  

 bestemmelsessteder som defineret i artikel 189.
 2. Referenceniveauet svarer til genemsnittet af eksportindtægterne i en  

 periode på seks kalenderår, der går forud for hvert anvendelsesår, bortset  

 fra de to år med hhv. det højeste og laveste tal.
3. Differencen mellem referenceniveauet og de faktiske indtægter i et  

 givet kalenderår, nedsat med et beløb svarende til 4,5% af dette  

 referenceniveau, udgør overførselsgrundlaget.
For de mindst udviklede  

 AVS-staters vedkommende er denne sats 1%.
 4. De i stk. 3 omhandlede nedsættelser anvendes ikke for de mindst  

 udviklede AVS-staters og AVS-indlandsstaternes vedkommende, hvis differencen  

 mellem referenceniveauet og de faktiske indtægter er mindre end 2 mio. ecu,  

 og for AVS-østaternes vedkommende hvis denne difference er mindre end 1 mio.  

 ecu.
Nedsættelsen af differencen mellem referenceniveauet og de faktiske  

 indtægter kan i intet tilfælde overstige - 20% for de mindst udviklede AVS-stater og AVS-indlandsstaterne, - 30% for de øvrige AVS-stater.
 5. Overførselsbeløbet udgøres af overførselsgrundlaget efter eventuel  

 anvendelse af bestemmelserne i artikel 202-204 og artikel 194.
ARTIKEL 198 1. Såfremt en AVS-stat - begynder at forarbejde en vare, der traditionelt er blevet eksporteret i  

 uforarbejdet stand, eller - begynder at eksportere en vare, som den ikke traditionelt har  

 produceret, kan ordningen iværksættes på grundlag af et referenceniveau beregnet ud  

 fra de tre år, der går forud for anvendelsesåret.
2. Overførselsgrundlaget for de AVS-stater, der omfattes af undtagelsen - i artikel 189, stk. 2, beregnes ved, at der til indtægterne fra  

 eksporten af de(n) pågældende vare(r) til Fællesskabet føjes indtægterne fra  

 eksporten til de øvrige AVS-stater, - i artikel 189, stk. 3, beregnes ud fra indtægterne fra eksporten uanset  

 bestemmelsessted af de(n) pågældende vare(r).
ARTIKEL 199 1. For at sikre, at stabiliseringsordningen fungerer effektivt og hurtigt,  

 indføres der et statistisk samarbejde mellem hver AVS-stat og Kommissionen.
 2. AVS-staterne sender Kommissionen de årsstatistikker, der nævnes i  

 fælleserklæringen i bilag XLIII.
3. Disse oplysninger skal sendes til Kommissionen senest den 31. marts i  

 det år, der følger efter anvendelsesåret.
Sker dette ikke, mister den  

 pågældende AVS-stat enhver ret til overførsel for den eller de berørte varer  

 i det pågældende anvendelsesår.
ARTIKEL 200 1. Ordningen gennemføres for de på listen i artikel 187 opførte varer, a) som er bragt i fri omsætning i Fællesskabet, eller b) som der bliver omfattet af proceduren for aktiv forædling med henblik  

 på forarbejdning.
 2. De statistikker, der skal anvendes for at foretage de i artikel 197  

 nævnte beregninger, er dem, som De Europæiske Fællesskabers Statistiske  

 Kontor beregner og offentliggør.
3. Med hensyn til de AVS-stater, der er omfattet af undtagelsen a) i artikel 189, stk. 2, er statistikkerne for eksporten af den eller de  

 pågældende varer til andre AVS-stater dem, der fremkommer ved, at den mængde,  

 der er eksporteret af den pågældende AVS-stat, multipliceres med den  

 gennemsnitlige enhedsværdi for Fællesskabets import, der er beregnet og  

 offentliggjort af De Europæiske Fællesskabers Statistiske Kontor, eller i  

 mangel heraf den pågældende AVS-stats statistikker.
 b) i artikel 189, stk. 3, er statistikkerne for eksporten uanset  

 bestemmelsessted af den eller de pågældende varer dem, der fremkommer ved, at  

 den mængde, der er eksporteret af den pågældende AVS-stat, multipliceres med  

 den gennemsnitlige enhedsværdi for Fællesskabets import, der er beregnet og  

 offentliggjort af De Europæiske Fællesskabers Statistiske Kontor, eller i  

 mangel heraf den pågældende AVS-stats statistikker:
 4. I tilfælde af markante uoverensstemmelser mellem De Europæiske  

 Fællesskabers Statistiske Kontors statistikker og den pågældende AVS-stats  

 finder der konsultationer sted mellem AVS-staten og Kommissionen.
ARTIKEL 201 Der foretages ingen overførsel, såfremt det af Kommissionens og den  

 pågældende AVS-stats fælles undersøgelse af sagen fremgår, at faldet i  

 indtægterne fra eksporten til Fællesskabet skyldes diskriminerende  

 foranstaltninger eller en diskriminerende politik, der skader Fællesskabet.
ARTIKEL 202 Overførselsgrundlaget nedsættes i forhold til faldet i indtægterne fra  

 eksporten til Fællesskabet af den pågældende vare, hvis det efter  

 Kommissionens og den berørte AVS-stats fælles undersøgelse viser sig, at  

 faldet skyldes handelspolitiske foranstaltninger truffet af AVS-staten eller  

 dennes økonomiske beslutningstagere med det formål at begrænse udbuddet:  

 nedsættelsen kan i sidste instans føre til, at overførselsgrundlaget  

 bortfalder.
ARTIKEL 203 Såfremt undersøgelsen dels af udviklingen i AVS-statens eksport til  

 samtlige bestemmelsessteder og i vedkommende AVS-stats produktion af den  

 pågældende vare, dels af udviklingen i efterspørgslen i Fællesskabet viser,  

 at der er sket betydelige ændringer, afholdes der konsultationer mellem  

 Kommissionen og den pågældende AVS-stat for at fastslå, om  

 overførselsgrundlaget skal fastholdes eller nedsættes og i givet fald med  

 hvor meget.
ARTIKEL 204 Overførselsgrundlaget for en given vare kan under ingen omstændigheder  

 overstige det beløb, der beregnes på grundlag af den pågældende AVS-stats  

 eksport til samtlige bestemmelsessteder.
ARTIKEL 205 1. Efter afslutningen af undersøgelsen, der foretages sammen med  

 AVS-staten, træffer Kommissionen afgørelse om overførsel: undersøgelsen  

 omfatter såvel de statistiske oplysninger som fastsættelsen af det  

 overførselsgrundlag, der kan give anledning til udbetaling.
 2. For hver overførsel skal der indgås en overførselsoverenskomst mellem  

 den pågældende AVS-stat og Kommissionen.
ARTIKEL 206 1. Den pågældende AVS-stat og Kommissionen træffer alle nødvendige  

 foranstaltninger for at sikre, at udbetalinger af forskud og overførsler sker  

 hurtigt i overensstemmelse med proceduren i artikel 207.
 2. Bestemmelserne i artikel 205 finder tilsvarende anvendelse på forskud.
ARTIKEL 207 1. Såfremt AVS-staten i henhold til artikel 199, stk. 3, har fremsendt  

 samtlige nødvendige statistiske oplysninger inden den 31. marts i det år, der  

 følger efter anvendelsesåret, underretter Kommissionen senest den 30. april  

 samme år hver enkelt AVS-stat om dens situation for hver af de i artikel 187,  

 stk. 2, nævnte varer, som denne stat har eksporteret i løbet af det  

 pågældende år.
2. Den pågældende AVS-stat og Kommissionen gør deres yderste for at sikre,  

 at de i artikel 201, 202 og 203 omhandlede procedurer afsluttes senest den  

 30. juni i det pågældende år.
Ved udløbet af denne frist underretter  

 Kommissionen AVS-staten om det overførselsbeløb, der fastsættes under  

 behandlingen af sagen.
 3. Med forbehold af artikel 206 træffer Kommissionen senest den 31. juli i  

 det pågældende år afgørelse om samtlige overførsler bortset fra sådanne, i  

 forbindelse med hvilke konsultationerne ikke er blevet afsluttet.
 4. Den 30. september i det pågældende år aflægger Kommissionen rapport til  

 Ambassadørudvalget om, hvor langt behandlingen af samtlige overførsler er  

 nået.
ARTIKEL 208 1. I tilfælde af uenighed mellem en AVS-stat og Kommissionen om  

 resultaterne af de undersøgelser og konsultationer, der er nævnt i artikel  

 201-203 og artikel 199, stk. 3, har AVS-staten, uden at dens mulighed for  

 eventuelt at påberåbe sig artikel 352 herved indskrænkes, ret til at indlede  

 en mæglingsprocedure.
 2. Denne mæglingsprocedure gennemføres af en sagkyndig, der udpeges af  

 Kommissionen og den pågældende AVS-stat i fællesskab.
 3. Konklusionerne af mæglingsproceduren meddeles inden to måneder fra  

 denne udpegelse den pågældende AVS-stat og Kommissionen, som tager hensyn  

 hertil i sin overførselsafgørelse.
 Den pågældende AVS-stat og Kommissionen gør deres yderste for, at denne  

 afgørelse træffes senest den 31. oktober efter modtagelsen af anmodningen.
 4. Mæglingsproceduren må ikke medføre, at behandlingen af de øvrige  

 overførsler vedrørende samme anvendelsesår forsinkes.
ARTIKEL 209 1. Dersom anvendelsen af artikel 196 og 197 fører til en konstatering af,  

 at der er grundlag for overførsel, tilsender den pågældende AVS-stat inden en  

 måned efter modtagelsen af den i artikel 207, stk. 1, omhandlede underretning  

 Kommissionen en tilbundsgående analyse vedrørende den sektor, hvor  

 indtægtsfaldet har fundet sted, årsagerne til dette fald, den politik,  

 myndighederne fører i denne forbindelse, samt de projekter, programmer og  

 foranstaltninger, hvortil modtagerstaten forpligter sig til at anvende  

 midlerne i overensstemmelse med målene i artikel 186, stk. 2.
 2. Dersom AVS-modtagerstaten i overensstemmelse med artikel 186, stk. 2,  

 agter at anvende midlerne uden for den sektor, hvor indtægtsfaldet har fundet  

 sted, meddeler den Kommissionen grundene til denne anvendelse af midlerne.
 3. De projekter, programmer og foranstaltninger, hvortil  

 AVS-modtagerstaten forpligter sig til at anvende de overførte midler,  

 gennemgås af Kommissionen sammen med den pågældende AVS-stat.
 4. Såfremt der i den sektor, som overførslen er beregnet på, allerede er  

 indledt tilpasningsforanstaltninger, der tager sigte på en omstrukturering af  

 de forskellige produktions- og eksportaktiviteter, eller der er indledt  

 diversificeringsforanstaltninger, skal anvendelsen af midlerne ske i  

 overensstemmelse med en eventuel sammenhængende reformpolitik inden for de  

 berørte sektorer og kan om nødvendigt understøtte en sådan politik.
ARTIKEL 210 Når der er opnået enighed om anvendelsen af midlerne, undertegner  

 AVS-staten og Kommissionen en protokol, hvori der opstilles en ramme for  

 gensidige forpligtelser, og hvori det nærmere anføres, hvorledes midlerne fra  

 overførslen skal anvendes i de forskellige stadier af de foranstaltninger,  

 der er opnået enighed om.
ARTIKEL 211 1. Ved undertegnelsen af den overførselsoverenskomst, der er omhandlet i  

 artikel 205, stk. 2, indbetales overførselsbeløbet i ecu på en rentebærende  

 konto, hvortil der kræves to underskrifter, nemlig AVS-statens og  

 Kommissionens.
Renterne krediteres denne konto.
 2. Beløbet på den i stk. 1 omhandlede konto frigøres, efterhånden som de i  

 protokollen om anvendelse af midlerne anførte foranstaltninger iværksættes,  

 dersom bestemmelserne i artikel 212 er blevet overholdt.
 3. Procedurerne i stk. 2 finder tilsvarende anvendelse på de  

 »counterpart«-midler, der eventuelt frigøres.
ARTIKEL 212 1. Inden tolv måneder efter frigørelsen af midlerne sender  

 AVS-modtagerstaten Kommissionen en rapport om anvendelsen af de overførte  

 midler.
 2. Hvis den i stk. 1 omhandlede rapport ikke fremsendes rettidigt, eller  

 hvis den giver anledning til bemærkninger, anmoder Kommissionen den  

 pågældende AVS-stat om at gøre rede for grundene hertil, og denne er  

 forpligtet til at svare herpå inden to måneder.
 3. Efter udløbet af den frist, der er nævnt i stk. 2, kan Kommissionen,  

 efter først at have forelagt Ministerrådet sagen og efter at have underrettet  

 den pågældende AVS-stat, tre måneder efter afslutningen af denne procedure  

 stille anvendelsen af afgørelser om nye overførsler i bero, så længe denne  

 stat ikke har meddelt de krævede oplysninger.
 Denne foranstaltning meddeles omgående den pågældende AVS-stat.
KAPITEL 2 SÆRFORPLIGTELSER VEDRØRENDE SUKKER ARTIKEL 213 1. I overensstemmelse med artikel 25 i Lome-konventionen AVS-EØF,  

 undertegnet den 28. februar 1975, og med protokol nr. 3, der er knyttet som  

 bilag dertil, har Fællesskabet, uanset de øvrige bestemmelser i nærværende  

 konvention, givet tilsagn om i en ikke nærmere fastsat periode og til  

 garanterede priser at købe og indføre nærmere aftalte mængder rørsukker, som  

 råsukker eller hvidt sukker, som har oprindelse i de rørsukkerproducerende og  

 -eksporterende AVS-stater, og som disse stater har forpligtet sig til at  

 levere til Fællesskabet.
 2. Gennemførelsesbestemmelserne til ovennævnte artikel 25 er fastsat i den  

 i stk. 1 nævnte protokol nr. 3. Denne protokols ordlyd er som protokol nr. 8  

 knyttet til nærværende konvention.
 3. Bestemmelserne i artikel 177 i nærværende konvention finder ikke  

 anvendelse i forbindelse med nævnte protokol.
 4. Med henblik på anvendelsen af nævnte protokols artikel 8 kan der i  

 nærværende konventions anvendelsesperiode rettes henvendelse til de herved  

 oprettede institutioner.
 5. Bestemmelserne i nævnte protokols artikel 8, stk. 2, finder anvendelse,  

 såfremt nærværende konvention ophører med at have virkning.
6. Erklæringerne i bilag XIII, XXI og XXII til slutakten til  

 Lome-konventionen AVS-EØF, undertegnet den 28. februar 1975, bekræftes, og  

 bestemmelserne deri finder fortsat anvendelse.
Disse erklæringer er knyttet  

 som bilag til nærværende konvention uden ændringer.
 7. Denne artikel og den i stk. 1 nævnte protokol nr. 3 finder ikke  

 anvendelse på forbindelserne mellem AVS-staterne og de franske oversøiske  

 departementer.
KAPITEL 3 MINEPRODUKTER:
SÆRLIG FINANSIERINGSFACILITET (SYSMIN) ARTIKEL 214 1. Der indføres en særlig finansieringsfacilitet, som tager sigte på de  

 AVS-stater, hvis minesektor er vigtig for deres økonomi, og som enten står  

 over for allerede konstaterede vanskeligheder, eller som kan forudses at  

 ville få vanskeligheder i en nær fremtid.
2. Formålet med denne facilitet er at bidrage til at tilvejebringe et mere  

 solidt og tillige bredere grundlag for AVS-staternes udvikling ved at støtte  

 deres bestræbelser - på at beskytte deres mineproduktions- og mineeksportsektor ved hjælp af  

 understøttende eller forebyggende foranstaltninger, som tager sigte på at  

 afbøde de for deres økonomi alvorlige følger af, at sektoren ikke længere er  

 levedygtig på grund af en nedgang i deres produktions- eller eksportkapacitet  

 og/eller i eksportindtægterne fra mineprodukter, der skyldes betydelige  

 teknologiske eller økonomiske ændringer eller midlertidige eller uforudselige  

 forstyrrelser, som den pågældende stat og den virksomhed, der forvalter den  

 berørte sektor, ingen indflydelse har på.
Der vil blive lagt særlig vægt på  

 at tilpasse virksomhedernes konkurrenceevne til ændringerne i  

 markedsvilkårene:
 - eller på at diversificere og udvide grundlaget for deres økonomiske  

 vækst, navnlig ved for de staters vedkommende, der er stærkt afhængige af  

 eksporten af et mineprodukt, at bidrage til gennemførelsen af  

 udviklingsprojekter og -programmer, der allerede er påbegyndt, og som er  

 bragt i alvorlig fare på grund af stærkt faldende eksportindtægter fra dette  

 mineprodukt.
3. Under forfølgelsen af disse mål vil støtten - blive tilpasset den pågældende AVS-stats behov for økonomisk  

 omstrukturering:
 - på tidspunktet for fastlæggelsen og iværksættelsen heraf tage hensyn til  

 de kontraherende parters gensidige interesser.
ARTIKEL 215 1. Den særlige finansieringsfacilitet, der er omhandlet i artikel 214, er  

 møntet på de AVS-stater, som eksporterer til Fællesskabet, og som i mindst to  

 af de fire år, der går forud for deres anmodning om bistand, har hentet a) enten mindst 15% af deres eksportindtægter fra eksport af et af  

 følgende produkter: kobber (herunder cobalt), phosphater, mangan, bauxit og  

 aluminiumoxid, tin, jernmalm, også agglomereret, og uran:
 b) eller mindst 20% af deres eksportindtægter fra eksport af samtlige  

 mineprodukter (med undtagelse af andre ædle mineraler end guld, og af olie og  

 gas).
 For de mindst udviklede AVS-stater samt AVS-indlandsstaterne og  

 AVS-østaterne er den i litra a) nævnte sats dog 10% og den i litra b) nævnte  

 sats 12%.
 Ved beregningen af de tærskler, der er nævnt ovenfor i litra a) og b),  

 tages der ikke hensyn til eksportindtægter fra mineprodukter, som ikke er  

 omfattet af ordningen.
 2. Den særlige finansieringsfacilitet kan anvendes, når det på baggrund af  

 ovennævnte mål:
 a) konstateres eller kan forventes, at levedygtigheden for en eller flere  

 virksomheder inden for minesektoren er blevet eller vil blive alvorligt  

 berørt af midlertidige eller uforudselige vanskeligheder af teknisk,  

 økonomisk eller politisk art, som den pågældende stat eller virksomhed ingen  

 indflydelse har på, og når en sådan forringelse af levedygtigheden fører til  

 eller kan føre til et betydeligt fald i den pågældende AVS-stats indtægter -  

 navnlig vurderet på grundlag af et fald i produktions- eller  

 eksportkapaciteten for det pågældende produkt på omkring 10% - og/eller til  

 en forringelse af dens udenrigshandelsbalance:
 En forudselig forringelse af levedygtigheden er karakteriseret ved en  

 begyndende forringelse af produktionsapparatet og indvirkningen heraf på  

 landets økonomi.
b) eller for så vidt angår det under stk. 1, litra a), omhandlede tilfælde  

 konstateres, at et stærkt fald i eksportindtægterne fra det pågældende  

 mineprodukt i forhold til gennemsnittet for de to år, der går forud for  

 undersøgelsesåret, bringer gennemførelsen af allerede påbegyndte  

 udviklingsprojekter eller -programmer i alvorlig fare.
For at der kan tages  

 hensyn til et sådant fald, skal dette - skyldes tekniske, økonomiske eller politiske vanskeligheder: det må  

 ikke, direkte eller indirekte, være fremkaldt kunstigt som følge af den  

 pågældende AVS-stats eller de pågældende økonomiske beslutningstageres  

 politik og foranstaltninger:
 - give sig udslag i en tilsvarende nedgang på mindst 10% i de samlede  

 eksportindtægter for det år, der går forud for undersøgelsesåret.
 Med ovennævnte vanskeligheder tages der sigte på forstyrrelser såsom  

 uheld, alvorlige tekniske forstyrrelser, alvorlige indenrigs~ eller  

 udenrigspolitiske begivenheder, betydelige økonomiske og teknologiske  

 forandringer eller betydelige handelsmæssige ændringer i forbindelserne med  

 Fællesskabet.
 3. En AVS-stat kan anmode om finansiel bistand over de midler, der er  

 afsat til den særlige finansieringsfacilitet, dersom betingelserne i stk. 1  

 og 2 i denne artikel er opfyldt.
ARTIKEL 216 1. Den bistand, der er omhandlet i artikel 215, skal anvendes til  

 virkeliggørelsen af målene for ordningen som anført i artikel 214, stk. 2.
 - Når de to parter anser det for muligt og hensigtsmæssigt at bevare eller  

 genoprette den eller de berørte minevirksomheders levedygtighed, skal  

 bistanden anvendes til at finansiere projekter eller programmer, herunder  

 også projekter og programmer med henblik på finansiel omstrukturering af de  

 berørte virksomheder, med det formål at bevare, genoprette eller  

 rationaliserere den pågældende produktions- og ekportkapacitet på et  

 levedygtigt niveau.
 - Når de to parter ikke anser det for muligt at bevare eller genoprette  

 levedygtigheden, har bistanden til formål at udvide grundlaget for økonomisk  

 vækst gennem finansiering af levedygtige horisontale eller vertikale  

 omstillings- eller diversificeringsprojekter eller -programmer.
 - Målsætningen om diversificering kan efter fælles aftale ligeledes søges  

 gennemført, dersom økonomien i betydelig grad er afhængig af det pågældende  

 mineprodukt, selv i det tilfælde, hvor levedygtigheden kan genoprettes.
 - I tilfælde af anvendelse af artikel 215, stk. 2, litra b), søges  

 målsætningen om diversificering gennemført ved iværksættelse af en  

 finansiering, som skal bidrage til gennemførelsen af udviklingsprojekter  

 eller -programmer uden for minesektoren, som allerede er påbegyndt, og som er  

 bragt i fare.
 2. I denne forbindelse tages der i afgørelsen om tildeling af midler til  

 projekter eller programmer behørigt hensyn til de økonomiske interesser og de  

 sociale følgevirkninger af en sådan bistand i den pågældende AVS-stat og i  

 Fællesskabet, og den tilpasses den pågældende AVS-stats behov for økonomisk  

 omstrukturering.
 Som led i de undersøgelser, der er gennemført i forbindelse med artikel  

 215, stk. 1, litra b), vil Fællesskabet og den pågældende AVS-stat i  

 fællesskab forsøge systematisk at fastlægge anvendelsesområdet og de nærmere  

 bestemmelser for den eventuelle bistand, således at denne ikke kommer til at  

 skade konkurrerende mineprodukter fra Fællesskabet.
 En vurdering af ovennævente elementer og hensyntagen hertil indgår som led  

 i den analyse, der er omhandlet i artikel 217, stk. 2.
3. Der lægges særlig vægt på - forarbejdnings- og transportaktiviteter, især på regionalt plan, samt på  

 en tilfredsstillende integration af minesektoren i landets samlede økonomiske  

 og sociale udviklingsproces:
 - præventive foranstaltninger, der skal gøre det muligt at mindske  

 eventuelle forstyrrende virkninger mest muligt ved at tilpasse teknologien,  

 forbedre det lokale personales tekniske og forvaltningsmæssige kompetence og  

 tilpasse det lokale personales færdigheder til virksomhedernes  

 forvaltningsteknik:
 - samt en forøgelse af AVS-staternes videnskabelige og teknologiske  

 kapacitet med hensyn til produktion af nye materialer.
ARTIKEL 217 1. Anmodningen om bistand skal indeholde oplysninger om arten af de  

 opståede problemer, de konstaterede eller forventede følger af  

 forstyrrelserne både for landet og for den eller de berørte minevirksomheder  

 samt oplysninger, i form af et identifikationsskema, om de foranstaltninger  

 eller aktioner, der er iværksat, eller som ønskes iværksat for at råde bod på  

 problemerne.
 Anmodningen fremsættes, så snart ovennævnte følger er klarlagte, og der  

 gives en frist på højst tolv måneder til udarbejdelse af sagsmaterialet.
2. Før Fællesskabet træffer afgørelse, foretages der systematisk en  

 teknisk, økonomisk og finansiel analyse af den pågældende minesektor for at  

 vurdere såvel anmodningens berettigelse som det projekt eller program,  

 hvortil bistanden skal anvendes.
Denne analyse, som skal være meget grundig,  

 tager med henblik på fastlæggelsen af bistanden navnlig hensyn til udsigterne  

 på verdensmarkedet og, uden at dette berører artikel 216, stk. 2, første  

 afsnit, til situationen på fællesskabsmarkedet for de pågældende produkter.  

 Den skal desuden omfatte en analyse af de eventuelle følgevirkninger af en  

 sådan bistand for medlemsstaternes konkurrerende mineproduktion samt af de  

 eventuelle virkninger for den pågældende AVS-stat, hvis bistanden ikke ydes.  

 Formålet hermed er at undersøge:
 - om det pågældende produktionsapparats levedygtighed er eller vil kunne  

 blive bragt i fare, og om denne levedygtighed kan genoprettes, eller om det  

 vil være mere hensigtsmæssigt at yde bistand til diversificering.
 - eller om det i artikel 215, stk. 2, litra b), omhandlede fald i  

 eksportindtægterne bringer gennemførelsen af de allerede påbegyndte  

 udviklingsprojekter eller -programmer i alvorlig fare.
Analysen gennemføres efter procedurerne for det finansielle og faglige  

 samarbejde.
Gennemførelsen heraf nødvendiggør et snævert samarbejde med  

 AVS-staten og dens berørte økonomiske beslutningstagere.
 3. Der træffes afgørelse under et om spørgsmålet om bistandens  

 berettigelse og om finansieringsforslaget.
 Fællesskabet og AVS-staten træffer de nødvendige foranstaltninger for at  

 fremskynde gennemgangen af ansøgningerne og for at muliggøre en hurtig  

 iværksættelse af den egnede bistand.
ARTIKEL 218 1. Om nødvendigt kan der over facilitetens midler ydes faglig bistand til  

 udformning og overvågning af projektet.
 2. De procedurer, der gælder for en sådan bistand, og  

 gennemførelsesbestemmelserne herfor er dem, der er fastsat i konventionens  

 afsnit om samarbejde med henblik på udviklingsfinansiering.
ARTIKEL 219 1. Til det i artikel 214 anførte formål anvender Fællesskabet for  

 gyldighedsperioden for den finansprotokol, der er knyttet til konventionen,  

 det samlede beløb, der er nævnt i denne protokol, til dækning af samtlige  

 dets forpligtelser i henhold til den særlige finansieringsfacilitet.
Det  

 beløb, der afsættes til denne facilitet, forvaltes af Kommissionen.
2. a) Det opdeles i et antal lige store årlige rater svarende til antallet  

 af anvendelsesår.
Ministerrådet kan hvert år, undtagen det sidste år, på  

 grundlag af en rapport, som forelægges det af Kommissionen, bemyndige forlods  

 anvendelse af højst 50% af raten for det følgende år, såfremt der er behov  

 herfor:
 b) ethvert overskydende beløb, der måtte være tilbage ved slutningen af  

 hvert anvendelsesår for finansprotokollen, der er knyttet til konventionen,  

 bortset fra det sidste år, overføres automatisk til det følgende år:
 c) de midler, der står til rådighed for hvert anvendelsesår, udgøres  

 derfor af følgende:
- den årlige rate, nedsat med de i henhold til litra a) eventuelt anvendte  

 beløb, og - midler overført i henhold til litra b):
 d) såfremt de midler, der står til rådighed for et anvendelsesår, er  

 utilstrækkelige, nedsættes de fastsatte beløb tilsvarende, jf. dog  

 bestemmelserne i litra a), b) og c).
 Inden udløbet af finansprotokollens anvendelsesperiode træffer  

 Ministerrådet afgørelse om anvendelsen af eventuelt overskydende dele af det  

 samlede beløb.
 3. Kommissionen fastsætter størrelsen af den i artikel 215 omhandlede  

 bistand på baggrund af, hvilke midler der er til rådighed under den særlige  

 finansieringsfacilitet, arten af de projekter eller programmer, hvortil  

 midlerne skal anvendes, mulighederne for samfinansiering samt den pågældende  

 mineindustris relative betydning for AVS-statens økonomi.
 4. Der kan i intet tilfælde tildeles en enkelt AVS-stat mere end 35% af de  

 midler, der er til rådighed efter anvendelsen af stk. 2, litra c). Når der er  

 tale om bistand i henhold til artikel 215, stk. 1, litra b), er satsen 15%.
 5. Den bistand, der tildeles AVS-staten inden for rammerne af den særlige  

 finansieringsfacilitet, kan af denne videreformidles til den endelige  

 låntager på andre finansielle betingelser, der fastsættes i  

 finansieringsafgørelsen, og som er resultatet af en analyse af  

 bistandsprojektet, der foretages på grundlag af de sædvanlige økonomiske og  

 finansielle kriterier for den pågældende projekttype.
 6. Den analyse, der er omhandlet i artikel 217, finansieres over  

 facilitetens midler.
 7. I undtagelsestilfælde i forbindelse med en nødsituation, som i første  

 omgang skal bekræftes og begrundes i analysen, kan der ydes et forskud til en  

 AVS-stat, som måtte anmode derom, som delvis forhåndsfinansiering af det  

 pågældende projekt eller program.
AFSNIT III SAMARBEJDE MED HENBLIK PÅ UDVIKLINGSFINANSIERING KAPITEL 1 ALMINDELIGE BESTEMMELSER AFDELING 1 MÅL ARTIKEL 220 Målet for samarbejdet med henblik på udviklingsfinansiering er gennem  

 ydelse af tilstrækkelige finansielle midler og passende faglig bistand:
 a) at støtte og fremme AVS-staternes bestræbelser på at opnå en integreret  

 social, kulturel og økonomisk udvikling, som er selvbestemt, selvcentreret og  

 selvbærende på lang sigt, og som bygger på gensidig interesse og indbyrdes  

 afhængighed:
 b) at bidrage til at hæve levestandarden for befolkningerne i AVS-staterne  

 samt øge deres velfærd:
 c) at fremme foranstaltninger, der vil kunne mobilisere lokalsamfundenes  

 initiativ, og som kan sikre en aktiv deltagelse af de personer, der er  

 berørte af planlægningen og gennemførelsen af udviklingsprojekterne:
 d) at bidrage til, at befolkningen i videst muligt omfang får gavn af  

 udviklingsprocessen:
 e) at bidrage til at udvikle AVS-staternes kapacitet med hensyn til  

 innovation, tilpasning og omdannelse af teknologi:
 f) at bidrage til, at efterforskning efter, bevaring, forarbejdning,  

 bearbejdning og udnyttelse af AVS-staternes naturressourcer sker på optimal  

 og rationel vis for at støtte deres bestræbelser med henblik på  

 industrialisering og økonomisk diversificering:
 g) at støtte og fremme den optimale udvikling af AVS-staternes  

 menneskelige ressourcer:
 h) at fremme en stigning i strømmen af finansielle midler til  

 AVS-staterne, således at AVS-staternes udviklingsbehov kan imødekommes, og at  

 støtte AVS-staternes bestræbelser på at harmonisere det internationale  

 samarbejde om deres udvikling gennem samfinansieringsaktioner sammen med  

 andre finansieringsinstitutter eller tredjemand:
 i) at bidrage til at lette gældsbyrden, som er en væsentlig hindring for  

 AVS-staternes udviklingsperspektiver på lang sigt, samtidig med at der sikres  

 en stigning i de ikke-gældsskabende overførsler, og konventionens forskellige  

 instrumenter udvikles og iværksættes på samordnet og integreret måde:
 j) at fremme og mobilisere ressourcer til støtte for levedygtige,  

 effektive og vækstorienterede tilpasningsprogrammer:
 k) at søge nye metoder til fremme af de direkte, private investeringer i  

 AVS-staterne, at støtte udviklingen af en sund, blomstrende og dynamisk  

 privat sektor i AVS-staterne og fremme strømmen af private, såvel nationale  

 som udenlandske, investeringer til AVS-staternes produktionssektorer:
 l) at fremme samarbejdet mellem AVS-staterne indbyrdes samt deres  

 regionale samarbejde:
 m) at gøre det muligt at oprette mere afbalancerede økonomiske og sociale  

 forbindelser og skabe bedre forståelse mellem AVS-staterne, Fællesskabets  

 medlemsstater og resten af verden med henblik på en ny økonomisk  

 verdensorden:
 n) at give AVS-stater, der som følge af naturkatastrofer eller usædvanlige  

 omstændigheder med tilsvarende virkninger, har alvorlige økonomiske og  

 sociale vanskeligheder af ekstraordinær karakter, mulighed for at modtage  

 katastrofebistand:
 o) at hjælpe de mindst udviklede AVS-stater, AVS-indlandsstaterne og  

 AVS-østaterne med at overvinde de specifikke hindringer, som hæmmer deres  

 udviklingsbestræbelser.
AFDELING 2 PRINCIPPER ARTIKEL 221 Samarbejdet med henblik på udviklingsfinansiering a) iværksættes på nationalt og regionalt plan på grundlag af de  

 udviklingsmål, -strategier og -prioriteter, som AVS-staterne har vedtaget, og  

 i overensstemmelse med disse, idet der tages hensyn til staternes respektive  

 geografiske, sociale og kulturelle karakteristika samt til deres særlige  

 muligheder:
 b) gennemføres på meget liberale betingelser:
 c) sikrer, at tilførslen af midler sker på et mere forudsigeligt og  

 regelmæssigt grundlag:
 d) sikrer, at AVS-staterne deltager i forvaltningen og anvendelsen af de  

 finansielle midler, samt at der sker en effektiv decentralisering af  

 beslutningsmyndigheden:
 e) styrker og udnytter AVS-staternes menneskelige ressourcer og  

 eksisterende administrative strukturer mest muligt:
 f) er fleksibelt og tilpasset den enkelte AVS-stats situation samt det  

 pågældende projekts eller programs særlige art:
 g) gennemføres med et minimum af administrative formaliteter og efter  

 enkle og rationelle procedurer, således at projekterne og programmerne kan  

 iværksættes hurtigt og effektivt:
 h) sikrer, at den faglige bistand kun ydes på den eller de pågældende  

 AVS-staters anmodning, at den er af den fastsatte kvalitet, at den  

 imødekommer et behov og er omkostningseffektiv og omfatter foranstaltninger  

 til hurtig og effektiv uddannelse af det personale i AVS-staterne, der skal  

 overtage de iværksatte projekter og programmer.
AFDELING 3 RETNINGSLINJER ARTIKEL 222 1. De foranstaltninger, der finansieres inden for rammerne af  

 konventionen, iværksættes i nært samarbejde mellem AVS-staterne og  

 Fællesskabet under overholdelse af princippet om ligestillede partnere.
 2. Det henhører under AVS-staternes ansvarsområde:
 a) at opstille mål og prioriteter for de vejledende programmer:
 b) at udvælge projekterne og programmerne:
 c) at udarbejde projekt- og programmaterialet:
 d) at udarbejde, forhandle og indgå kontrakter:
 e) at gennemføre og forvalte projekterne og programmerne:
 f) at vedligeholde projekterne og programmerne.
 3. Det henhører under AVS-staternes og Fællesskabets fælles ansvarsområde:
 a) i de fælles institutioner at udstikke de generelle retningslinjer for  

 samarbejdet med henblik på udviklingsfinansiering:
 b) at vedtage de vejledende programmer:
 c) at forundersøge projekterne og programmerne:
 d) at sikre lige vilkår for deltagelse i udbud og kontrakter:
 e) at overvåge og evaluere virkningerne og resultaterne af projekterne og  

 programmerne:
 f) at sikre en hensigtsmæssig, hurtig og effektiv gennemførelse af  

 projekterne og programmerne.
 4. Det henhører under Fællesskabets ansvarsområde at træffe  

 finansieringsafgørelser vedrørende projekterne og programmerne.
ARTIKEL 223 Medmindre andet er fastsat i konventionen, vedtages eller anses enhver  

 afgørelse, der kræver en af de kontraherende parters godkendelse, for  

 vedtaget 60 dage efter meddelelsen fra den anden part.
AFDELING 4 ANVENDELSESOMRÅDE ARTIKEL 224 Inden for rammerne af konventionen omfatter samarbejdet med henblik på  

 udviklingsfinansiering:
 a) investeringsprojekter og -programmer:
 b) rehabilitering af projekter og programmer:
 c) sektorspecifikke og generelle importstøtteprogrammer i henhold til  

 artikel 225: der kan være tale om:
i) sektorspecifikke importprogrammer (SIP) vedrørende varer og/eller ii) sektorspecifikke importprogrammer (SIP) i form af bistand i fremmed  

 valuta, der frigøres i rater til finansiering af sektorspecifik import,  

 og/eller iii) generelle importprogrammer (GIP) i form af bistand i fremmed valuta,  

 der frigøres i rater til finansiering af generel import af et bredt udsnit af  

 varer:
 d) budgetmæssig støtte til afhjælpning af den stramme interne  

 finanssituation gennem anvendelse af »counterpart«-midlerne fra de  

 forskellige fællesskabsinstrumenter:
 e) støtte til foranstaltninger, der bidrager til at lette gældsbyrden og  

 afhjælpe betalingsbalanceproblemerne:
 f) programmer vedrørende fagligt samarbejde:
 g) iværksættelse af fleksible metoder med henblik på at støtte  

 nærsamfundets egen indsats.
 h) stadigt tilbagevendende udgifter (bl.a. løbende udgifter til  

 administration, drift og vedligeholdelse, i lokal og fremmed valuta) i  

 forbindelse med nye, igangværende og afsluttede projekter og programmer:
 i) i konkrete tilfælde de supplerende udgifter, der afholdes af  

 AVS-staterne, og som udelukkende vedrører administrationen og overvågningen  

 af de projekter og programmer, der finansieres af Den Europæiske  

 Udviklingsfond, i det følgende benævnt »Fonden«:
 j) kreditlinjer og støtte til regionale betalingsmekanismer og til  

 transaktioner i forbindelse med eksportkreditter i AVS-staterne:
 k) kapitalinteresser:
 l) en kombination af alle eller en del af ovennævnte elementer, der er  

 integreret i sektorspecifikke udviklingsprogrammer.
ARTIKEL 225 De sektorspecifikke importprogrammer finansieres efter anmodning over det  

 vejledende programs midler for at støtte de foranstaltninger, som den  

 pågældende AVS-stat har truffet inden for den eller de sektorer, hvortil der  

 i henhold til artikel 281 anmodes om bistand.
Importprogrammerne har til  

 formål at bidrage til produktionssektorernes optimale ydelse, til udvidelse  

 af produktions- og eksportkapaciteten, overførsel eller udvikling af  

 teknologi og til opfyldelse af menneskets fundamentale behov.  

 Importprogrammerne kan omfatte finansiering af input til produktionssystemet,  

 såsom kapitaludstyr og mellemprodukter, råvarer, reservedele, gødning,  

 insekticider og leverancer til forbedring af ydelserne og niveauet inden for  

 sundhedsvæsenet og undervisningssystemet.
Endvidere kan de midler, der er  

 afsat til strukturtilpasningsstøtte, anvendes til sektorspecifikke  

 importprogrammer som omhandlet i artikel 224, litra c), nr. i) og ii), og til  

 generelle importprogrammer som omhandlet i artikel 224, litra c), nr. iii).
ARTIKEL 226 Medmindre andet bestemmes, anvendes »counterpart«-midlerne fra  

 de forskellige fællesskabsinstrumenter målrettet til finansiering af lokale  

 udgifter i forbindelse med:
 a) Fondens projekter og programmer inden for rammerne af det vejledende  

 program:
 b) andre aftalte projekter og programmer:
 c) særlige budgetkonti inden for rammerne af AVS-staternes offentlige  

 udgiftsprogrammer, såsom programmerne på områderne sundhed, undervisning,  

 uddannelse, skabelse af arbejdspladser samt miljøbeskyttelse:
 d) foranstaltninger til afbødning af de negative sociale følgevirkninger  

 af strukturtilpasningen: disse foranstaltninger kan omfatte:
 i) bistand til lokale organisationer, såsom kooperativer og andre former  

 for sammenslutninger med henblik på gensidig hjælp:
 ii) støtte til målgrupper inden for ernæring og sundhed samt til  

 modernisering af sundhedstjenesternes infrastruktur:
 iii) omskoling og videreuddannelse:
 iv) førskoleundervisning og undervisning på primærniveauet, navnlig i  

 ugunstigt stillede områder:
 v) istandsættelse, vedligeholdelse og modernisering af den økonomiske og  

 sociale infrastruktur:
 vi) udbetaling af udtrædelsespenge til arbejdstagere i den offentlige  

 eller halvoffentlige sektor, der afskediges, eller bidrag til, at de kan  

 bevare deres beskæftigelse i en bestemt periode, eller støtte til søgning  

 efter anden beskæftigelse:
 vii) levering af eller bidrag til indkøb af basalt udstyr:
 viii) små, stærkt arbejdsintensive projekter, som vil kunne skabe  

 beskæftigelse for ufaglærte arbejdstagere, unge og kvinder og samtidig sikre  

 dem en uddannelse samt bidrage til genoprettelse eller udvikling af  

 infrastrukturen i såvel land- som byområder:
 ix) styrkelse af AVS-statens lederes evne til at administrere sociale  

 programmer:
 x) foranstaltninger, der skal hjælpe kvinder, ældre, handicappede og andre  

 sårbare grupper, for hvem de negative sociale følgevirkninger af  

 strukturtilpasningen er særlig mærkbare.
ARTIKEL 227 1. Der kan ydes midler til en AVS-stat til finansiering af stadigt  

 tilbagevendende udgifter (som omfatter administrations-, vedligeholdelses- og  

 driftsudgifter), således at der sikres optimal udnyttelse af investeringer,  

 som er af ganske særlig betydning for den pågældende AVS-stats økonomiske og  

 sociale udvikling, og hvis udnyttelse midlertidigt medfører en byrde for  

 AVS-staten eller for andre bistandsberettigede modtagere.
Denne støtte kan  

 for tidligere eller nye igangværende projekter og programmer dække de løbende  

 administrations- og driftsudgifter såsom:
 a) udgifter, der påløber i indkøringsperioden, i forbindelse med  

 etableringen, igangsætningen og driften af investeringsprojekter og  

 -programmer:
 b) udgifter til drift, vedligeholdelse og/eller administration af  

 investeringsprojekter og -programmer, der er iværksat tidligere.
 2. Finansieringen af de stadigt tilbagevendende udgifter i de mindst  

 udviklede AVS-stater får særbehandling.
ARTIKEL 228 Den finansielle bistand i henhold til konventionen kan anvendes til  

 dækning af samtlige lokale og eksterne udgifter i forbindelse med projekterne  

 og programmerne.
AFDELING 5 BISTANDSOMRÅDER ARTIKEL 229 1. Inden for rammerne af den prioritering, som den eller de pågældende  

 AVS-stater har foretaget på såvel nationalt som regionalt plan, kan der ydes  

 bistand til projekter og programmer inden for samtlige sektorer eller  

 områder, der er nævnt i konventionen, og denne bistand kan navnlig vedrøre:
 a) udvikling af landbruget og landdistrikterne, herunder især programmer,  

 der tager sigte på selvforsyning med fødevarer og fødevaresikkerhed:
 b) industrialisering, håndværk, energi, minedrift og turisme:
 c) økonomisk og social infrastruktur:
 d) strukturforbedringer inden for produktionssektorerne:
 e) bevarelse og beskyttelse af miljøet:
 f) prospektering, efterforskning og udnyttelse af naturressourcer:
 g) uddannelses- og undervisningsprogrammer, videnskabelig og teknisk  

 grundforskning og anvendt forskning, teknologisk tilpasning og innovation  

 samt overførsel af teknologi:
 h) industrifremme og -information:
 i) markedsføring og salgsfremmende foranstaltninger:
 j) fremme, udvikling og styrkelse af små og mellemstore nationale og  

 regionale virksomheder:
 k) støtte til nationale og regionale udviklingsbanker og  

 finansieringsinstitutter samt til kompensations- og betalingsinstitutter, der  

 skal fremme den regionale samhandel og samhandelen mellem AVS-staterne:
 l) mikroprojekter til udvikling af nærsamfundet:
 m) transport og kommunikation, navnlig fremme af luftfart og skibsfart:
 n) bedre udnyttelse af fiskeressourcerne:
 o) udvikling og optimal udnyttelse af de menneskelige ressourcer under  

 særlig hensyntagen til kvindens rolle i udviklingen:
 p) forbedring af infrastrukturen og tjenesteydelserne på det sociale og  

 kulturelle område, navnlig med hensyn til sundhed, boligforhold,  

 vandforsyning osv.:
 q) bistand til faglige og kommercielle AVS- og AVS/EØF-organisationer med  

 henblik på at forbedre produktionen og afsætningen af varer på de eksterne  

 markeder:
 r) støtte til strukturtilpasningsprogrammer for derigennem også at bidrage  

 til at lette gældsbyrden:
 s) investeringsfremme og -støtte:
 t) udviklingsaktioner, der forelægges af økonomiske, kulturelle, sociale  

 og uddannelsesmæssige organisationer som led i det decentrale samarbejde,  

 navnlig når AVS-staternes indsats og organisationsmetoder på området forenes  

 med Fællesskabets.
 2. Disse projekter og programmer kan ligeledes omfatte tematiske  

 foranstaltninger såsom:
 a) bekæmpelse af tørke og ørkendannelse og beskyttelse af  

 naturressourcerne:
 b) støtte til AVS-staterne med hensyn til forebyggelse af og beredskab i  

 forbindelse med katastrofer, bl.a. til udarbejdelse af systemer til  

 forudsigelse af og hurtig alarm i tilfælde af katastrofer med henblik på at  

 mindske følgerne heraf:
 c) bekæmpelse af endemiske og epidemiske sygdomme hos mennesker:
 d) hygiejne og primært sundhedsarbejde:
 e) bekæmpelse af endemiske kvægsygdomme:
 f) energisparebestræbelser:
 g) generelt langsigtede foranstaltninger, som strækker sig ud over en  

 bestemt tidshorisont.
AFDELING 6 FINANSIERINGSBERETTIGEDE ARTIKEL 230 1. Der kan i henhold til konventionen ydes finansiel bistand til følgende  

 enheder eller organer:
 a) AVS-stater:
 b) regionale eller mellemstatslige organer, som en eller flere AVS-stater  

 er deltagere i, og som er bemyndiget af disse:
 c) fælles organer, som er oprettet af AVS-staterne og Fællesskabet for at  

 forfølge visse specifikke mål.
 2. Der kan ligeledes med den eller de pågældende AVS-staters samtykke ydes  

 finansiel bistand til:
 a) offentlige eller halvoffentlige nationale og/eller regionale organer,  

 AVS-staternes ministerier eller lokale forvaltninger, og navnlig  

 finansieringsinstitutter og udviklingsbanker:
 b) AVS-staternes selskaber og virksomheder:
 c) en fællesskabsmedlemsstats virksomheder, for at sætte disse i stand til  

 ud over den indsats, de allerede selv gør, at gennemføre produktive projekter  

 på en AVS-stats område:
 d) de formidlende organer i AVS-staterne eller Fællesskabet, der stiller  

 finansielle midler til rådighed til små og mellemstore virksomheder, samt de  

 finansieringsinstitutter, der fremmer og finansierer private investeringer i  

 AVS-staterne:
 e) lokale forvaltninger og private organisationer i AVS-staterne, som  

 deltager i den økonomiske, sociale og kulturelle udviklingsproces:
 f) sammenslutninger af producenter, som er statsborgere i AVS-staterne:
 g) lokalsamfund, kooperativer, fagforeninger, ikke-statslige  

 organisationer, undervisnings- og forskningsinstitutter i AVS-staterne og  

 Fællesskabet, for at de kan iværksætte økonomiske, kulturelle, sociale og  

 uddannelsesmæssige projekter og programmer i AVS-staterne som led i det  

 decentrale samarbejde.
KAPITEL 2 FINANSIELT SAMARBEJDE AFDELING 1 FINANSIELLE MIDLER ARTIKEL 231 Fællesskabets samlede finansielle bistand til de i dette afsnit nævnte  

 formål er angivet i den finansprotokol, der er knyttet til konventionen.
ARTIKEL 232 1. Dersom en AVS-stat undlader at ratificere konventionen eller opsiger  

 den, regulerer de kontraherende parter de i finansprotokollen fastsatte  

 finansielle midler.
 2. Der skal ligeledes finde regulering sted, såfremt:
 a) nye AVS-stater, der ikke har deltaget i forhandlingerne om  

 konventionen, tiltræder denne:
 b) Fællesskabet udvides med nye medlemsstater.
AFDELING 2 FINANSIERINGSFORMER OG -BETINGELSER ARTIKEL 233 1. Projekterne og programmerne kan finansieres ved gavebistand,  

 risikovillig kapital fra Fonden, lån af Bankens egne midler, eller ved en  

 kombination af to eller flere af disse finansieringsformer.
2. Finansieringsformerne for det enkelte projekt eller program fastlægges  

 i fællesskab mellem den eller de pågældende AVS-stater og Fællesskabet på  

 grundlag af a) disse staters udviklingsniveau og geografiske beliggenhed samt  

 økonomiske og finansielle situation:
b) projektets eller programmets art, dets muligheder for økonomisk og  

 finansiel rentabilitet samt dets sociale og kulturelle virkninger: og c) i tilfælde af lån de faktorer, som sikrer betjeningen af lånene.
 3. Finansiel bistand kan ydes til de pågældende AVS-stater enten gennem  

 AVS-staterne eller, med deres samtykke, gennem finansieringsinstitutter, der  

 opfylder kriterierne, eller direkte til enhver anden bistandsberettiget  

 modtager.
4. Når den finansielle bistand ydes gennem et formidlende organ til den  

 endelige modtager a) fastsættes betingelserne for ydelse af disse midler gennem det  

 formidlende organ til den endelige modtager i finansieringsaftalen eller  

 lånekontrakten:
 b) anvendes enhver fortjeneste, som det formidlende organ opnår som følge  

 af denne transaktion, til udviklingsformål på de i finansieringsaftalen eller  

 lånekontrakten fastsatte vilkår, efter at der er taget hensyn til  

 administrative omkostninger, finansielle risici og kursrisici samt  

 omkostningerne i forbindelse med den faglige bistand til den endelige  

 modtager.
ARTIKEL 234 1. Risikovillig kapital kan antage form af lån eller kapitalinteresser.
a) Lånene kan ydes hovedsagelig i form af i) lavere prioriterede lån, der først skal tilbagebetales, og for hvilke  

 eventuel rentebetaling først finder sted, efter at de øvrige fordringer er  

 blevet opfyldt:
ii) betingede lån, hvis tilbagebetaling og/eller løbetid afhænger af  

 opfyldelsen af visse betingelser i forbindelse med resultaterne af det  

 finansierede projekt, såsom fortjeneste eller planlagt produktion.
De  

 specifikke betingelser fastlægges i forbindelse med ydelsen af lånet:
b) Kapitalinteresser kan anvendes til på Fællesskabets vegne midlertidigt  

 at erhverve minoritetsandele i AVS-virksomheders kapital eller i institutter,  

 der finansierer udviklingsprojekter i AVS-staterne, eller i  

 AVS-finansieringsinstitutter, der fremmer og finansierer private  

 investeringer i AVS-staterne.
Disse kapitalinteresser overføres til  

 statsborgere eller institutter i AVS-staterne eller anvendes på anden måde  

 med den pågældende AVS-stats samtykke, når de fastsatte betingelser er  

 opfyldt:
 c) De betingelser, der gælder for transaktioner med risikovillig kapital,  

 afhænger af det enkelte projekts eller programs karakteristika og er i  

 almindelighed gunstigere end dem, der gælder for lån med rentegodtgørelse.  

 For så vidt angår lånene kan renten i intet tilfælde overstige 3%.
 2. For at mindske virkningerne af valutakurssvingninger behandles  

 problemet vedrørende kursrisiko således:
 a) ved transaktioner med risikovillig kapital, der har til formål at  

 styrke en virksomheds egenkapital, bæres kursrisikoen generelt af  

 Fællesskabet:
b) ved finansiering med risikovillig kapital af private selskabers og små  

 og mellemstore virksomheders investeringer fordeles kursrisikoen mellem på  

 den ene side Fællesskabet og på den anden side de øvrige berørte parter.
Set  

 som et gennemsnit fordeles kursrisikoen ligeligt mellem de to parter.
ARTIKEL 235 Lån af Bankens egne midler ydes på følgende vilkår:
 a) Den rentesats før rentegodtgørelse der anvendes, er den, som Banken  

 anvender for den valuta, den løbetid og de amortiseringsvilkår, der er  

 fastlagt for dette lån den dag, hvor kontrakten undertegnes.
b) Denne sats nedsættes ved en rentegodtgørelse på 4%.  

 Rentegodtgørelsessatsen reguleres automatisk således, at renten for  

 låntageren ikke bliver under 3% eller over 6% for et lån, der er optaget til  

 referencesatsen.
Den referencesats, der anvendes ved beregningen af  

 reguleringen af rentegodtgørelsen, er den sats for ecu, som Banken på den  

 dag, hvor kontrakten undertegnes, anvender for et lån med samme løbetid og  

 samme amortiseringsvilkår.
 c) Rentegodtgørelsesbeløbet, beregnet efter værdien på tidspunktet for  

 udbetalingen af lånet, afskrives på beløbet for gavebistanden og indbetales  

 direkte til Banken.
d)Løbetiden for lån af Bankens egne midler fastsættes på grundlag af  

 projektets økonomiske og finansielle karakteristika: denne løbetid må ikke  

 overstige 25 år.
For disse lån gælder der i reglen en afdragsfri periode, der  

 fastsættes på grundlag af projektets gennemførelsestid og likviditetsbehov.
ARTIKEL 236 Banken:
 a) bidrager ved hjælp af de midler, den forvalter, til AVS-staternes  

 økonomiske og industrielle udvikling på nationalt og regionalt plan: med  

 henblik herpå finansierer den først og fremmest produktive projekter og  

 programmer inden for industri, agro-industri, turisme, minedrift, energi og  

 inden for transport og telekommunikation i tilknytning til disse sektorer.  

 Denne sektorbestemte prioritering udelukker ikke, at Banken af sine egne  

 midler kan finansiere produktive projekter og programmer inden for andre  

 sektorer, navnlig industriafgrøder:
 b) etablerer et nært samarbejde med nationale og regionale  

 udviklingsbanker og med AVS-staternes banker og finansieringsinstitutter:
 c) tilpasser i samråd med den pågældende AVS-stat bestemmelserne og  

 procedurerne for gennemførelse af samarbejdet med henblik på  

 udviklingsfinansiering, således som de er fastsat i konventionen, for  

 eventuelt at tage hensyn til typen af projekter og programmer og handle i  

 overensstemmelse med konventionens mål inden for rammerne af de procedurer,  

 der er fastlagt i dens vedtægter.
ARTIKEL 237 For så vidt angår lån, der er ydet, eller kapitalinteresser, der er  

 erhvervet i henhold til konventionen, og som de pågældende AVS-stater har  

 godkendt skriftligt, skal disse stater:
 a) indrømme fritagelse for enhver national eller lokal beskatning af eller  

 afgift på renter, provision og afdrag på lån, der skal erlægges i henhold til  

 den i den eller de pågældende AVS-staters gældende lovgivning:
 b) stille den nødvendige udenlandske valuta til rådighed for modtagerne  

 med henblik på betaling af renter, provision og afdrag på lån, som skal  

 erlægges i henhold til de finansieringsaftaler, der er indgået med henblik på  

 iværksættelsen af projekter og programmer på deres område:
 c) stille den udenlandske valuta til rådighed for Banken, der er nødvendig  

 med henblik på overførsel af alle de beløb, den har modtaget i national  

 valuta, til den på datoen for overførslen gældende kurs mellem ecu eller  

 andre overførselsvalutaer og den nationale valuta, og som udgør  

 nettoindkomsten og nettoprovenuet ved Fællesskabets erhvervelse af  

 kapitalinteresser i virksomheder.
ARTIKEL 238 De mindst udviklede AVS-stater indrømmes særbehandling ved fastlæggelsen  

 af omfanget af de finansielle midler, som disse stater kan forvente fra  

 Fællesskabet inden for rammerne af deres vejledende program.
Der tages  

 desuden hensyn til de særlige vanskeligheder, som AVS-indlandsstaterne og  

 AVS-østaterne har.
Disse finansielle midler tildeles på gunstigere  

 finansieringsvilkår under hensyn til den enkelte stats økonomiske situation  

 og særlige behov.
De består hovedsagelig af gavebistand og, hvor det synes  

 hensigtsmæssigt, af risikovillig kapital eller lån fra Banken, især under  

 hensyn til kriterierne i artikel 233, stk. 2, i dette afsnit.
AFDELING 3 GÆLD OG STRUKTURTILPASNINGSSTØTTE Gæld ARTIKEL 239 1. AVS-staterne og Fællesskabet er af den opfattelse, at situationen med  

 hensyn til AVS-staternes udlandsgæld er blevet et alvorligt  

 udviklingsproblem, og at de dermed forbundne byrdefulde forpligtelser for så  

 vidt angår gældsbetjeningen resulterer i, at disse staters importkapacitet og  

 investeringsniveau mindskes, hvorved deres væskt og udvikling bringes i fare.
 2. AVS-staterne og Fællesskabet bekræfter på ny deres vilje til at udvikle  

 og på samordnet og integreret vis bringe konventionens forskellige  

 instrumenter i anvendelse og iværksætte følgende foranstaltninger for at  

 bidrage til at lette AVS-staternes gældsbyrde og mindske deres  

 betalingsbalanceproblemer med henblik på at stimulere det økonomiske opsving  

 og sætte gang i væksten.
ARTIKEL 240 1. For at undgå en forøgelse af AVS-staternes gældsbyrde, sker  

 finansieringen i henhold til denne konvention, ud over lån fra Banken og  

 risikovillig kapital, i form af gavebistand.
Følgende foranstaltninger og  

 aktioner vil navnlig blive gennemført:
a) med hensyn til projekter med høj rentabilitet og navnlig med hensyn til  

 finansiering under SYSMIN følges en procedure i to etaper, hvorefter  

 AVS-staterne modtager gavebistand og derefter genudlåner midlerne på passende  

 markedsbetingelser.
Der træffes egnede foranstaltninger, således at renter og  

 tilbagebetalinger indsættes på en konto for »counterpart«-midler,  

 efter fradrag af en afgift til en aftalt sats.
Disse midler forvaltes efter  

 de normale procedurer, der er aftalt for denne finansieringsform, som er  

 tilvejebragt via fællesskabsbistanden:
 b) STABEX-overførsler finder sted uden forpligtelse for de modtagende  

 AVS-stater til at genoprette midlerne under ordningen.
2. Desuden vil Fællesskabet a) i konkrete tilfælde fremme en fremskyndet anvendelse af de midler under  

 de tidligere vejledende programmer, som der ikke er disponeret over, ved  

 hjælp af de i konventionen fastsatte instrumenter, der kommer til udbetaling  

 hurtigt, for således at bidrage til at mindske gældsbyrden:
b) efter anmodning fra en AVS-stat i) bistå med at undersøge og finde konkrete løsninger på gældsproblemet,  

 vanskelighederne i forbindelse med gældsbetjeningen og  

 betalingsbalanceproblemerne:
 ii) yde hjælp til uddannelse i forvaltning af udlandsgælden og i  

 internationale finansforhandlinger samt yde bistand til workshops, kurser og  

 seminarer inden for disse områder:
 iii) yde bistand til AVS-staterne med henblik på udarbejdelse af smidige  

 teknikker og instrumenter til forvaltning af gælden for at imødegå uforudsete  

 svingninger i rentesatserne og valutakurserne:
 c) tilskynde sine institutioner, herunder Banken, til at spille en mere  

 aktiv rolle som katalysator for nye strømme af finansielle midler til de  

 gældstyngede AVS-stater.
ARTIKEL 241 1. Fællesskabet forpligter sig til at støtte AVS-staternes bestræbelser  

 på:
 a) at iværksætte reformer, der har til formål at forbedre deres økonomiske  

 resultater:
 b) at styrke deres mekanismer til forvaltning af udlandsgælden på  

 nationalt plan for at kunne øve en mere effektiv kontrol med den offentlige  

 sektors udenlandske låntagning og overvåge den private sektors låntagning:
 c) at trække kapital hjem:
 d) at intensivere deres indsats for at mindske inflationen og iværksætte  

 foranstaltninger til forøgelse af den nationale opsparing:
 e) at træffe konkrete foranstaltninger til forbedring af investeringernes  

 kvalitet såvel i den offentlige som i den private sektor:
 f) at vedtage passende foranstaltninger, som kan tilskynde til projekter,  

 der frembringer eller sparer udenlandsk valuta:
 g) som et langsigtet mål at udvikle de subregionale kapitalmarkeder, der  

 kan tjene som en effektiv mekanisme for at tiltrække AVS-staternes  

 overskudsmidler, der er placeret i udlandet:
 h) at vedtage foranstaltninger, der kan øge samhandelen mellem  

 AVS-staterne ved anvendelse af de eksisterende regionale og subregionale  

 betalingsmekanismer og tilskynde til kompensationsaftaler og  

 kreditforsikringer for samtlige handelstransaktioner mellem AVS-staterne.
ARTIKEL 242 For at bidrage til gældsbetjeningen i forbindelse med fællesskabslån  

 hidrørende fra Bankens egne midler, lån på særlige vilkår og risikovillig  

 kapital, kan AVS-staterne i henhold til bestemmelser, som i hvert enkelt  

 tilfælde aftales med Kommissionen, anvende de disponible midler i fremmed  

 valuta, der er omhandlet i artikel 319, til sådanne betalinger, efterhånden  

 som gælden forfalder, og op til det beløb, der kræves til betalinger i  

 national valuta.
Strukturtilpasningsstøtte ARTIKEL 243 AVS-staterne og Fællesskabet erkender, at de økonomiske og sociale  

 problemer, som AVS-staterne står overfor, skyldes såvel interne som eksterne  

 faktorer.
De erkender, at der bør handles hurtigt, og er af den opfattelse,  

 at politikken på kort og mellemlang sigt skal styrke AVS-staternes  

 langsigtede udviklingsbestræbelser og -mål.
De er med henblik herpå enige om,  

 at konventionen skal støtte strukturtilpasningen for at bistå AVS-staterne i  

 deres bestræbelser med henblik på:
 a) at tilvejebringe et økonomisk klima, der kan skabe et opsving i eller  

 fremskynde væksten i bruttonationalproduktet og beskæftigelsen:
 b) at forbedre den sociale og økonomiske velfærd for befolkningen som  

 helhed:
 c) at forbedre administrationen af den offentlige sektor og give den  

 private sektor passende incitamenter:
 d) at hæve produktivitetsniveauet i økonomiens nøglesektorer:
 e) i højere grad at diversificere økonomien som led i bestræbelserne for  

 at øge fleksibiliteten i økonomien og mindske de interne og eksterne  

 ubalancer samtidig med, at væksten i bruttonationalproduktet bevares:
 f) at forbedre betalingsbalancesituationen og øge valutareserverne:
 g) at påse, at tilpasningen er økonomisk levedygtig og socialt og politisk  

 acceptabel.
ARTIKEL 244 Tilpasningsstøtten bygger på følgende principper:
 a) det er hovedsagelig AVS-staternes opgave at analysere de problemer, der  

 skal løses, og udarbejde reformprogrammerne:
 b) støtteprogrammerne tilpasses den særlige situation i hver enkelt  

 AVS-stat, og der tages heri hensyn til de sociale, kulturelle og miljømæssige  

 forhold i AVS-staterne:
 c) bistanden skal understøtte AVS-statens prioriterede udviklingsmål,  

 såsom udvikling af landbruget og landdistrikterne, fødevaresikkerhed, PMDT og  

 miljøbeskyttelse, samt bidrage til at lette gældsbyrden:
 d) tilpasningsstøtten ydes inden for rammerne af den pågældende AVS-stats  

 politiske og økonomiske model:
 e) AVS-staternes ret til at bestemme, i hvilken retning deres  

 udviklingsstrategier og -prioriteter skal gå, anerkendes og respekteres:
 f) såvel reformerne som støtteprogrammet skal fastsætte, at der fra  

 begyndelsen skal træffes foranstaltninger til afhjælpning af de negative  

 sociale virkninger, som tilpasningsprocessen kan forårsage: som led i  

 virkeliggørelsen af målsætningen om økonomisk vækst og social retfærdighed  

 tages der ganske særligt hensyn til de mest sårbare grupper i samfundet,  

 herunder fattige, arbejdsløse, kvinder og børn:
 g) tempoet i reformprogrammerne skal være realistisk og foreneligt med  

 hver enkelt AVS-stats kapacitet og midler, medens iværksættelsen af  

 støtteprogrammerne skal være smidig og tilpasset den forvaltningsmæssige  

 kompetence:
 h) hurtig udbetaling er et af støtteprogrammernes vigtigste kendetegn:
 i) der ydes støtte på baggrund af en fælles vurdering, foretaget af  

 Fællesskabet og den pågældende AVS-stat, af de reformer, der er iværksat,  

 eller som påtænkes, enten på makroøkonomisk plan eller på sektorplan:
ARTIKEL 245 1. Med henblik på strukturtilpasningsstøtten yder Fællesskabet finansiel  

 bistand i form af gavebistand:
a) i henhold til artikel 1 i finansforprotokollen og b) på grundlag af det vejledende program i henhold til artikel 281, stk.  

 2, litra e).
 2. Ved finansprotokollens udløb tilbageføres de specifikke bevillinger,  

 der er afsat til tilpasningsstøtten, og som der ikke er disponeret over, til  

 Fondens midler, medmindre Ministerrådet træffer anden afgørelse, hvorefter  

 bevillingerne vil blive anvendt til finansiering af andre aktioner, der  

 falder ind under samarbejdet med henblik på udviklingsfinansiering, herunder  

 navnlig den programmerbare bistand.
ARTIKEL 246 1. Der kan i princippet ydes strukturtilpasningsstøtte til samtlige  

 AVS-stater, idet der dog tages hensyn til omfanget af de påbegyndte eller  

 påtænkte reformer på makroøkonomisk plan eller på sektorplan, deres  

 effektivitet og deres eventuelle indvirkning på den økonomiske, sociale og  

 politiske dimension af udviklingen og afhængigt af de økonomiske og sociale  

 vanskeligheder, der gør sig gældende i disse stater, og hvis omfang kan  

 vurderes ved hjælp af indikatorer som:
a) gældsætningsniveauet og gældsbetjeningsbyrden, b) betalingsbalanceproblemerne, c) budgetsituationen, d) valutasituationen, e) vækstraten for den reelle nationalindkomst, f) arbejdsløshedsniveauet, g) situationen inden for sociale områder som ernæring, boligforhold,  

 sundhed og undervisning.
 2. De AVS-stater, der indleder reformprogrammer, som anerkendes og støttes  

 i det mindste af de vigtigste, multilaterale bidragydere, eller som er aftalt  

 med disse, men som ikke nødvendigvis støttes finansielt af dem, anses for  

 automatisk at have opfyldt betingelserne for opnåelse af tilpasningsstøtte.
 3. Ved vurderingen af de sociale og økonomiske vanskeligheder, der er  

 omhandlet i stk. 1, tages der særligt hensyn til de mindst udviklede  

 AVS-stater.
ARTIKEL 247 1. De finansielle midler, der er afsat til strukturtilpasningen, kan efter  

 anmodning fra den pågældende AVS-stat frigøres enten i begyndelsen eller i  

 løbet af finansprotokollens anvendelsesperiode.
 2. Denne støtte til tilpasningsaktionen ydes i form af:
 a) sektorspecifikke importprogrammer eller generelle importprogrammer i  

 henhold til artikel 224, litra c), og artikel 225:
 b) faglig bistand knyttet til programmer for strukturtilpasningsstøtte.
 3. For at afhjælpe AVS-staternes interne, finansielle vanskeligheder, kan  

 »counterpart«-midlerne fra de forskellige fællesskabsinstrumenter  

 desuden anvendes i henhold til artikel 226.
 4. Tilpasningsstøtten iværksættes på en smidig måde, og instrumenterne  

 vælges i hvert enkelt tilfælde.
 For de lande, der indleder reformer på makroøkonomisk plan, er det bedst  

 egnede instrument i almindelighed et generelt importprogram, som er i  

 overensstemmelse med tilpasningsstøtten, som den er defineret i konventionen.  

 Ved tilpasning på sektorniveau ydes fællesskabsbistanden i form af et  

 sektorspecifikt importprogram vedrørende varer eller fremmed valuta.
 Et sektorspecifikt importprogram kan ligeledes være nyttigt i forbindelse  

 med makroøkonomiske reformer med det formål at opnå en stærkere  

 sektorspecifik virkning.
ARTIKEL 248 Ved iværksættelsen af det enkelte støtteprogram:
 a) foretages der en tilpasning til den enkelte modtagerstats behov:
 b) sikres det, at der er sammenhæng mellem de forskellige  

 støtteinstrumenter og strukturtilpasningen, som den er defineret i artikel  

 243 og 244:
c) sikres det, at der er en så bred og gennemsigtig adgang som muligt for  

 AVS-staternes erhvervsdrivende og det bedst mulige forhold mellem kvalitet og  

 pris for importerede varer.
Med henblik herpå må konventionens  

 udbudsprocedurer anvendes smidigt, således at - der sikres hurtige udbetalinger:
 - den administrative byrde, som den pågældende AVS-stat skal bære,  

 begrænses mest muligt:
 - disse procedurer kan forenes med statens administrative og kommercielle  

 praksis.
 d) træffes der aftale med det AVS-organ, der skal varetage programmets  

 gennemførelse.
ARTIKEL 249 For at øge strømmen af finansielle midler kan Fællesskabet med den  

 pågældende AVS-stats samtykke deltage i samfinansieringsaktioner med andre  

 bidragydere.
Konventionens bestemmelser om samfinansiering finder anvendelse.  

 Med henblik herpå og for at sikre en effektiv anvendelse af de finansielle  

 midler og nedsætte tidsfristerne gøres der, med den pågældende AVS-stats  

 samtykke og med dennes aktive deltagelse, en indsats for at a) samordne de forskellige bidragyderes fremgangsmåde i forbindelse med  

 strukturtilpasningsstøtten:
 b) samordne den praktiske gennemførelse på en enkel og omkostningseffektiv  

 måde.
ARTIKEL 250 1. I den anmodning om strukturtilpasningsstøtte, som AVS-staten  

 fremsætter, gøres der i store træk rede for de tilgrundliggende problemer,  

 som AVS-staten vil løse, og de foranstaltninger og aktioner, der er eller  

 påtænkes iværksat, de områder, hvor støtte er nødvendig, de nuværende eller  

 forudsete sociale følgevirkninger, de løsninger, der foreslås for at afhjælpe  

 dem: der gives desuden et skøn over omkostningerne i forbindelse med det  

 støtteprogram, som der anmodes om bistand til, og varigheden eller den  

 sandsynlige dato for fuldførelsen af programmet anføres.
2. Forberedelsen og forundersøgelsen af strukturtilpasningsprogrammerne  

 foretages, og finansieringsafgørelserne træffes i henhold til bestemmelserne  

 i kapitel 5 om gennemførelsesprocedurerne, idet der tages behørigt hensyn til  

 nødvendigheden af at sikre, at midlerne til strukturtilpasning hurtigt kommer  

 til udbetaling.
Der kan i konkrete tilfælde gives tilladelse til finansiering  

 med tilbagevirkende kraft af en begrænset del af importen med oprindelse i  

 AVS-staterne/EØF.
3. Når det drejer sig om programmer vedrørende fremmed valuta, indbetales  

 de tildelte bevillinger på en bankkonto i ecu, som den pågældende AVS-stat  

 har åbnet i en medlemsstat, og over hvilken samtlige betalinger i forbindelse  

 med programmet foretages.
Disse bevillinger betragtes som et forskud, som  

 skal godkendes ved forelæggelse af dokumentation for anvendelsen af  

 bevillingerne AFDELING 4 SAMFINANSIERING ARTIKEL 251 1. På anmodning af AVS-staterne kan konventionens finansielle midler  

 anvendes til samfinansiering (især sammen med udviklingsorganer og  

 -institutioner, Fællesskabets medlemsstater, AVS-stater, tredjelande eller  

 internationale eller private finansieringsinstitutter, virksomheder eller  

 eksportkreditorganer).
 2. Der lægges særlig vægt på mulighederne for samfinansiering, navnlig i  

 følgende tilfælde:
 a) større projekter, der ikke kan finansieres via en enkelt  

 finansieringskilde alene:
 b) projekter, i forbindelse med hvilke Fællesskabets deltagelse og  

 projekterfaring vil kunne lette andre finansieringsinstitutters deltagelse:
 c) projekter, som kan finansieres med en blanding af finansiering på  

 lempelige vilkår og finansiering på normale vilkår:
 d) projekter, der kan splittes op i delprojekter, som opfylder  

 betingelserne for finansiering via forskellige finansieringskilder:
 e) projekter, i forbindelse med hvilke en spredning af finansieringen kan  

 vise sig at være en fordel af hensyn til finansierings- og  

 investeringsomkostningerne samt andre aspekter ved gennemførelsen af de  

 pågældende projekter:
 f) projekter af regional eller interregional karakter.
3. Samfinansiering kan have form af fællesfinansiering eller  

 parallelfinansiering.
I hvert enkelt tilfælde foretrækkes den løsning, der er  

 mest egnet set ud fra et omkostningseffektivitetssynspunkt.
4. Med de berørte parters samtykke a) foretages den nødvendige harmonisering og samordning af de  

 foranstaltninger, som gennemføres af Fællesskabet og andre deltagere i  

 samfinansieringen, for at begrænse antallet af procedurer, som AVS-staterne  

 skal iværksætte, og for at gøre disse procedurer mere smidige, navnlig for så  

 vidt angår:
 i) de andre samfinansieringsdeltageres og modtagernes behov:
 ii) udvælgelsen af de projekter, der skal samfinansieres, og  

 bestemmelserne vedrørende deres gennemførelse:
 iii) harmoniseringen af regler og procedurer for bygge- og  

 anlægskontrakter, indkøbskontrakter og kontrakter vedrørende tjenesteydelser:
 iv) betalingsbetingelserne:
 v) de betingelser, projekterne skal opfylde, samt konkurrencereglerne ved  

 udbud:
 vi) den præferencemargen, der indrømmes AVS-staternes virksomheder.
 b) styrkes og udvikles konsultations- og samordningsprocessen med de  

 øvrige bidragydere og deltagere i samfinansieringen ved at der, når det er  

 muligt, indgås rammeaftaler om samfinansiering, og retningslinjerne og  

 procedurerne for samfinansiering tages op til fornyet behandling for at sikre  

 effektiviteten og de bedst mulige betingelser:
 c) kan Fællesskabet yde de øvrige deltagere i samfinansieringen  

 administrativ støtte eller fungere som leder af eller koordinator for de  

 projekter, som det deltager i finansieringen af, for at lette iværksættelsen  

 af de samfinansierede projekter eller programmer.
AFDELING 5 MIKROPROJEKTER ARTIKEL 252 1. For at imødekomme lokalsamfundenes udviklingsbehov deltager Fonden på  

 den pågældende AVS-stats anmodning i finansieringen på lokalt plan af  

 mikroprojekter, a) som har økonomisk og social indflydelse på befolkningernes levevilkår:
 b) som opfylder et klart påvist, prioriteret behov:
 c) som iværksættes på det pågældende lokalsamfunds initiativ og med aktiv  

 deltagelse fra dettes side.
2. Mikroprojekterne finansieres a) af det pågældende lokalsamfund i form af varer, tjenesteydelser eller  

 penge, alt efter dets muligheder:
 b) af Fonden, hvis bidrag i princippet ikke må udgøre mere end tre  

 fjerdedele af de samlede udgifter til hvert projekt og ikke må overstige 300  

 000 ecu:
 c) undtagelsesvis af den pågældende AVS-stat, som kan bidrage finansielt  

 med offentlige faciliteter eller med tjenesteydelser.
 3. Et beløb svarende til Fondens bidrag fratrækkes den gavebistand, der er  

 tildelt i henhold til det nationale vejledende program.
 4. Forberedelsen og iværksættelsen af mikroprojekter i de mindst udviklede  

 AVS-stater prioriteres særlig højt.
ARTIKEL 253 Med de pågældende AVS-staters samtykke og efter anmodning fra de berørte  

 lokalsamfund i AVS-staterne samt i henhold til bestemmelserne vedrørende  

 flerårige programmer i artikel 290 kan organisationer i AVS-staterne eller  

 Fællesskabet, der arbejder uden gevinst for øje, ud over mulighederne for  

 samfinansiering, samordne, overvåge eller iværksætte mikroprojekter og/eller  

 flerårige programmer for mikroprojekter.
AFDELING 6 KATASTROFEBISTAND ARTIKEL 254 1. Der ydes katastrofebistand til AVS-stater, der som følge af  

 naturkatastrofer eller ekstraordinære omstændigheder med tilsvarende  

 virkninger har alvorlige økonomiske og sociale vanskeligheder af exceptionel  

 karakter.
Katastrofebistanden, som har til formål ved hjælp af de bedst  

 egnede midler at yde et reelt bidrag til at afhjælpe øjeblikkelige  

 vanskeligheder:
 a) skal være tilstrækkelig smidig til at kunne ydes i hvilken som helst  

 form alt efter omstændighederne, herunder levering af en lang række  

 væsentlige varer og tjenesteydelser og/eller udbetaling af penge til ofrene:
 b) kan ligeledes omfatte finansiering af øjeblikkelige foranstaltninger  

 med henblik på at bringe beskadigede anlæg og beskadiget udstyr til at  

 fungere på ny og sikre det minimal levedygtighed:
 c) skal ikke tilbagebetales og ydes hurtigt og smidigt.
2. Fællesskabet træffer de nødvendige foranstaltninger for at lette en  

 hurtig gennemførelse af de foranstaltninger, der er nødvendige for at imødegå  

 nødsituationen.
Med henblik herpå:
 a) skal der inden 180 dage efter fastsættelsen af  

 gennemførelsesbestemmelserne være disponeret over hele katastrofebistanden,  

 denne skal være brugt og aktionen være fuldført, medmindre andet er fastsat  

 ved fælles aftale:
 b) skal restbeløbet, såfremt samtlige afsatte bevillinger ikke er brugt  

 inden for den fastsatte frist eller enhver anden frist, som er fastsat i  

 henhold til litra a), tilbageføres til den særlige bevilling, der er  

 omhandlet i finansprotokollen:
 c) skal de nærmere bestemmelser for tildeling og iværksættelse af  

 katastrofebistanden fastsættes ved hasteprocedurer og smidige procedurer:
 d) kan midlerne anvendes til efterfølgende finansiering af de  

 øjeblikkelige nødhjælpsforanstaltninger, AVS-staterne selv har iværksat.
ARTIKEL 255 1. Der kan ydes bistand til AVS-stater, der modtager flygtninge eller  

 repatrierede med henblik på at opfylde presserende behov, som ikke er dækket  

 af katastrofebistanden, samt med henblik på gennemførelse på længere sigt af  

 projekter og handlingsprogrammer, der har til formål at sikre disse  

 befolkningsgruppers selvforsyning og integration eller reintegration.
2. Bistand svarende til den, der er omhandlet i stk. 1, kan komme i  

 betragtning for at lette frivillig integration eller reintegration af  

 personer, som har måttet forlade deres hjemsted på grund af en konflikt eller  

 en naturkatastrofe.
Samtlige de faktorer, der ligger til grund for den  

 pågældende flytning, samt den berørte befolknings ønsker og regeringens  

 ansvar for så vidt angår opfyldelse af dens befolknings behov tages i  

 betragtning ved anvendelsen af denne bestemmelse.
 3. Under hensyn til udviklingsmålet for den bistand, der ydes i henhold  

 til denne artikel, kan denne bistand anvendes sammen med bevillingerne i den  

 pågældende stats vejledende program.
4. Bistanden forvaltes og ydes ifølge procedurer, der åbner mulighed for  

 smidige og hurtige indgreb.
Det bør især påses, at de berørte befolkninger  

 hjælpes så effektivt som muligt.
Vilkårene for udbetaling og iværksættelse  

 fastsættes i hvert enkelt tilfælde.
Bistanden kan med den pågældende  

 AVS-stats samtykke iværksættes i samarbejde med specialiserede  

 organisationer, herunder navnlig De Forenede Nationers, eller direkte af  

 Kommissionen.
ARTIKEL 256 Kontrakterne vedrørende katastrofebistand tildeles efter bestemmelserne i  

 kapitel 5, afdeling 5.
ARTIKEL 257 Aktioner, der udføres efter katastrofefasen, og som tager sigte på den  

 materielle og sociale rehabilitering, der er nødvendig efter naturkatastrofer  

 eller ekstraordinære omstændigheder med tilsvarende virkninger, kan  

 finansieres af Fællesskabet i henhold til konventionen.
De behov, der opstår  

 efter katastrofefasen, kan dækkes af andre midler, bl.a.  

 »counterpart«-midlerne fra fællesskabsinstrumenterne, den særlige  

 bevilling til flygtninge, repatrierede og fordrevne, de nationale vejledende  

 programmer eller en kombination af disse forskellige elementer.
 Disse behov kan ligeledes dækkes af det restbeløb fra den særlige  

 bevilling til katastrofebistand, der er disponibelt efter finansprotokollens  

 udløb, jf. dog bestemmelserne i artikel 2 i denne protokol.
KAPITEL 3 INVESTERINGER AFDELING 1 INVESTERINGSFREMME ARTIKEL 258 AVS-staterne og Fællesskabet, der erkender, at private investeringer  

 virker fremmende for deres udviklingssamarbejde, og at det er nødvendigt at  

 træffe foranstaltninger til at stimulere sådanne investeringer, a) iværksætter foranstaltninger med henblik på at tilskynde de private  

 investorer, som indretter sig efter AVS/EØF-udviklingssamarbejdets mål og  

 prioriteter og deres respektive staters love og administrative bestemmelser,  

 til at deltage i udviklingsbestræbelserne:
 b) giver disse investorer en retfærdig og rimelig behandling:
 c) træffer foranstaltninger, der kan bidrage til at tilvejebringe og  

 bevare et forudsigeligt og sikkert investeringsklima, samt forhandler  

 aftaler, der sigter mod at forbedre dette klima:
 d) fremmer et effektivt samarbejde mellem de økonomiske beslutningstagere  

 i AVS-staterne indbyrdes og mellem disse og de økonomiske beslutningstagere i  

 Fællesskabet for at øge kapitalstrømmen og den forvaltningsmæssige kompetence  

 samt forbedre teknologien og andre former for know-how:
 e) fremmer en øget og mere stabil strøm af finansielle midler fra den  

 private sektor i Fællesskabet til AVS-staterne og bidrager samtidig til at  

 fjerne hindringerne for AVS-staternes adgang til de internationale  

 kapitalmarkeder, bl.a. i Fællesskabet:
 f) skaber et klima, som fremmer udviklingen af finansieringsinstitutter og  

 mobiliseringen af de ressourcer, som er nødvendige for kapitaldannelsen og  

 fremme af iværksætterånden:
 g) stimulerer udviklingen af virksomhederne ved at træffe  

 foranstaltninger, som er nødvendige for at forbedre erhvervsklimaet og  

 navnlig for at skabe en juridisk, administrativ og finansiel ramme, som kan  

 fremme etableringen og udviklingen af en dynamisk privat sektor, herunder de  

 aktiviteter, der udfoldes i nærsamfundet:
 h) sætter AVS-staternes nationale institutioner bedre i stand til at  

 tilbyde et bredt spektrum af tjenesteydelser, som kan øge den nationale  

 deltagelse i industri og handel.
ARTIKEL 259 For at fremme strømmen af private investeringer og udviklingen af  

 virksomheder vil AVS-staterne og Fællesskabet i samarbejde med andre  

 interesserede organer og inden for konventionens rammer:
 a) støtte bestræbelser på at fremme private europæiske investeringer i  

 AVS-staterne ved at arrangere drøftelser mellem alle interesserede AVS-stater  

 og potentielle private investorer om den juridiske og finansielle ramme, som  

 AVS-staterne kan tilbyde investorerne:
 b) fremme strømmen af oplysninger om investeringsmulighederne ved at  

 afholde møder om investeringsfremme og regelmæssigt udsende oplysninger om  

 finansieringsinstitutter eller andre bestående specialiserede institutter og  

 om de tjenesteydelser og betingelser, som de tilbyder, samt ved at tilskynde  

 til oprettelse af steder, hvor sådanne møder kan afholdes:
 c) fremme udbredelsen af oplysninger om arten af og betingelserne for  

 investeringsgarantier og forsikringsmekanismer, som skal lette  

 investeringerne i AVS-staterne:
 d) bistå de små og mellemstore virksomheder i AVS-staterne med at  

 udarbejde og på de bedst mulige betingelser opnå finansiering i form af  

 kapitalinteresser eller lån:
e) undersøge, hvorledes man kan fjerne eller mindske den risiko, som  

 modtagerlandet udgør for private investeringsprojekter, som kan bidrage til  

 den økonomiske udvikling: og f) bistå AVS-staterne med:
 i) at blive i stand til eller øge deres evne til at forbedre kvaliteten af  

 feasibility-undersøgelser og projektforberedelsen, således at de vigtige  

 økonomiske og finansielle konklusioner kan drages:
 ii) at udforme integrerede projektforvaltningsordninger, som dækker hele  

 projektperioden, inden for rammerne af statens udviklingsprogram.
AFDELING 2 INVESTERINGSBESKYTTELSE ARTIKEL 260 De kontraherende parter bekræfter behovet for at fremme og beskytte de to  

 parters investeringer på deres respektive områder og bekræfter på denne  

 baggrund betydningen af, at der i fælles interesse indgås mellemstatslige  

 aftaler om investeringsfremme og -beskyttelse, som desuden kan danne  

 grundlaget for forsikrings- og garantiordninger.
ARTIKEL 261 1. Enhver kontraherende stat kan anmode om, at der indledes forhandlinger  

 med henblik på indgåelse af en aftale om investeringsfremme og -beskyttelse  

 med en anden kontraherende stat.
 2. Ved indledningen af forhandlinger og ved indgåelsen, anvendelsen og  

 fortolkningen af gensidige bilaterale eller multilaterale aftaler om  

 investeringsfremme og -beskyttelse udøver de kontraherende stater i sådanne  

 aftaler ingen forskelsbehandling mellem de stater, der deltager i denne  

 konvention, eller over for disse i forhold til tredjelande.
 Ved »ikke-forskelsbehandling« forstår parterne, at hver part  

 under forhandlingen af sådanne aftaler har ret til at påberåbe sig  

 bestemmelser i aftaler, der er forhandlet mellem den berørte AVS-stat eller  

 medlemsstat og en anden stat, under forudsætning af, at der i hvert enkelt  

 tilfælde indrømmes gensidighed.
 3. De kontraherende stater har ret til at anmode om ændring eller  

 tilpasning af den i stk. 2 nævnte ikke-forskelsbehandling, dersom  

 internationale forpligtelser og/eller ændringer i de faktiske forhold gør  

 dette nødvendigt.
 4. Formålet med eller følgerne af de i stk. 2 og 3 omhandlede principper  

 må ikke være, at en af konventionens deltagerstaters suverænitet krænkes.
 5. Forholdet mellem ikrafttrædelsesdatoen for en forhandlet aftale,  

 bestemmelserne om bilæggelse af tvister og datoen for de pågældende  

 investeringer fastsættes i nævnte aftaler under hensyn til stk. 1-4. De  

 kontraherende parter bekræfter, at aftalerne ikke principielt får  

 tilbagevirkende kraft, medmindre de kontraherende parter træffer anden  

 afgørelse.
ARTIKEL 262 For yderligere at tilskynde til europæiske investeringer i de  

 udviklingsprojekter, som AVS-staterne har igangsat, og som er af særlig  

 betydning, kan Fællesskabet og medlemsstaterne på den ene side og  

 AVS-staterne på den anden side ligeledes indgå aftaler om særlige projekter  

 af fælles interesse, såfremt Fællesskabet og europæiske virksomheder deltager  

 i finansieringen heraf.
AFDELING 3 INVESTERINGSFINANSIERING ARTIKEL 263 1. For at lette gennemførelsen af direkte produktive såvel offentlige som  

 private investeringer, der bidrager til AVS-staternes økonomiske og  

 industrielle udvikling, yder Fællesskabet med forbehold af bestemmelserne i  

 kapitel 2 i dette afsnit finansiel bistand i form af risikovillig kapital  

 eller lån af Bankens egne midler.
Denne finansielle bistand kan bl.a. have  

 til formål:
 a) direkte eller indirekte at øge offenlige, halvoffentlige eller private  

 virksomheders egenkapital og stille finansiering i form af investeringslån  

 til rådighed for sådanne virksomheder:
 b) at støtte projekter og programmer for produktive investeringer, der  

 identificeres og fremmes af paritetiske organer, som er nedsat af  

 Fællesskabet og AVS-staterne i henhold til konventionen:
 c) at finansiere aktioner til fordel for små og mellemstore virksomheder.
 2. For at virkeliggøre målene i stk. 1 anvendes en væsentlig del af den  

 risikovillige kapital til støtte for investeringer i den private sektor.
ARTIKEL 264 Ud over ovennævnte finansielle midler kan AVS-staten eller -staterne  

 anvende de finansielle midler under det nationale eller regionale program til  

 bl.a.:
 a) at finansiere foranstaltninger til fordel for små og mellemstore  

 virksomheder:
 b) at tilskynde til oprettelse eller styrkelse af nationale eller  

 regionale finansieringsinstitutter i AVS-staterne for effektivt at dække den  

 private sektors behov:
 c) at støtte eksportfremme på en hensigtsmæssig og effektiv måde:
 d) at etablere et generelt eller specifikt fagligt samarbejde, som  

 imødekommer den private sektors behov.
ARTIKEL 265 Finansieringen af direkte produktive projekter kan både vedrøre nye  

 investeringer og rehabilitering eller udnyttelse af eksisterende kapacitet.
ARTIKEL 266 Når finansieringen forestås af et formidlende organ, påhviler det dette  

 organ at udvælge og forundersøge hvert enkelt projekt og forvalte de midler,  

 der stilles til dets rådighed, på de betingelser, som er fastsat i  

 konventionen, og efter fælles aftale mellem parterne.
AFDELING 4 INVESTERINGSSTØTTE ARTIKEL 267 For effektivt at gennemføre konventionens forskellige mål for så vidt  

 angår fremme af private investeringer og for at virkeliggøre disses  

 multiplikatorvirkning yder Banken og/eller Kommissionen bistand på følgende  

 måder:
 a) finansiel bistand, herunder erhvervelse af kapitalinteresser:
 b) faglig bistand:
 c) rådgivning:
 d) information og koordinering.
ARTIKEL 268 1. Banken anvender risikovillig kapital til at støtte aktiviteter til  

 fremme af den private sektor i AVS-staterne.
Med henblik herpå kan den  

 risikovillige kapital anvendes til:
 a) at yde direkte lån til investeringer foretaget af offentlige,  

 halvoffentlige og private virksomheder i AVS-staterne, herunder små og  

 mellemstore virksomheders investeringer:
 b) at øge de offentlige, halvoffentlige og private virksomheders  

 egenkapital eller kapital, der behandles som sådan, gennem direkte  

 investeringer på Fællesskabets vegne:
 c) efter aftale med de berørte AVS-stater at erhverve kapitalinterresser i  

 finansieringsinstitutter til fremme af de private investeringer i  

 AVS-staterne:
 d) at stille finansielle midler til rådighed for finansieringsinstitutter  

 i AVS-staterne eller, efter aftale med den berørte AVS-stat, for igangsættere  

 i AVS-staterne og/eller Fællesskabet, som ud over deres eget bidrag ønsker at  

 investere i AVS/EØF-joint ventures for at styrke AVS-virksomhedernes  

 egenkapital.
e) efter aftale med den eller de pågældende AVS-stater at bistå de  

 kreditformidlende organer i AVS-staterne eller Fællesskabet, som bidrager til  

 finansieringen af små og mellemstore virksomheder i AVS-staterne, med i) at erhverve kapitalinteresser i små og mellemstore virksomheder i  

 AVS-staterne:
 ii) at finansiere sådanne kapitalinteresser i små og mellemstore  

 virksomheder i AVS-staterne, som erhverves af private AVS-investorer og/eller  

 igangsættere fra Fællesskabet, på de betingelser, der er fastsat i litra d):
 iii) at yde lån til finansiering af de investeringer, som små og  

 mellemstore virksomheder i AVS-staterne skal foretage:
 f) at bistå ved rekonstruktion af eller tilførsel af ny kapital til  

 finansieringsinstitutter i AVS-staterne:
 g) at finansiere undersøgelser, forskning eller specifikke investeringer  

 med henblik på projektforberedelse og -identifikation, yde bistand til  

 virksomhederne bl.a. i form af uddannelse, forvaltning og støtte til  

 investeringer inden for rammerne af Bankens transaktioner i perioden forud  

 for investeringen eller med henblik på rehabilitering, og i givet fald  

 afholde en del af startomkostningerne, herunder garanti- og  

 forsikringspræmier i tilknytning til investeringerne, som er nødvendige for  

 at sikre, at finansieringsafgørelsen bliver truffet.
 2. I relevante tilfælde yder Banken af sine egne midler såvel direkte som  

 indirekte lån til finansiering af investeringer samt sektorspecifikke  

 støtteprogrammer.
ARTIKEL 269 Med henblik på at fremme udviklingen af den private sektor kan  

 AVS-staterne anvende de finansielle midler under deres vejledende program  

 til:
 a) at støtte udviklingen af virksomhederne ved at tilbyde  

 uddannelseskurser, bistand med hensyn til finansiel forvaltning og  

 forberedelse af projekter, specialiseret bistand ved opstart af virksomheder,  

 bistand i forbindelse med udvikling og forvaltning, samt ved at tilskynde til  

 overførsel af teknologi:
 b) på en hensigtsmæssig og effektiv måde at støtte investeringsfremme og  

 herunder yde bistand til igangsættere:
 c) at støtte oprettelsen eller udbygningen af nationale eller regionale  

 finansieringsinstitutter i AVS-staterne med henblik på finansiering af  

 eksportforretninger:
 d) at finansiere import af mellemprodukter, der er nødvendige for  

 eksportindustrien i en AVS-stat, som anmoder om en sådan finansiering:
 e) at åbne kreditlinjer til fordel for små og mellemstore virksomheder:
 f) yde hensigtsmæssig og effektiv bistand til eksportfremme:
 g) at bidrage til at forbedre investeringsklimaet, især den juridiske og  

 fiskale ramme for virksomhederne, og til udviklingen af støttefunktioner for  

 virksomhederne, således at disse kan ydes juridisk, teknisk og  

 forvaltningsmæssig rådgivning:
 h) at sikre et fagligt samarbejde med henblik på at styrke aktiviteterne i  

 de organer i AVS-staterne, som beskæftiger sig med udviklingen af små og  

 mellemstore virksomheder:
 i) at iværksætte passende programmer for erhvervsuddannelse og udvikling  

 af virksomhedsledernes kvalifikationer, især i de mindre virksomheder og  

 virksomhederne i den uformelle sektor:
 j) at mobilisere den nationale opsparing, udvikle de kreditformidlende  

 organer og nye finansieringsinstrumenter, rationalisere politikken med hensyn  

 til erhvervsfremme og tilskynde til udenlandske investeringer:
 k) at finansiere projekter, som iværksættes af kooperativer eller  

 lokalsamfund i AVS-staterne, og oprettelsen eller styrkelsen af  

 garantifondene for små og mellemstore virksomheder.
ARTIKEL 270 For at tilvejebringe såvel offentlige som private investeringsmidler  

 udefra skal der sættes ind på at udnytte mulighederne for samfinansiering  

 eller for at tiltrække parallelfinansieringsmidler til de forskellige  

 projekter eller programmer.
ARTIKEL 271 I forbindelse med støtten til AVS-staternes bestræbelser på at investere i  

 PMDT, skal det ganske særlig påses, at den pågældende AVS-stats eksisterende  

 kapacitet udnyttes bedst muligt, og at der tages hensyn til behovene for  

 rehabilitering.
ARTIKEL 272 Med henblik på at støtte investeringsfremme i AVS-staterne foretager  

 Kommissionen og Banken en snæver samordning af deres aktiviteter på dette  

 område, idet de tager hensyn til komplementariteten i deres roller.
 Kommissionen og Banken sikrer med bistand fra medlemsstaterne og  

 AVS-staterne en effektiv operativ samordning mellem samtlige parter, der er  

 involveret i investeringsstøtte i AVS-staterne.
 For at holde disse parter underrettet om investeringsperspektiverne  

 udarbejder Kommissionen rapporter og foretager undersøgelser vedrørende  

 bl.a.:
 - investeringsstrømmene mellem Fællesskabet og AVS-staterne, de  

 økonomiske, juridiske og institutionelle hindringer for investeringerne,  

 foranstaltninger, som letter de private kapitalbevægelser, samfinansiering,  

 AVS-staternes adgang til de internationale kapitalmarkeder samt de nationale  

 kapitalmarkeders effektivitet:
 - de nationale og internationale investeringsgarantiordninger:
 - aftaler om investeringsfremme og -beskyttelse mellem medlemsstaterne og  

 AVS-staterne.
Kommissionen forelægger resultaterne af disse undersøgelser for  

 AVS/EØF-udvalget for Samarbejde med henblik på Udviklingsfinansiering.
Den  

 forelægger ligeledes en rapport, som er udarbejdet i samarbejde med Banken,  

 om resultaterne af samordningen inden for områderne investeringsstøtte og  

 støtte til den private sektor.
AFDELING 5 LØBENDE BETALINGER OG KAPITALBEVÆGELSER ARTIKEL 273 1. For så vidt angår kapitalbevægelser i tilknytning til investeringer og  

 løbende betalinger afholder de kontraherende parter sig fra at træffe  

 foranstaltninger på valutaområdet, der måtte være uforenelige med deres  

 forpligtelser som følge af anvendelsen af denne konventions bestemmelser om  

 handel med varer og tjenesteydelser, etablering og industrielt samarbejde.  

 Disse forpligtelser er dog ikke til hinder for, at de kontraherende parter i  

 forbindelse med alvorlige økonomiske vanskeligheder eller alvorlige  

 betalingsbalanceproblemer træffer de nødvendige beskyttelsesforanstaltninger.
 2. For så vidt angår valutatransaktioner i forbindelse med investeringer  

 og løbende betalinger afholder AVS-staterne og medlemsstaterne sig så vidt  

 muligt fra at træffe diskriminerende foranstaltninger over for hinanden eller  

 at give tredjelande en gunstigere behandling, idet de fuldt ud tager hensyn  

 til det internaionale valutasystems evolutive karakter, tilstedeværelsen af  

 særlige valutaordninger og af betalingsbalanceproblemer.
 Såfremt sådanne foranstaltninger eller en sådan behandling skulle vise sig  

 uundgåelige, skal de opretholdes eller indføres i overensstemmelse med de  

 almindeligt anerkendte internationale valutaregler, og alle bestræbelser skal  

 udfoldes, for at de negative virkninger for de berørte parter kan nedbringes  

 til et minimum.
AFDELING 6 ORDNINGEN FOR VIRKSOMHEDERNE ARTIKEL 274 1. For så vidt angår den ordning, der finder anvendelse i forbindelse med  

 etablering og tjenesteydelser, må AVS-staterne og medlemsstaterne ikke  

 forskelsbehandle statsborgere og selskaber i medlemsstaterne eller  

 AVS-staterne.
Såfremt en AVS-stat eller en af medlemsstaterne imidlertid for  

 en given aktivitet ikke er i stand til at sikre imod, at der sker  

 forskelsbehandling, er medlemsstaterne eller AVS-staterne, alt efter  

 omstændighederne, med hensyn til denne aktivitet ikke forpligtet til at sikre  

 den pågældende stats statsborgere og selskaber imod en sådan behandling.
 2. Ved »selskaber eller virksomheder i en medlemsstat eller en  

 AVS-stat« forstås i denne konvention privatretlige selskaber eller  

 virksomheder - herunder bl.a. offentlige selskaber, kooperative selskaber og  

 enhver anden juridisk person eller sammenslutning, der henhører under den  

 offentlige ret eller privatretten, med undtagelse af selskaber, som ikke  

 arbejder med gevinst for øje - der er stiftet i overensstemmelse med en  

 medlemsstats eller AVS-stats lovgivning, og hvis vedtægtsmæssige hjemsted,  

 hovedkontor eller hovedvirksomhed er beliggende i en medlemsstat eller en  

 AVS-stat.
 Såfremt selskaberne kun har deres vedtægtsmæssige hjemsted i en  

 medlemsstat eller i en AVS-stat, skal deres virksomhed dog have en reel og  

 vedvarende forbindelse med denne medlemsstats eller denne AVS-stats økonomi.
KAPITEL 4 FAGLIGT SAMARBEJDE ARTIKEL 275 Det faglige samarbejde skal medvirke til, at AVS-staterne bedre kan  

 udnytte deres nationale og regionale menneskelige ressourcer og varigt  

 udbygge deres institutioner samt bidrage til virkeliggørelsen af projekt- og  

 programmålene.
Med henblik herpå a) ydes der kun støtte ved at stille fagligt bistandspersonale til  

 rådighed, hvis den eller de pågældende AVS-stater anmoder herom:
 b) skal det faglige samarbejde være omkostningseffektivt, det skal dække  

 de behov, som det tager sigte på, lette videnoverførsel og øge den nationale  

 og regionale kapacitet.
 c) tilstræbes det, at eksperter, konsulentfirmaer og nationale  

 uddannelses- og forskningsinstitutioner i højere grad deltager i de af Fonden  

 finansierede kontrakter, og at AVS-staternes menneskelige ressourcer i større  

 omfang udnyttes ved midlertidigt at knytte nationalt overordnet personale som  

 rådgivere til en institution i deres eget land, et naboland eller en regional  

 organisation:
 d) kan AVS-staterne på nationalt eller regionalt plan anvende  

 samarbejdsinstrumenterne og -ressourcerne med henblik på  

 udviklingsfinansiering til bedre at kortlægge begrænsninger og kapacitet med  

 hensyn til nationalt og regionalt personale, og til at udarbejde en liste  

 over eksperter, rådgivere og konsulentfirmaer i AVS-staterne, som de kan  

 henvende sig til i forbindelse med projekter og programmer, der er  

 finansieret af Fonden, samt til at fastlægge, hvorledes kvalificeret  

 nationalt og regionalt personale kan ansættes til projekter, der er  

 finansieret af Fonden.
 e) støttes faglig bistand mellem AVS-staterne ved hjælp af  

 samarbejdsinstrumenterne til udviklingsfinansiering, således at AVS-staterne  

 kan udveksle overordnet personale og eksperter i faglig bistand og  

 forvaltning:
 f) skal projekt- og programmaterialet indeholde handlingsprogrammer for en  

 langsigtet udvikling af institutioner og personale og tage hensyn til de  

 nødvendige finansielle behov:
 g) vil Fællesskabet med henblik på at vende tendensen til, at uddannet  

 personale forlader AVS-staterne, bistå de AVS-stater, der anmoder herom, med  

 at få kvalificerede AVS-borgere, som er bosiddende i industrilandene, til at  

 vende hjem ved at træffe hensigtsmæssige foranstaltninger, der tilskynder til  

 tilbagevenden til hjemlandet:
 h) tages der ved forundersøgelsen af projekter og programmer fornødent  

 hensyn til begrænsningerne med hensyn til nationale menneskelige ressourcer,  

 og der tilrettelægges en strategi med henblik på bedre udnyttelse af disse  

 ressourcer:
 i) skal det faglige bistandspersonale være i besiddelse af de  

 kvalifikationer, der er nødvendige for at udføre de specifikke opgaver, der  

 er beskrevet i den eller de pågældende AVS-staters anmodning og det skal  

 integreres i den bistandsmodtagende AVS-institution:
 j) er en af det faglige bistandspersonales opgaver at uddanne det  

 nationale personale effektivt, således at den faglige bistand gradvis kan  

 bortfalde, og projekterne styres af et personale, der udelukkende og  

 permanent består af statens egne borgere:
 k) omfatter samarbejdet foranstaltninger til at øge AVS-staternes evne til  

 selv at erhverve ekspertise og forbedre de faglige kvalifikationer hos deres  

 egne rådgivere, konsulentfirmaer eller rådgivende virksomheder:
 l) bør der lægges særlig vægt på at udvikle AVS-staternes evne til at  

 planlægge, iværksætte og evaluere projekter og programmer.
ARTIKEL 276 1. Det faglige samarbejde kan være specifikt eller generelt.
 2. Det generelle faglige samarbejde omfatter navnlig:
 a) udviklingsundersøgelser, undersøgelser dels af perspektiverne for og  

 midlerne til udvikling og diversificering af AVS-staternes økonomi, dels af  

 problemer, der berører grupper af AVS-stater eller samtlige AVS-stater:
 b) undersøgelser med henblik på at finde konkrete løsninger på  

 AVS-staternes gældsætnings-, gældsbetjenings- og betalingsbalanceproblemer:
 c) sektor- og produktundersøgelser:
 d) udsendelse af eksperter, rådgivere, teknikere og instruktører til  

 bestemte opgaver i begrænsede tidsrum:
 e) levering af undervisnings-, forsøgs-, forsknings- og  

 demonstrationsudstyr:
 f) generel information om dokumentation, herunder statistisk materiale,  

 til fremme af AVS-staternes udvikling og virkeliggørelse af målene for  

 samarbejdet:
 g) udveksling af overordnet personale, specialister, studerende, forskere,  

 samt af personale fra og ledere af sociale eller kulturelle sammenslutninger  

 eller foreninger:
 h) tildeling af stipendier til studie- eller praktikophold, navnlig til  

 personer, der allerede er erhvervsaktive, og som har brug for supplerende  

 uddannelse:
 i) tilrettelæggelse af seminarer eller kursusrækker med henblik på  

 uddannelse, information og videreuddannelse:
 j) oprettelse eller styrkelse af grundlaget for oplysning og  

 dokumentation, navnlig ved udveksling af viden, metoder og erfaringer mellem  

 AVS-staterne indbyrdes samt mellem disse og Fællesskabet:
 k) samarbejde eller venskabsforbindelser mellem institutioner i  

 AVS-staterne eller mellem sådanne institutioner og tilsvarende institutioner  

 i Fællesskabet, navnlig mellem universiteter og andre uddannelses- og  

 forskningsinstitutioner i AVS-staterne og i Fællesskabet:
 l) støtte til betydningsfulde kulturelle arrangementer.
 3. Det faglige samarbejde, der er knyttet til specifikke foranstaltninger,  

 omfatter navnlig:
 a) tekniske, økonomiske, statistiske, finansielle og handelsmæssige  

 undersøgelser samt forsknings- og undersøgelsesarbejde, der er nødvendigt for  

 udarbejdelsen af projekter og programmer, herunder sådanne der vedrører  

 strukturtilpasning og investering:
 b) udarbejdelse af projekter og programmer:
 c) gennemførelse og overvågning af projekter og programmer:
 d) iværksættelse af midlertidige foranstaltninger, der er nødvendige for  

 etablering, igangsættelse, drift og vedligeholdelse af et bestemt projekt:
 e) overvågning og evaluering af aktiviteter:
 f) integrerede undervisnings-, informations- og forskningsprogrammer.
ARTIKEL 277 Fællesskabet træffer konkrete foranstaltninger til at øge og forbedre de  

 oplysninger, der meddeles AVS-staterne vedrørende mulighederne for at få  

 egnede specialister stillet til rådighed og vedrørende disses  

 kvalifikationer.
ARTIKEL 278 1. Valget mellem anvendelse af konsulentfirmaer, rådgivende virksomheder  

 eller individuelt rekrutterede eksperter afhænger af problemernes art,  

 omfanget og kompleksiteten af de faglige og forvaltningsmæssige midler samt  

 omkostningerne ved hver enkelt løsning.
Det skal i øvrigt sikres, at den  

 ansvarlige for rekrutteringen er i stand til at foretage en korrekt vurdering  

 af de forskellige kompetence- og erfaringsniveauer på internationalt plan.  

 Kriterierne for valg af kontrahenter samt af disses personale er baseret på a) faglige kvalifikationer (faglig kunnen og evne til at uddanne andre) og  

 menneskelige egenskaber:
 b) respekt for de kulturelle værdier og for de politiske og administrative  

 forhold i den eller de pågældende AVS-stater:
 c) kendskab til det sprog, der er nødvendigt for kontraktens udførelse:
 d) praktisk erfaring med den type problemer, der skal løses:
e) omkostningerne, 2. Rekrutteringen af fagligt bistandspersonale, fastlæggelsen af  

 målsætningerne og arbejdsopgaverne for dette personale, varigheden af dets  

 ophold, dets aflønning og dets bidrag til udviklingen af de AVS-stater, som  

 det skal gøre tjeneste i, sker i overensstemmelse med principperne for den  

 faglige samarbejdspolitik, jf. artikel 275. De anvendte procedurer skal sikre  

 objektive valg og høj kvalitet af tjenesteydelserne.
Derfor gælder følgende  

 principper:
 a) rekrutteringen foretages af de nationale institutioner, der anvender  

 den faglige bistand, i overensstemmelse med bestemmelserne vedrørende  

 konkurrence og præferencer:
 b) der gøres en indsats for at fremme den direkte kontakt mellem ansøgeren  

 og den fremtidige bruger af den faglige bistand.
 c) der bør være mulighed for andre former for faglig bistand, f.eks.  

 anvendelse af frivillige, ikke-statslige organisationer, pensioneret  

 overordnet personale samt venskabsaftaler:
 d) ved anmodning om faglig bistand skal AVS-staten og Kommissionens  

 delegation sammenligne omkostningerne og fordelene ved de forskellige former  

 for teknologioverførsel og kundskabsudvikling:
 e) ifølge udbudsmaterialet skal hver tilbudsgiver i sit tilbud anføre,  

 hvilke metoder og hvilket personale han regner med at anvende samt hvilken  

 strategi der vil kunne fremme den lokale, nationale og/eller regionale  

 kapacitet, så snart kontrakten iværksættes:
 f) Fællesskabet forelægger de bistandsmodtagende AVS-stater detaljerede  

 oplysninger om de samlede omkostninger i forbindelse med den faglige bistand,  

 således at de kan forhandle kontrakterne på grundlag af  

 omkostningseffektivitet.
ARTIKEL 279 Med henblik på at øge AVS-staternes evne til at udbygge deres egen faglige  

 kunnen og forbedre deres egne konsulenters know-how tilskynder Fællesskabet  

 og AVS-staterne til, at der indgås aftaler om partnerskab mellem  

 konsulentfirmaer, rådgivende ingeniører, eksperter og institutioner i  

 Fællesskabets medlemsstater og i AVS-staterne.
Med henblik herpå træffer  

 Fællesskabet og AVS-staterne foranstaltninger til a) via midlertidigt samarbejde at fremme underleverancer eller brug af  

 eksperter fra AVS-staterne i medlemsstaternes konsulentfirmaer, rådgivende  

 ingeniørfirmaer eller institutioner:
 b) i udbudsmaterialet at oplyse tilbudsgiverne om de i konventionen  

 fastsatte kriterier for udvælgelse og præferencer, herunder især kriterierne  

 for bedre udnyttelse af AVS-staternes menneskelige ressourcer.
ARTIKEL 280 1. Med forehold af bestemmelserne i dette kapitel fastsættes reglerne for  

 indgåelse af kontrakter vedrørende tjenesteydelser og for konkurrence og  

 præferencer i henhold til kapitel 5, afdeling 5.
 2. Der skal inden for det faglige samarbejde ydes bistand til  

 uddannelsesforanstaltninger, flerårige uddannelsesprogrammer, herunder  

 stipendier, jf. anden del, afsnit XI, kapitel 1.
KAPITEL 5 GENNEMFØRELSESPROCEDURER AFDELING 1 PROGRAMMERING ARTIKEL 281 1. I begyndelsen af konventionens anvendelsesperiode og inden  

 fastlæggelsen af det vejledende program:
 a) giver Fællesskabet hver AVS-stat en klar angivelse af det  

 programmerbare rammebeløb, som den kan råde over i denne periode, og meddeler  

 den alle andre hensigtsmæssige oplysninger:
 b) får alle AVS-stater, der er berettiget til de særlige midler, som er  

 afsat til tilpasningsstøtte efter artikel 246, meddelelse om det anslåede  

 beløb for den første rate, der tilkommer dem.
2. Så snart den enkelte AVS-stat har modtaget ovennævnte oplysninger,  

 udarbejder den på grundlag af og i overensstemmelse med sine egne  

 udviklingsmål og -prioriteter et udkast til vejledende program, som den  

 forelægger for Fællesskabet: i dette udkast til vejledende program angives a) den pågældende AVS-stats prioriterede nationale og regionale  

 udviklingsmål:
 b) den eller de målsektorer, hvor det anses for mest hensigtsmæssigt at  

 yde støtte:
 c) de bedst egnede foranstaltninger til virkeliggørelse af målene i hver  

 af de udpegede sektorer, eller, når disse foranstaltninger ikke er  

 tilstrækkelig klart defineret, hovedlinjerne i programmerne til støtte for de  

 politikker, som AVS-staten har fastlagt inden for disse sektorer:
 d) om muligt de specifikke nationale projekter og programmer, der er klart  

 identificeret, navnlig projekter og programmer, der er en videreførelse af  

 allerede iværksatte foranstaltninger:
 e) i givet fald en begrænset del af de programmerbare midler, der ikke er  

 afsat til målsektoren, og som AVS-staten foreslår anvendt som  

 tilpasningsstøtte:
 f) alle forslag vedrørende regionale projekter og programmer.
ARTIKEL 282 1. Udkastet til vejledende program drøftes mellem den pågældende AVS-stat  

 og Fællesskabet, som tager behørigt hensyn til AVS-statens egne behov og til  

 dens suveræne ret til at fastlægge sine strategier, prioriteter og  

 udviklingsmodeller samt makroøkonomiske og sektorspecifikke politikker.
2. Det vejledende program fastlægges efter fælles overenskomst mellem  

 Fællesskabet og den pågældende AVS-stat på grundlag af det udkast til  

 vejledende program, som denne stat har fremlagt, og er bindende såvel for  

 Fællesskabet som for denne stat, når det er vedtaget.
Heri anføres navnlig a) den eller de målsektorer, som fællesskabsbistanden skal kanaliseres  

 til, og de midler, der skal iværksættes med henblik herpå:
 b) de foranstaltninger og aktioner, der er nødvendige for at virkeliggøre  

 målene i de udvalgte sektorer:
 c) tidsplanen for forpligtelser og foranstaltninger:
 d) hensættelser med henblik på eventuelle reklamationer samt  

 omkostningsstigninger og uforudsete udgifter:
 e) de projekter og programmer, der ikke vedrører målsektoren eller  

 målsektorerne, samt forslag til regionale projekter og programmer og i givet  

 fald den del, der går til strukturtilpasningsstøtte.
3. Det vejledende program skal være tilstrækkeligt smidigt til at sikre,  

 at der til stadighed er overensstemmelse mellem foranstaltningerne og målene  

 og til, at der kan tages hensyn til eventuelle forandringer i AVS-staternes  

 økonomiske situation, prioriteter og mål.
Det kan revideres på anmodning af  

 den pågældende AVS-stat.
ARTIKEL 283 Fællesskabet og AVS-staten træffer foranstaltninger til at sikre at det  

 vejledende program vedtages hurtigst muligt og så vidt muligt inden  

 konventionens ikrafttræden.
ARTIKEL 284 1. I det vejledende program fastsættes de samlede beløb for den  

 programmerbare bistand, som hver enkelt AVS-stat kan råde over.
Bortset fra  

 de midler, der er forbeholdt katastrofebistand, rentegodtgørelse og det  

 regionale samarbejde, omfatter den programmerbare bistand gavebistand og en  

 del af den risikovillige kapital.
 2. Eventuelle overskydende fondsmidler, der ikke er disponeret over, eller  

 som ikke er udbetalt ved udgangen af det sidste år i finansprotokollens  

 gyldighedsperiode, anvendes, indtil de er opbrugt, på samme betingelser som  

 de i denne konvention indeholdte.
 3. Hvert år opstiller den nationale anvisningsberettigede og Kommissionens  

 delegerede en sammenlignende opgørelse over forpligtelser og betalinger og  

 træffer de nødvendige foranstaltninger til at sikre, at den tidsplan for  

 forpligtelserne, der blev vedtaget i forbindelse med programmeringen,  

 overholdes: de klarlægger ligeledes årsagerne til forsinkelser i  

 gennemførelsen med henblik på at foreslå foranstaltninger til afhjælpning  

 heraf.
AFDELING 2 IDENTIFIKATION, UDARBEJDELSE OG FORUNDERSØGELSE AF PROJEKTER ARTIKEL 285 Det påhviler den pågældende AVS-stat eller andre bistandsmodtagere at  

 identificere og udarbejde projekter og programmer.
ARTIKEL 286 Det projekt- og programmateriale, der udarbejdes og forelægges til  

 finansiering, skal indeholde alle de oplysninger, der er nødvendige for en  

 forundersøgelse af projekterne eller programmerne, eller, hvis disse  

 projekter eller programmer ikke er endeligt udvalgt, en kortfattet  

 beskrivelse til brug ved forundersøgelsen.
AVS-staterne eller de andre  

 bistandsmodtagere fremsender officielt dette materiale til den delegerede i  

 overensstemmelse med konventionen.
Hvis bistandsmodtagerne ikke er  

 AVS-stater, er den pågældende AVS-stats udtrykkelige godkendelse påkrævet.
ARTIKEL 287 1. Den eller de pågældende AVS-stater og Fællesskabet forundersøger i  

 fællesskab projekterne og programmerne.
Med henblik på hurtigere behandling  

 giver Kommissionen den delegerede de nødvendige beføjelser til at gennemføre  

 denne fælles forundersøgelse.
 2. Ved forundersøgelsen af projekterne og programmerne tages der hensyn  

 til de særlige forhold og begrænsninger, der gør sig gældende i den enkelte  

 AVS-stat, samt til følgende faktorer:
 a) effektiviteten, levedygtigheden og rentabiliteten af de aktiviteter,  

 der anmodes om, om muligt på grundlag af en cost/benefit-analyse, idet  

 eventuelle alternativer undersøges:
 b) direkte og indirekte sociale, kulturelle, kønsrollemæssige og  

 miljømæssige aspekter samt betydningen for befolkningerne:
 c) disponibel lokal arbejdskraft og andre ressourcer, der er nødvendige  

 for at gennemføre, drive og vedligeholde projekterne og programmerne:
 d) uddannelse og institutionel udvikling, der er nødvendig for at  

 virkeliggøre projekt- og programmålene:
 e) den byrde, som driftsudgifterne udgør for modtageren:
 f) forpligtelser og indsats på nationalt plan:
 g) erfaringer fra tidligere aktiviteter af samme art:
 h) resultater af tidligere gennemførte undersøgelser af tilsvarende  

 projekter eller programmer for at fremme iværksættelsen og nedbringe  

 omkostningerne mest muligt.
 3. De specifikke vanskeligheder og begrænsninger, der gør sig gældende for  

 de mindst udviklede AVS-stater, og som har en negativ indvirkning på  

 projekternes og programmernes effektivitet, levedygtighed og rentabilitet,  

 tages i betragtning ved forundersøgelsen af disse.
 4. De generelle retningslinjer og kriterier for forundersøgelsen af  

 projekter og programmer udbygges under konventionens anvendelse af  

 AVS/EØF-udvalget for Samarbejde med henblik på Udviklingsfinansiering på  

 grundlag af evalueringsarbejdet og under hensyn til den fleksibilitet, der er  

 nødvendig ved tilpasningen af disse kriterier til de særlige forhold, der gør  

 sig gældende i den enkelte AVS-stat.
AFDELING 3 FINANSIERINGSFORSLAG OG -AFGØRELSE ARTIKEL 288 1. I nært samarbejde med den nationale anvisningsberettigede sammenfatter  

 den delegerede konklusionerne af forundersøgelsen i et finansieringsforslag.
 2. Finansieringsforslaget indeholder en forventet tidsplan for den faglige  

 og finansielle gennemførelse af projektet eller programmet og angiver  

 varigheden af de forskellige gennemførelsesfaser.
3. Finansieringsforslaget a) indbefatter den eller de pågældende AVS-staters bemærkninger:
 b) fremsendes af den delegerede samtidigt til den eller de pågældende  

 AVS-stater og Kommissionen.
4. Kommissionen udformer finansieringsforslaget endeligt og fremsender det  

 med eller uden ændringer til Fællesskabets beslutningsorgan.
Den eller de  

 pågældende AVS-stater vil kunne fremsætte bemærkninger til enhver  

 substansændring, som Kommissionen agter at foretage i dokumentet: disse  

 bemærkninger gengives i det ændrede finansieringsforslag.
ARTIKEL 289 1. Med forbehold af artikel 288, stk. 4, meddeler Fællesskabets  

 beslutningsorgan sin afgørelse inden 120 dage fra den dato, hvor den i  

 artikel 288, stk 3, litra b), omhandlede delegerede fremsendte  

 finansieringsforslaget.
2. Godkendes finansieringsforslaget ikke af Fællesskabet, underrettes den  

 eller de pågældende AVS-stater straks om begrundelsen herfor.
I et sådant  

 tilfælde kan repræsentanterne for den eller de pågældende AVS-stater inden 60  

 dage fra underretningen anmode om, a) at spørgsmålet tages op i det i henhold til konventionen nedsatte  

 AVS/EØF-udvalg for Samarbejde med henblik på Udviklingsfinansiering: eller b) at de bliver hørt af Fællesskabets beslutningsorgan.
3. Efter denne høring træffer Fællesskabets kompetente organ endelig  

 afgørelse om at vedtage eller afvise finansieringsforslaget.
Inden der  

 træffes afgørelse kan den eller de pågældende AVS-stater meddele enhver  

 oplysning, som skønnes nødvendig for at supplere de foreliggende oplysninger.
ARTIKEL 290 1. Med henblik på hurtigere behandling og som undtagelse fra artikel 288  

 og 289 kan finansieringsafgørelserne vedrøre flerårige programmer, når der er  

 tale om finansiering af:
a) uddannelse, b) mikroprojekter, c) handelsfremme, d) grupper af foranstaltninger af begrænset omfang inden for en bestemt  

 sektor, e) fagligt samarbejde.
 2. I disse tilfælde kan den pågældende AVS-stat forelægge den delegerede  

 et flerårigt program, som indeholder hovedlinjer, planlagte typer  

 foranstaltninger og foreslået finansiel forpligtelse.
Finansieringsafgørelsen for det enkelte flerårige program træffes af den  

 ledende anvisningsberettigede.
Den skrivelse, hvormed den ledende  

 anvisningsberettigede giver den nationale anvisningsberettigede meddelelse om  

 denne afgørelse, udgør en finansieringsaftale i artikel 291's forstand.
 Inden for rammerne af de således vedtagne flerårige programmer iværksætter  

 den nationale anvisningsberettigede hver foranstaltning i overensstemmelse  

 med konventionen og ovennævnte finansieringsaftale.
 Ved udgangen af hvert år sender den nationale anvisningsberettigede  

 Kommissionen en i samråd med den delegerede udarbejdet rapport om  

 programmernes iværksættelse.
AFDELING 4 FINANSIERINGSAFTALE OG OVERSKRIDELSE ARTIKEL 291 1. For ethvert projekt eller program, der finansieres med gavebistand fra  

 Fonden, udarbejdes der en finansieringsaftale mellem Kommissionen og den  

 eller de pågældende AVS-stater inden 60 dage efter at Fællesskabets  

 beslutningsorgan har truffet afgørelse.
2. I aftalen anføres bl.a.
Fondens finansielle forpligtelse, de nærmere  

 bestemmelser og betingelser for finansieringen samt de almindelige og særlige  

 bestemmelser vedrørende det pågældende projekt eller program: den indeholder  

 ligeledes en forventet tidsplan for den tekniske gennemførelse af det projekt  

 eller program, der er indeholdt i finansieringsforslaget.
 3. Finansieringsaftalerne vedrørende alle projekter og programmer skal  

 indeholde tilstrækkelige bevillinger til dækning af omkostningsstigninger og  

 uforudsete udgifter.
 4. Efter finansieringsaftalens undertegnelse sker betalingerne i  

 overensstemmelse med den i konventionen vedtagne finansieringsplan.
5. Restbeløb, som henstår efter projekternes og programmernes afslutning,  

 tilkommer den pågældende AVS-stat og opføres som sådanne i Fondens  

 regnskaber.
De kan anvendes til finansiering af projekter og programmer på  

 den i konventionen anførte måde.
Overskridelse ARTIKEL 292 1. Så snart der konstateres risiko for overskridelse ud over de i  

 finansieringsaftalen fastsatte grænser, underretter den nationale  

 anvisningsberettigede den ledende anvisningsberettigede herom gennem  

 Kommissionens delegerede, med angivelse af hvilke foranstaltninger den  

 nationale anvisningsberettigede agter at træffe for at dække overskridelsen i  

 forhold til tildelingen, enten ved at indskrænke projektet eller programmet,  

 eller ved at anvende nationale midler eller andre midler, som ikke stammer  

 fra Fællesskabet.
2. Hvis der ikke træffes fælles afgørelse om at indskrænke projektet eller  

 programmet, eller hvis det ikke er muligt at dække overskridelsen ved hjælp  

 af andre midler, kan overskridelsen a) dækkes ved hjælp af restbeløb, der henstår efter afslutningen af  

 projekter og programmer, der finansieres under de vejledende programmer, og  

 som ikke er blevet afsat til andet formål, med indtil 20% af den finansielle  

 forpligtelse for vedkommende projekt eller program: eller b) finansieres over midlerne under det vejledende program.
Finansiering med tilbagevirkende kraft ARTIKEL 293 1. For at sikre, at projekterne iværksættes hurtigt, og for at undgå  

 afbrydelser mellem på hinanden følgende projekter samt forsinkelser, kan  

 AVS-staterne efter aftale med Kommissionen, når forundersøgelsen af projektet  

 er afsluttet, og inden finansieringsafgørelsen træffes i) indkalde tilbud på alle former for kontrakter, ledsaget af en klausul  

 med opsættende virkning:
 ii) anvende et begrænset beløb til forudfinansiering af aktiviteter i  

 forbindelse med indledende, sæsonbestemt arbejde, af ordrer på udstyr, hvor  

 der må forudses lang leveringstid, samt af visse løbende foranstaltninger.  

 Sådanne udgifter afholdes i overensstemmelse med de i konventionen fastsatte  

 procedurer.
 2. Disse bestemmelser indskrænker ikke de beføjelser, som Fællesskabets  

 beslutningsorgan har.
 3. De udgifter, som en AVS-stat afholder i medfør af denne artikel,  

 finansieres med tilbagevirkende kraft inden for rammerne af projektet eller  

 programmet, efter finansieringsaftalens undertegnelse.
AFDELING 5 KONKURRENCE OG PRÆFERENCER Deltagelse i kontrakter ARTIKEL 294 1. Medmindre der efter artikel 296 åbnes mulighed for at fravige  

 bestemmelserne a) kan følgende deltage på lige vilkår i udbud vedrørende kontrakter  

 finansieret af Fonden i) fysiske personer, selskaber eller virksomheder, offentlige organer  

 eller organer, som det offentllge har kapitalinteresser i, i AVS-staterne og  

 i Fællesskabet:
 ii) kooperative selskaber og andre offentligretlige eller privatretlige  

 juridiske personer, med undtagelse af selskaber, der ikke arbejder med  

 gevinst for øje, i Fællesskabet og/eller AVS-staterne:
 iii) ethvert joint venture eller enhver sammenslutning af sådanne  

 foretagender eller selskaber i AVS og/eller Fællesskabet.
 b) skal leverancer have oprindelse i Fællesskabet og/eller AVS-staterne i  

 henhold til bestemmelserne i bilag LIV.
 2. For at kunne deltage i udbud og kontrakter skal tilbudsgiverne over for  

 AVS-staterne fremlægge tilfredsstillende beviser på, at de opfylder kravene i  

 artikel 274 og i stk. 1 i denne artikel, samt på, at de har kvalifikationer  

 og tilstrækkelige midler til at udføre kontrakten.
Deltagelse på lige vilkår ARTIKEL 295 AVS-staterne og Kommissionen træffer foranstaltninger til at sikre den  

 bredest mulige deltagelse på lige vilkår i udbud i forbindelse med kontrakter  

 vedrørende bygge- og anlægsarbejder, leverancer og tjenesteydelser, herunder  

 i givet fald foranstaltninger med henblik på a) at sikre, at udbuddene offentliggøres i De Europæiske Fællesskabers  

 Tidende og i tilsvarende publikationer i alle AVS-staterne samt på enhver  

 anden egnet måde:
 b) at undgå forskelsbehandling eller tekniske specifikationer, der ville  

 kunne hindre bred deltagelse på lige vilkår:
 c) at tilskynde til samarbejde mellem selskaber og virksomheder i  

 medlemsstaterne og AVS-staterne:
d) at sikre, at alle udvælgelseskriterierne nævnes i udbudsmaterialet, og e) at sikre, at det tilbud, der vælges, opfylder de betingelser og  

 kriterier, der er fastsat i udbudsmaterialet.
Undtagelser ARTIKEL 296 1. For at sikre, at ordningen bliver omkostningseffektiv, kan fysiske  

 eller juridiske personer, der er statsborgere i udviklingslande, som ikke er  

 AVS-stater, få tilladelse til at deltage i kontrakter finansieret af  

 Fællesskabet, på begrundet anmodning fra de pågældende AVS-stater.
De  

 pågældende AVS-stater giver i hvert enkelt tilfælde den delegerede de  

 oplysninger, der er nødvendige, for at Fællesskabet kan træffe afgørelse om  

 disse undtagelser, idet der lægges særlig vægt på a) den pågældende AVS-stats geografiske beliggenhed:
 b) konkurrenceevnen hos entreprenører, leverandører og rådgivere fra  

 Fællesskabet og AVS-staterne:
 c) ønsket om at undgå for voldsomme stigninger i udgifterne til  

 kontrakternes udførelse:
 d) transportvanskeligheder og forsinkelser som følge af leveringsfrister  

 eller andre lignende problemer:
e) teknologi, der er mest egnet og bedst tilpasset de lokale forhold, 2. Tredjelande kan ligeledes få tilladelse til at deltage i kontrakter  

 finansieret af Fællesskabet a) når Fællesskabet deltager i finansieringen af regionale eller  

 interregionale samarbejdsforanstaltninger, hvori tredjelande er inddraget:
 b) når projekter og programmer samfinansieres:
 c) når der er tale om katastrofebistand.
 3. Undtagelsesvis og efter aftale med Kommissionen kan konsulentfirmaer  

 eller eksperter, der er statsborgere i tredjelande, deltage i kontrakter  

 vedrørende tjenesteydelser.
Konkurrence ARTIKEL 297 Medmindre andet er bestemt i artikel 298, indgås bygge- og  

 anlægskontrakter samt leverancekontrakter, der finansieres over Fondens  

 midler, efter offentligt udbud, og kontrakter vedrørende tjenesteydelser  

 indgås efter begrænset udbud.
ARTIKEL 298 1. AVS-staten eller AVS-staterne kan i henhold til stk. 2, 3 og 4 i denne  

 artikel samt artikel 299 og efter aftale med Kommissionen a) tildele kontrakter efter begrænset udbud, i givet fald efter at have  

 foretaget en forhåndsudvælgelse:
 b) indgå kontrakter ved underhåndsaftaler:
 c) få udført kontrakter i offentligt eller halvoffentligt regi i  

 AVS-staterne.
 2. Begrænset udbud kan anvendes:
 a) når forholdene kræver hurtig afgørelse, eller når beskaffenheden af  

 eller visse særlige forhold ved kontakten taler herfor:
 b) ved højt specialiserede projekter eller programmer:
 c) ved meget store kontrakter efter forhåndsudvælgelse.
 3. Der kan indgås kontrakter ved underhåndsaftale:
 a) om foranstaltninger af mindre omfang, i hastetilfælde eller om faglige  

 samarbejdsforanstaltninger af kortere varighed:
 b) om katastrofebistand:
 c) om foranstaltninger, der overdrages til sagkyndige enkeltpersoner:
 d) om supplerende foranstaltninger, eller foranstaltninger, der er  

 nødvendige for at udføre andre allerede igangværende foranstaltninger:
 e) når kontrakten udelukkende kan udføres af indehavere af patenter eller  

 licenser på anvendelse, behandling eller indførelse af de pågældende  

 artikler:
 f) hvor et udbud ikke har givet resultat.
 4. Der anvendes følgende procedure ved begrænset udbud og  

 underhåndsaftaler:
 a) i forbindelse med bygge- og anlægskontrakter samt leverancekontrakter  

 udarbejder den eller de pågældende AVS-stater en begrænset liste over  

 eventuelle tilbudsgivere efter aftale med den delegerede, i givet fald efter  

 at have foretaget en forhåndsudvælgelse:
 b) i forbindelse med kontrakter vedrørende tjenesteydelser udarbejder  

 AVS-staterne efter aftale med Kommissionen en begrænset liste over ansøgere,  

 på grundlag af forslag fra den eller de pågældende AVS-stater og forslag fra  

 Kommissionen:
 c) i forbindelse med underhåndsaftaler indleder AVS-staten frit sådanne  

 drøftelser, som den finder hensigtsmæssige, med tilbudsgiverne på den i  

 henhold til ovennævnte stykke udarbejdede liste, og tildeler kontrakten til  

 den tilbudsgiver, som den har udvalgt.
Kontrakter i offentligt regi ARTIKEL 299 1. Kontrakter udføres i offentligt regi af kontorer eller tjenester, der  

 er offentlige eller hvor det offentlige har kapitalinteresser i den eller de  

 pågældende AVS-stater, hvis AVS-staten i sine nationale tjenester har  

 administrativt personale, der er kvalificeret i forbindelse med kontrakter  

 vedrørende katastrofebistand, kontrakter vedrørende tjenesteydelser og alle  

 øvrige foranstaltninger, hvortil de anslåede udgifter udgør under 5 mio. ecu.
2. Fællesskabet yder tilskud til de pågældende tjenesters udgifter ved at  

 bevilge manglende udstyr og/eller materiel og/eller midler til rekruttering  

 af det nødvendige ekstra personale, f.eks. eksperter, der er statsborgere i  

 den pågældende AVS-stat eller i en anden AVS-stat.
Fællesskabet dækker kun  

 udgifter til supplerende midler og midlertidige gennemførelsesudgifter i  

 forbindelse med vedkommende foranstaltning.
Kontrakter vedrørende katastrofebistand ARTIKEL 300 Kontrakter vedrørende katastrofebistand udføres under hensyn til  

 situationens hastende karakter.
AVS-staten kan ved alle foranstaltninger  

 vedrørende katastrofebistand, efter aftale med den delegerede, tillade:
 a) at der indgås underhåndsaftaler:
 b) at der udføres kontrakter i offentligt regi:
 c) at de udføres gennem særorganisationer:
 d) at de iværksættes direkte af Kommissionen.
Hasteprocedure ARTIKEL 301 1. Med henblik på at sikre, at projekterne og programmerne iværksættes  

 hurtigt og effektivt, indføres der en hasteprocedure for indkaldelse af  

 tilbud, medmindre andet bestemmes af den pågældende AVS-stat eller  

 Kommissionen i et forslag, der forelægges den pågældende AVS-stat til  

 godkendelse.
I forbindelse med hasteproceduren for indkaldelse af tilbud er  

 fristerne for afgivelse af tilbud kortere, og indkaldelsen skal kun finde  

 sted i den pågældende AVS-stat og i de tilgrænsende AVS-stater i  

 overensstemmelse med gældende lovgivning i den pågældende AVS-stat.
Denne  

 hasteprocedure anvendes ved a) bygge- og anlægskontrakter, hvor de anslåede udgifter udgør under 5  

 mio. ecu.:
 b) katastrofebistand, uanset størrelsen heraf.
 2. Som undtagelse fra denne regel kan den nationale anvisningsberettigede  

 efter aftale med den delegerede indhente leverancer og/eller tjenesteydelser  

 for et begrænset beløb i de pågældende AVS-stater eller i de tilgrænsende  

 AVS-stater, hvor disse leverancer eller tjenesteydelser er til rådighed.
ARTIKEL 302 For at fremme behandlingen kan AVS-staterne anmode Kommissionen om at  

 forhandle, udarbejde og indgå kontrakter vedrørende tjenesteydelser på deres  

 vegne direkte eller gennem sit kompetente organ.
Præferencer ARTIKEL 303 Der træffes foranstaltninger til at fremme størst mulig deltagelse af  

 fysiske og juridiske personer fra AVS-staterne i udførelsen af kontrakter  

 finansieret af Fonden, således at de fysiske og menneskelige ressourcer i  

 disse stater kan udnyttes bedst muligt.
Med henblik herpå a) gives der ved bygge- og anlægskontrakter til en værdi af under 5 mio.  

 ecu. tilbudsgivere fra AVS-stater en præference på 10% ved sammenligning af  

 tilbud af samme økonomiske og tekniske kvalitet, såfremt mindst en fjerdedel  

 af kapitalen og det ledende personale kommer fra en eller flere AVS-stater:
 b) gives der ved leverancekontrakter, uanset værdi, tilbudsgivere fra  

 AVS-stater, som foreslår leverancer, hvor mindst 50% af kontraktværdien er  

 fra AVS-staterne, en præference på 15% ved sammenligning af tilbud af samme  

 økonomiske og tekniske kvalitet:
 c) gives der ved kontrakter vedrørende tjenesteydelser ved sammenligning  

 af tilbud af samme økonomiske og tekniske kvalitet, præference til de  

 eksperter, institutioner, konsulentfirmaer eller rådgivende virksomheder fra  

 AVS-staterne, der har de fornødne kvalifikationer:
 d) giver den valgte tilbudsgiver, når det påtænkes at anvende  

 underleverandører, præference til fysiske personer, selskaber og virksomheder  

 i AVS-staterne, der kan udføre kontrakten på samme betingelser:
e) kan AVS-staten i udbuddet foreslå eventuelle tilbudsgivere bistand fra  

 selskaber, eksperter eller rådgivere fra AVS-staterne, som udvælges efter  

 fælles overenskomst.
Dette samarbejde kan tage form af et joint venture eller  

 en underleverance eller uddannelse af beskæftiget personale.
Udvælgelse ARTIKEL 304 1. AVS-staten tildeler kontrakten a) til den tilbudsgiver, hvis tilbud anses for at stemme overens med  

 kravene i udbudsmaterialet:
 b) til den tilbudsgiver, som ved bygge- og anlægskontrakter samt  

 leverancekontrakter har indgivet det mest fordelagtige tilbud ud fra en  

 vurdering af navnlig følgende kriterier:
 i) pris samt drifts- og vedligeholdelsesomkostninger:
 ii) de af tilbudsgiveren tilbudte kvalifikationer og garantier, tilbuddets  

 tekniske kvaliteter samt forslag om eftersalgsservice i AVS-staten:
 iii) kontraktens art, udførelsesbetingelser og -frister og tilpasning til  

 de lokale forhold.
 c) til den tilbudsgiver, som ved kontrakter vedrørende tjenesteydelser har  

 indgivet det mest fordelagtige tilbud, bl.a. under hensyn til pris, teknisk  

 kvalitet, den tilrettelæggelse og metode, der foreslås ved præsteringen af  

 tjenesteydelserne, samt det foreslåede personales kvalifikationer,  

 uafhængighed og disponibilitet.
2. Dersom to tilbud ud fra ovenstående kriterier anses for at være lige  

 gode, foretrækkes a) tilbuddet fra en tilbudsgiver, der er statsborger i en AVS-stat, eller b) hvis der ikke foreligger et sådant tilbud i) det tilbud, som fører til den bedst mulige udnyttelse af AVS-staternes  

 fysiske og menneskelige ressourcer.
 ii) eller det tilbud, som giver de bedste muligheder for underleverancer  

 til selskaber, virksomheder eller fysiske personer i AVS-staterne.
 iii) eller et konsortium af fysiske personer, virksomheder eller selskaber  

 fra AVS-staterne og Fællesskabet.
Almindelige bestemmelser ARTIKEL 305 Tilkendelse af kontrakter finansieret af Fonden reguleres af denne  

 konvention og de almindelige bestemmelser, som Ministerrådet vedtager ved  

 afgørelse på første møde efter konventionens undertegnelse efter indstilling  

 fra det i konventionens artikel 325 nævnte AVS/EØF-udvalg for Samarbejde med  

 henblik på Udviklingsfinansiering.
Almindelige betingelser ARTIKEL 306 Udførelsen af fondsfinansierede kontrakter vedrørende bygge- og  

 anlægsarbejder, leverancer og tjenesteydelser reguleres:
a) af de almindelige betingelser for fondsfinansierede kontrakter, som  

 Ministerrådet vedtager ved afgørelse på første møde efter konventionens  

 undertegnelse efter indstilling fra det i konventionens artikel 325 nævnte  

 AVS/EØF-udvalg for Samarbejde med henblik på Udviklingsfinansiering, eller b) med hensyn til samfinansierede projekter og programmer eller ved  

 undtagelse i forbindelse med tredjemands udførelse af kontrakter eller ved  

 hasteprocedure eller i alle andre relevante tilfælde af de øvrige almindelige  

 betingelser, som den pågældende AVS-stat og Fællesskabet har godkendt, såsom:
 i) almindelige lovfæstede betingelser i den pågældende AVS-stat eller  

 gældende praksis i denne stat vedrørende internationale kontrakter:
 ii) alle andre internationale almindelige betingelser vedrørende  

 kontrakter.
Bilæggelse af tvister ARTIKEL 307 Tvister, der under udførelsen af en kontrakt finansieret af Fonden opstår  

 mellem myndighederne i en AVS-stat og en entreprenør, leverandør eller  

 tjenesteyder, bilægges a) i overensstemmelse med den pågældende AVS-stats nationale lovgivning,  

 når der er tale om en national kontrakt, og b) når der er tale om internationale kontrakter i) enten, hvis parterne i kontrakten godkender det, i overensstemmelse med  

 AVS-statens nationale lovgivning eller med parternes praksis på  

 internationalt plan, eller ii) ved voldgift ifølge de procedureregler, som Ministerrådet vedtager ved  

 afgørelse på første møde efter konventionens undertegnelse efter indstilling  

 fra det i konventionens artikel 325 nævnte AVS/EØF-udvalg for Samarbejde med  

 henblik på Udviklingsfinansiering.
AFDELING 6 AFGIFTS- OG TOLDORDNING ARTIKEL 308 AVS-staterne anvender på kontrakter finansieret af Fællesskabet en  

 afgifts- og toldordning, som ikke er mindre gunstig end den, der gælder for  

 den mest begunstigede stat eller for de internationale organisationer på  

 udviklingsområdet, som de har forbindelse med.
Ved fastlæggelsen af, hvad der  

 skal forstås ved mestbegunstigelsesordning, tages der ikke hensyn til de  

 ordninger den pågældende AVS-stat anvender overfor andre AVS-stater eller  

 andre udviklingslande.
ARTIKEL 309 Med forbehold af artikel 308 finder følgende ordning anvendelse på  

 kontrakter finansieret af Fællesskabet:
 a) kontrakterne pålægges hverken bestående eller fremtidige stempel~ og  

 registreringsafgifter eller andre afgifter med tilsvarende virkning i  

 AVS-staten: kontrakterne registreres dog i overensstemmelse med gældende lov  

 i AVS-staten, og der kan ved registreringen opkræves et gebyr svarende til  

 tjenesteydelsen:
 b) overskud og/eller indtægter i forbindelse med kontrakternes udførelse  

 beskattes efter den pågældende AVS-stats nationale afgiftsordning, såfremt de  

 fysiske og juridiske personer, der har opnået disse overskud og/eller  

 indtægter, er hjemmehørende i denne stat, eller udførelsen af kontrakten har  

 varet over seks måneder:
 c) virksomheder, som skal indføre materiel til udførelsen af bygge~ og  

 anlægskontrakterne, kan på anmodning midlertidigt indføre dette materiel  

 toldfrit i henhold til den pågældende AVS-stats lovgivning:
 d) erhvervsbestemt materiel, de er nødvendigt til udførelse af opgaver,  

 der er defineret i kontrakterne vedrørende tjenesteydelser, kan i henhold til  

 den nationale lovgivning indføres i den eller de pågældende AVS-stater  

 midlertidigt uden afgifter, herunder importafgifter, told og andre afgifter  

 med tilsvarende virkning, i det omfang tolden og afgifterne ikke udgør  

 betaling for en tjenesteydelse:
e) indførsel i forbindelse med udførelsen af en leverancekontrakt til den  

 pågældende AVS-stat kan ske uden opkrævning af told og importafgifter eller  

 andre afgifter med tilsvarende virkning.
Når en kontrakt omfatter en  

 leverance med oprindelse i den pågældende AVS-stat, indgås kontrakten på  

 grundlag af prisen ab fabrik, forhøjet med de afgifter, AVS-staten i givet  

 fald selv pålægger disse leverancer:
 f) indkøb af brændstoffer, smøremidler og bindemidler på basis af  

 carbonhydrider samt generelt alt materiale, der indgår i en bygge~ og  

 anlægskontrakt, anses for at være fremstillet på det lokale marked og  

 undergives den afgiftsordning, der gælder i den pågældende AVS-stats  

 lovgivning:
 g) fysiske personer, bortset fra lokalt ansatte, der varetager opgaver,  

 som er defineret i en kontrakt vedrørende tjenesteydelser, samt disses  

 familiemedlemmer, kan efter bestemmelserne i den pågældende AVS-stats  

 lovgivning indføre personlige ejendele til personlig og husholdningsmæssig  

 brug uden erlæggelse af told, importafgifter og andre afgifter med  

 tilsvarende virkning:
ARTIKEL 310 Alle forhold, der ikke er omhandlet i artikel 308 og 309, forbliver  

 undergivet den pågældende stats lovgivning.
KAPITEL 6 ANSVARLIGE FOR FORVALTNING OG GENNEMFØRELSE AFDELING 1 DEN LEDENDE ANVISNINGSBERETTIGEDE ARTIKEL 311 1. Kommissionen udpeger en ledende anvisningsberettiget for Fonden, som  

 skal være ansvarlig for forvaltningen af Fondens midler.
2. Den ledende anvisningsberettigede a) indgår forpligtelser, fastsætter og anviser udgifter og fører regnskab  

 med indgåede forpligtelser og anviste beløb:
 b) drager omsorg for, at finansieringsafgørelserne overholdes:
 c) træffer i nært samarbejde med den nationale anvisningsberettigede de  

 forpligtelsesafgørelser og de finansielle foranstaltninger, som viser sig  

 nødvendige for at sikre en økonomisk og teknisk set tilfredsstillende  

 gennemførelse af de godkendte foranstaltninger:
 d) godkender udbudsmaterialet inden indkaldelse af tilbud, uden at dette  

 indskrænker den delegeredes beføjelser efter artikel 317:
 e) sørger for, at udbuddene offentliggøres inden for rimelige tidsfrister  

 i overensstemmelse med artikel 295:
 f) godkender forslaget om tildeling af kontrakten, uden at dette  

 indskrænker den delegeredes beføjelser efter artikel 317:
 3. Ved slutningen af hvert regnskabsår forelægger den ledende  

 anvisningsberettigede en detaljeret oversigt over Fonden med angivelse af  

 saldo for bidrag, som medlemsstaterne har indbetalt til Fonden, de samlede  

 udbetalinger under hvert finansieringsområde, herunder regionalt samarbejde,  

 katastrofebistand, Stabex, Sysmin og strukturtilpasning.
AFDELING 2 DEN NATIONALE ANVISNINGSBERETTIGEDE ARTIKEL 312 1. Hver AVS-stats regering udpeger en national anvisningsberettiget, der  

 repræsenterer den ved alle foranstaltninger, som finansieres over den del af  

 Fondens midler, som Kommissionen forvalter.
Den nationale  

 anvisningsberettigede skal ligeledes holdes underrettet om de  

 foranstaltninger, der finansieres over de midler, som Banken forvalter.
 2. Den nationale anvisningsberettigede kan overdrage en del af sine  

 beføjelser: han underretter den ledende anvisningsberettigede om sådanne  

 overdragelser.
ARTIKEL 313 1. Den nationale anvisningsberettigede a) er i nært samarbejde med den delegerede ansvarlig for projekterne og  

 programmernes udarbejdelse, forelæggelse og forundersøgelse:
 b) indkalder i nært samarbejde med Kommissionens delegerede tilbud,  

 modtager tilbud, forestår gennemgangen af dem, afgør resultatet af denne  

 gennemgang, underskriver kontrakter og tillægskontrakter og godkender  

 udgifter:
 c) forelægger inden indkaldelse af tilbud udbudsmaterialet for den  

 delegerede, som godkender det inden for den i artikel 317 fastsatte  

 tidsfrist:
 d) afslutter behandlingen af tilbuddene inden for disses gyldighedsperiode  

 under hensyn til tidsfristen for kontraktens godkendelse.
 e) meddeler den delegerede resultatet af gennemgangen af tilbuddene og  

 fremsætter et forslag om tildeling af kontrakten: den delegerede giver sin  

 godkendelse inden 30 dage eller inden for den i artikel 317 fastsatte  

 tidsfrist:
 f) fastsætter og anviser udgifter inden for rammerne af de midler, han har  

 fået tildelt:
 g) foretager under gennemførelsesforanstaltningerne de nødvendige  

 tilpasninger for at sikre en økonomisk og teknisk set tilfredsstillende  

 gennemførelse af de godkendte projekter og programmer.
 2. Under foranstaltningernes gennemførelse træffer den nationale  

 anvisningsberettigede, forudsat at han underretter Kommissionens delegerede  

 derom, beslutning om følgende:
 a) tekniske ændringer og detailtilpasninger, forudsat at de ikke påvirker  

 de valgte tekniske løsninger og ikke overskrider det beløb, der er afsat til  

 ændringer:
 b) ændringer i overslag under udførelsen:
 c) overførsler fra artikel til artikel inden for overslagene:
 d) ændringer i placeringen af projekter eller programmer, der består af  

 flere enheder, når dette er berettiget af tekniske, økonomiske eller sociale  

 grunde:
 e) pålæg eller eftergivelse af bod for forsinkelse:
 f) frigivelse af sikkerhedsstillelse:
 g) køb på det lokale marked uden hensyn til oprindelse:
 h) anvendelse af entreprenørmateriel og -maskiner, der ikke har oprindelse  

 i medlemsstaterne eller AVS-staterne, når tilsvarende materiel og maskiner  

 ikke fremstilles i medlemsstaterne og AVS-staterne:
 i) underleverancer:
 j) endelig overtagelse forudsat at den delegerede er til stede ved den  

 foreløbige overtagelse, påtegner rapporterne herom og eventuelt er til stede  

 ved den endelige overtagelse, navnlig når der ved den foreløbige overtagelse  

 er taget så mange forbehold, at et større supplerende arbejde er påkrævet:
 k) rekruttering af konsulenter og andre eksperter i faglig bistand.
ARTIKEL 314 Alle dokumenter og forslag, som den nationale anvisningsberettigede i  

 overensstemmelse med konventionen forelægger Kommissionen eller den  

 delegerede til godkendelse, godkendes eller anses for godkendt inden for de i  

 konventionen fastsatte frister, eller hvis sådanne ikke findes, inden for 30  

 dage.
ARTIKEL 315 Ved slutningen af hvert regnskabsår i konventionens anvendelsesperiode  

 udarbejder den nationale anvisningsberettigede en rapport om de  

 foranstaltninger inden for rammerne af det nationale vejledende program og de  

 regionale programmer, der er blevet iværksat i den pågældende AVS-stat.
Denne  

 rapport indeholder bl.a.
 a) den i konventionens artikel 284 nævnte rapport vedrørende  

 forpligtelser, udbetalinger og tidsplan for iværksættelse af det vejledende  

 program, samt en situationsrapport for projekterne og programmerne:
 b) forpligtelser, udbetalinger, tidsplan for gennemførelsen af og status  

 over de regionale projekter og programmer, der er iværksat i denne stat:
 c) den i konventionens artikel 290 nævnte rapport om de flerårige  

 programmer, i samråd med Kommissionens delegerede:
 d) en evaluering af de foranstaltninger, der er iværksat i AVS-staten som  

 led i samarbejdet med henblik på udviklingsfinansiering, herunder de  

 regionale programmer.
 En kopi af rapporten sendes samtidigt til den delegerede og AVS-staternes  

 generalsekretariat senest 90 dage efter udløbet af det pågældende år.
AFDELING 3 DEN DELEGEREDE ARTIKEL 316 1. Kommissionen repræsenteres i hver AVS-stat eller i hver regional  

 gruppe, som udtrykkeligt anmoder herom, af en delegeret, der godkendes af den  

 eller de pågældende AVS-stater.
 2. Såfremt der udpeges en delegeret for en gruppe AVS-stater, træffes der  

 foranstaltninger til, at den delegerede repræsenteres af en befuldmægtiget  

 med bopæl i de stater, hvor han ikke selv har bopæl.
ARTIKEL 317 Den delegerede modtager de nødvendige instrukser og beføjelser for at  

 lette og fremskynde udarbejdelsen, forundersøgelsen og gennemførelsen af  

 projekter og programmer, samt den nødvendige støtte hertil.
Den delegerede  

 skal i nært samarbejde med den nationale anvisningsberettigede:
 a) på anmodning af den pågældende AVS-stat, deltage og tilbyde bistand i  

 forbindelse med udarbejdelse af projekter og programmer samt forhandlinger om  

 faglige bistandsaftaler:
 b) deltage i forundersøgelsen af projekter og programmer samt i  

 udarbejdelsen af udbudsmateriale og finde metoder til at forenkle  

 forundersøgelsen af projekter og programmer og iværksættelsesprocedurerne:
 c) udarbejde finansieringsforslag:
 d) ved hasteprocedure, underhåndsaftaler og kontrakter vedrørende  

 katastrofebistand inden den nationale anvisningsberettigede indkalder tilbud,  

 godkende udbudsmaterialet inden 30 dage fra det tidspunkt, hvor den nationale  

 anvisningsberettigede fremsendte det:
 e) i alle andre end de i litra d) nævnte tilfælde fremsende  

 udbudsmaterialet til den ledende anvisningsberettigede til godkendelse inden  

 30 dage fra det tidspunkt, hvor den nationale anvisningsberettigede  

 fremsendte det til den delegerede:
 f) deltage i gennemgangen af tilbud og modtage kopi af de afgivne tilbud  

 samt af resultaterne af behandlingen heraf:
g) inden 30 dage godkende det forslag om tildeling af kontrakten, som den  

 nationale anvisningsberettigede har forelagt ham, for alle i) underhåndsaftaler:
 ii) kontrakter vedrørende tjenesteydelser:
iii) kontrakter vedrørende katastrofebistand og iv) kontakter indgået ved hasteprocedure, bygge- og anlægskontrakter til  

 en værdi af under 5 mio. ecu samt leverancekontrakter til en værdi af under 1  

 mio. ecu:
 h) inden 30 dage godkende andre forslag om tildeling af kontrakter end  

 dem, der er nævnt i litra g), og som han har fået forelagt af den nationale  

 anvisningsberettigede, når følgende betingelser er til stede: det valgte  

 tilbud er det laveste af de tilbud, der opfylder kravene i udbudsmaterialet:  

 det opfylder de deri fastsatte udvælgelseskriterier, og det overskrider ikke  

 det beløb, der er afsat til den pågældende kontrakt:
i) såfremt de under litra h) nævnte betingelser ikke er til stede, skal  

 han fremsende forslaget om tildeling af kontrakten til den ledende  

 anvisningsberettigede, der træffer afgørelse inden 60 dage fra det tidspunkt,  

 hvor Kommissionens delegerede modtog det.
Når størrelsen af det valgte tilbud  

 overskrider de beløb, der er afsat til kontrakten, træffer den ledende  

 anvisningsberettigede de nødvendige forpligtelsesbeslutninger efter at  

 kontrakten er godkendt:
 j) godkende kontrakter og overslag, når udførelsen sker i offentligt regi,  

 tillægskontrakter samt de af den nationale anvisningsberettigede meddelte  

 betalingstilladelser:
 k) sikre sig, at de projekter og programmer, der finansieres over den del  

 af Fondens midler, som Kommissionen forvalter, økonomisk og teknisk set  

 gennemføres korrekt:
 l) samarbejde med de nationale myndigheder i de AVS-stater, hvor han  

 repræsenterer Kommissionen, i forbindelse med en regelmæssig evaluering af  

 foranstaltningerne:
 m) opretholde nære, vedvarende kontakter med den nationale  

 anvisningsberettigede med henblik på at analysere og løse særlige problemer i  

 forbindelse med iværksættelsen af samarbejdet med henblik på  

 udviklingsfinansiering:
 n) navnlig, med regelmæssige mellemrum, kontrollere, at foranstaltningerne  

 skrider frem i takt med den forventede tidsplan i finansieringsafgørelsen:
 o) sende AVS-staten alle hensigtsmæssige oplysninger eller dokumenter  

 vedrørende procedurerne for iværksættelse af sammarbejdet med henblik på  

 udviklingsfinansiering, herunder navnlig kriterierne for forundersøgelse og  

 evaluering af tilbud:
 p) jævnligt underrette de nationale myndigheder om fællesskabsaktiviteter,  

 der kan være af direkte betydning for samarbejdet mellem Fællesskabet og  

 AVS-staterne.
ARTIKEL 318 Ved slutningen af hvert regnskabsår under konventionens anvendelsesperiode  

 udarbejder den delegerede en rapport om iværksættelsen af det nationale  

 vejledende program og de regionale programmer, navnlig vedrørende den del af  

 Fondens foranstaltninger, som Kommissionen forvalter.
Denne rapport skal  

 bl.a. indeholde:
 a) en angivelse af det vejledende programs størrelse, forpligtelser,  

 udbetalinger og tidsplan for iværksættelse af det vejledende program og de  

 regionale programmer:
 b) situationsrapport for projekterne og programmerne:
 c) en evaluering af Fondens foranstaltninger i AVS-staten og af de  

 regionale programmer.
 En kopi af rapporten forelægges samtidigt de pågældende AVS-stater og  

 Fællesskabet.
AFDELING 4 BETALINGER - UDBETALENDE MYNDIGHEDER ARTIKEL 319 1. Med henblik på betaling i AVS-staternes valutaer åbnes der i  

 Kommissionens navn i hver AVS-stat konti i en medlemsstats valuta eller i ecu  

 i et nationalt eller offentligt finansieringsinstitut eller i et  

 finansieringsinstitut, hvor det offentlige har kapitalinteresser, og som  

 udvælges efter fælles overenskomst mellem AVS-staten og Kommissionen.
Det  

 pågældende finansieringsinstitut optræder som national udbetalende myndighed.
2. Fællesskabet foretager indbetalinger på de i stk. 1 omhandlede konti i  

 en medlemsstats valuta eller i ecu på grundlag af et skøn over de fremtidige  

 kontantbehov så tidligt, at AVS-staterne undgår forhåndsfinansiering, og der  

 ikke opstår betalingsforsinkelser 3. Den nationale udbetalende myndighed modtager ikke vederlag for sine  

 tjenesteydelser, og de indestående beløb forrentes ikke.
4. Med henblik på betaling i ecu åbnes der i Kommissionens navn ecu-konti  

 i finansieringsinstitutter i medlemsstaterne.
Disse finansieringsinstitutter  

 optræder som udbetalende myndigheder i Europa.
Udbetalinger fra disse konti  

 kan ske efter instruks fra Kommissionen eller fra den delegerede, der handler  

 i Kommissionens navn med hensyn til udgifter, der er anvist til betaling af  

 den nationale anvisningsberettigede eller af den ledende  

 anvisningsberettigede med forudgående tilladelse fra den nationale  

 anvisningsberettigede.
 5. Så længe der er disponible midler på kontiene, udbetaler de udbetalende  

 myndigheder sådanne beløb, som den nationale anvisningsberettigede eller i  

 givet fald den ledende anvisningsberettigede har anvist til betaling, efter  

 at have kontrolleret, at dokumentationen er korrekt og i orden, samt at den  

 frigørende kvittering er gyldig.
6. Procedurerne for fastsættelse, anvisning og betaling af udgifter skal  

 være afsluttet senest 90 dage efter forfaldsdatoen.
Den nationale  

 anvisningsberettigede anviser betalingen og underretter den delegerede senest  

 45 dage inden forfaldsdatoen.
 7. Betalingskrav i forbindelse med forsinkelser dækkes af den eller de  

 pågældende AVS-stater og af Kommissionen over dens egne indtægter, hver for  

 den del af forsinkelsen, som de er ansvarlige for i overensstemmelse med stk.  

 8.
 8. De udbetalende myndigheder, den nationale anvisningsberettigede og  

 Kommissionens delegerede og ansvarlige tjenestegrene har det finansielle  

 ansvar, indtil Kommissionen har givet sin endelige godkendelse af de  

 transaktioner, som de har fået til opgave at udføre.
AFDELING 5 OVERVÅGNING OG EVALUERING ARTIKEL 320 Formålet med overvågningen og evalueringen er at foretage en uafhængig  

 vurdering af udviklingsaktiviteterne (forberedelse og gennemførelse) for at  

 gøre igangværende og kommende udviklingsaktiviteter mere effektive.
Dette  

 arbejde foretages af AVS-staterne og Fællesskabet i forening.
ARTIKEL 321 1. Formålet med dette arbejde skal specielt være a) at gennemføre en fælles, regelmæssig og uafhængig overvågning og  

 evaluering af aktiviteterne under Fonden:
b) at tilrettelægge fælles overvågning og evaluering af igangværende og  

 afsluttede aktiviteter og sammenligne resultaterne med målene.
Aktiviteternes  

 forvaltning, funktion og vedligeholdelse bør systematisk tages op til  

 behandling:
 c) at rapportere evalueringsarbejdets resultater til AVS/EØF-Ministerrådet  

 og udnytte disse erfaringer i udformningen og gennemførelsen af fremtidige  

 aktiviteter:
 d) at få AVS-staterne til at fremsætte bemærkninger til alle overvågnings-  

 og evalueringsrapporter og i alle tilfælde sikre, at AVS-staternes eksperter  

 altid deltager direkte i overvågnings- og evalueringsarbejdet og i  

 udarbejdelsen af rapporterne:
 e) at sørge for, at AVS-staterne og Fællesskabet regelmæssigt planlægger  

 evalueringsarbejdet:
f) at sammenfatte overvågnings- og evalueringsresultaterne for de enkelte  

 sektorer, instrumenter, temaer, lande og regioner.
Med henblik herpå i) udarbejdes og offentliggøres der med aftalte mellemrum rapporter med  

 overvågnings- og evalueringsresultaterne:
 ii) udarbejdes der en årsberetning om resultaterne af aktiviteternes  

 gennemførelse:
 g) at sikre, at overvågnings- og evalueringsresultaterne udnyttes i  

 udviklingspolitikken og -arbejdet, ved at der indføres effektive ordninger  

 med henblik herpå, holdes seminarer og workshops og offentliggøres og  

 udsendes konkrete oplysninger om de vigtigste opdagelser, konklusioner og  

 henstillinger: gennem diskussioner og opfølgning sammen med det personale,  

 der har ansvaret for aktiviteterne og retningslinjerne, at udnytte denne  

 erfaring i udformningen og gennemførelsen af fremtidige aktiviteter og hjælpe  

 med at reorientere dem:
 h) at uddrage og formidle konklusioner, der kan bidrage til at forbedre  

 udformningen og iværksættelsen af fremtidige aktiviteter:
 i) at indsamle og udnytte de foreliggende relevante oplysninger sammen med  

 nationale og internationale organisationer for udviklingssamarbejde.
2. Arbejdet omfatter navnlig a) udviklingssektorerne:
 b) udviklingsinstrumenter og -temaer:
 c) gennemgang på nationalt og regionalt plan:
 d) de enkelte udviklingsaktiviteter.
ARTIKEL 322 For at sikre, at konventionens mål gennemføres i praksis, og for at  

 forbedre informationsudvekslingen skal Kommissionen a) holde nære forbindelser med de enheder, der foretager overvågningen og  

 evalueringen i AVS-staterne og Fællesskabet, og med de nationale  

 anvisningsberettigede, Kommissionens delegationer og andre berørte tjenester  

 under AVS-staternes nationale myndigheder og regionale organisationer:
 b) hjælpe AVS-staterne med at omlægge eller øge deres overvågnings~ og  

 evalueringskapacitet gennem konsultationer om eller kurser i overvågnings- og  

 evalueringsteknik.
ARTIKEL 323 AVS/EØF-udvalget for Samarbejde med henblik på Udviklingsfinansiering  

 sørger for, at parterne gennemfører overvågningen og evalueringen i  

 fællesskab i overensstemmelse med fælleserklæringen i bilag LV.
AFDELING 6 AVS/EØF-UDVALGET FOR SAMARBEJDE MED HENBLIK PÅ UDVIKLINGSFINANSIERING ARTIKEL 324 Ministerrådet undersøger mindst en gang om året, hvorvidt målene for  

 samarbejdet med henblik på udviklingsfinansiering er nået, og gennemgår de  

 generelle og specifikke problemer i forbindelse med iværksættelsen af dette  

 samarbejde.
Denne gennemgang omfatter ligeledes det regionale samarbejde og  

 foranstaltningerne til fordel for de mindst udviklede AVS-stater samt  

 AVS-indlandsstaterne og AVS-østaterne.
ARTIKEL 325 Med henblik herpå nedsættes der under Ministerrådet et udvalg for  

 samarbejde med henblik på udviklingsfinansiering, i det følgende benævnt  

 »AVS/EØF-Udvalget«.
Dette udvalg har til opgave a) at indhente oplysninger om gældende procedurer i forbindelse med  

 iværksættelse af udviklingssamarbejdet og give den nødvendige nærmere  

 vejledning med hensyn til disse procedurer:
 b) på anmodning af Fællesskabet eller AVS-staterne og på grundlag af  

 konkrete eksempler at undersøge generelle eller specifikke problemer, der  

 måtte opstå under iværksættelsen af udviklingssamarbejdet:
 c) at behandle problemer i forbindelse med tidsplanerne for forpligtelser  

 og betalinger samt for projekternes og programmernes iværksættelse med  

 henblik på at fjerne eventuelle vanskeligheder og flaskehalse:
 d) at sikre, at målene og principperne for udviklingssamarbejdet  

 virkeliggøres:
 e) at hjælpe med at fastlægge de generelle retningslinjer for  

 udviklingssamarbejdet:
 f) at udarbejde eller tilpasse de almindelige udbudsbetingelser, der  

 gælder for tildeling og udførelse af kontrakter, i henhold til konventionens  

 bestemmelser:
 g) at gennemgå overvågnings- og evalueringsarbejde og fremsætte forslag,  

 der kan sikre en effektiv gennemførelse heraf, samt overveje forslag  

 vedrørende det fremtidige overvågnings- og evalueringsarbejde:
 h) at gennemgå foranstaltningerne til at sikre omkostningseffektive  

 faglige udviklingsprogrammer, navnlig dem, der skal fremme og udvikle  

 udnyttelsen af AVS-staternes nationale og/eller regionale menneskelige  

 ressourcer:
 i) at gennemgå foranstaltningerne til at sikre bedre betingelser og bedre  

 rammer for tildeling af kontrakter til AVS-virksomheder:
 j) at undersøge, hvordan konventionens instrumenter er blevet udnyttet for  

 at bidrage til at lette AVS-staternes finansielle byrder som følge af deres  

 gældsætning:
 k) at behandle de økonomiske, faglige, juridiske og institutionelle  

 instrumenter, der iværksættes som led i konventionen for at nå målene om  

 fremme af private investeringer, således at det kan konstateres, hvilke  

 hindringer der i øjeblikket står i vejen for AVS-staternes udvikling, og  

 afgøre, hvilke foranstaltninger der skal træffes for at fjerne disse  

 hindringer:
l) at undersøge, hvilke foranstaltninger der kan fremme og øge en mere  

 stabil strøm af privat kapital og bidrage til i) finansiering af produktive investeringer sammen med den private sektor:
 ii) de berørte AVS-staters adgang til de internationale kapitalmarkeder:
 iii) oprettelse af nationale kapitalmarkeder, deres virksomhed og  

 effektivitet:
 m) at behandle spørgsmål vedrørende fremme og beskyttelse af de  

 investeringer i AVS-staterne og Fællesskabets medlemsstater, der indvirker på  

 udviklingssamarbejdet:
 n) at aflægge rapport til Rådet om de spørgsmål, det har behandlet, og  

 forelægge det forslag, der vil kunne forbedre eller fremskynde iværksættelsen  

 af udviklingssamarbejdet:
 o) at udarbejde og forelægge Ministerrådet resultaterne af projekt~ og  

 programevalueringen:
 p) at sikre, at de retningslinjer og resolutioner, som Ministerrådet  

 vedtager med hensyn til udviklingssamarbejdet, følges op og iværksættes:
 q) at udføre de øvrige opgaver, som Ministerrådet pålægger det.
ARTIKEL 326 1. AVS/EØF-Udvalget træder sammen hver tredje måned og sammensættes  

 paritetisk af repræsentanter for AVS-staterne og Fællesskabet, der udpeges af  

 Ministerrådet eller af dettes befuldmægtigede.
Det træder sammen på  

 ministerplan, når en af parterne anmoder herom, dog mindst en gang om året.  

 En repræsentant for Banken overværer AVS/EØF-Udvalgets møder.
 2. Ministerrådet fastlægger AVS/EØF-Udvalgets forretningsorden, herunder  

 bestemmelser om repræsentation og antal medlemmer af udvalget, de nærmere  

 regler for forhandlingerne samt bestemmelser for varetagelse af  

 formandskabet.
3. AVS/EØF-Udvalget kan indkalde til møder mellem eksperter for at  

 undersøge årsagerne til eventuelle vanskeligheder eller flaskehalse, som  

 hindrer en effektiv iværksættelse af udviklingssamarbejdet.
Disse eksperter  

 fremsætter henstillinger til udvalget om, hvorledes disse vanskeligheder og  

 flaskehalse kan fjernes.
 4. Når et specifikt problem i forbindelse med iværksættelsen af  

 udviklingssamarbejdet forelægges for AVS/EØF-Udvalget, behandler udvalget det  

 inden 60 dage med henblik på at finde en hensigtsmæssig løsning.
5. a) AVS/EØF-Udvalget undersøger regelmæssigt, hvilke fremskridt der er  

 gjort i iværksættelsen af det regionale samarbejde.
Det behandler især de  

 problemer og spørgsmål af generel politisk art, som AVS-staterne eller  

 Fællesskabet forelægger det, og fremsætter hensigtsmæssige forslag.
 b) AVS/EØF-Udvalget behandler og følger iværksættelsen af bestemmelserne  

 om udvikling af servicesektoren.
 6. AVS/EØF-Udvalget behandler iværksættelsen af særforanstaltningerne til  

 fordel for de mindst udviklede AVS-stater, AVS-indlandsstaterne og  

 AVS-østaterne, navnlig dem, der anses for ønskelige, hvis disse stater skal  

 gøres mere attraktive for private investeringer.
1. For at lette AVS/EØF-Udvalgets arbejde a) forelægger såvel AVS-staterne og deres regionale modtagerorganisationer  

 i samarbejde med AVS-Sekretariatet som Kommissionen i samarbejde med Banken  

 årsrapporter for udvalget om forvaltningen af samarbejdet med henblik på  

 udviklingsfinansiering:
 b) forelægges der en årsrapport om overvågnings- og  

 evalueringsforanstaltninger/aktiviteter for udvalget i overensstemmelse med  

 fælleserklæringen i bilag LV:
 c) udarbejder Kommissionen i samarbejde med Banken til udvalgets  

 orientering periodiske rapporter om resultaterne af samordningen vedrørende  

 investeringer og støtte til den private sektor:
d) udarbejder Kommissionen til udvalgets orientering rapporter og  

 gennemfører undersøgelser om - investeringsstrømmene mellem Fællesskabet og AVS-staterne, økonomiske,  

 juridiske og institutionelle investeringshindringer, foranstaltninger til  

 lettelse af private kapitalbevægelser, samfinansiering, AVS-staternes adgang  

 til de internationale kapitalmarkeder og de nationale kapitalmarkeders  

 funktion:
 - nationale og internationale investeringsgarantiordninger:
 - aftaler om investeringsfremme og -beskyttelse, der er indgået mellem  

 medlemsstaterne og AVS-staterne.
2. AVS/EØF-Udvalget gennemgår de rapporter om samarbejdet med henblik på  

 udviklingsfinansiering, overvågning og evaluering samt investeringer, som  

 forelægges det i henhold til stk. 1. Udvalget a) udarbejder en årsrapport om sit arbejde, og Ministerrådet gennemgår  

 denne på sin årlige samling, hvor de generelle retningslinjer for samarbejdet  

 med henblik på udviklingsfinansiering fastlægges:
b) forelægger Ministerrådet bemærkninger, oplysninger eller forslag  

 vedrørende iværksættelsen af samarbejdet med henblik på  

 udviklingsfinansiering samt generelle problemer i forbindelse med dette  

 samarbejde: og c) udarbejder inden for rammerne af de beføjelser, det har fået tillagt af  

 Ministerrådet, henstillinger og resolutioner til dette om foranstaltninger  

 til at virkeliggøre målene for samarbejdet med henblik på  

 udviklingsfinansiering.
 3. På grundlag af de i stk. 2 omhandlede oplysninger fastlægger  

 Ministerrådet hovedlinjerne for samarbejdet med henblik på  

 udviklingsfinansiering og vedtager resolutioner om eller retningslinjer for  

 de foranstaltninger, Fællesskabet og AVS-staterne skal træffe, for at målene  

 for dette samarbejde kan nås.
AFSNIT IV ALMINDELIGE BESTEMMELSER OM DE MINDST UDVIKLEDE AVS-STATER,  

 AVS-INDLANDSSTATERNE OG AVS-ØSTATERNE ARTIKEL 328 De mindst udviklede AVS-stater, AVS-indlandsstaterne og AVS-østaterne er  

 genstand for særlig opmærksomhed på grund af de behov og problemer, der  

 specielt gør sig gældende for hver af disse tre landegrupper, således at de i  

 fuldt omfang kan drage fordel af de muligheder, som konventionen giver, og  

 således at de kan øge deres respektive udviklingstempo.
Uafhængigt af de specifikke foranstaltninger og bestemmelser, der i  

 konventionens forskellige kapitler fastsættes for hver gruppe, lægges der for  

 så vidt angår de mindst udviklede stater, indlandsstaterne og østaterne  

 særlig vægt på - en styrkelse af det regionale samarbejde:
 - transport- og kommunikationsinfrastrukturerne:
 - en effektiv udnyttelse af de marine ressourcer og markedsføring af  

 produkterne, samt for indlandsstaternes vedkommende ferskvandsfiskeriet:
 - for så vidt angår strukturtilpasningen, disse landes udviklingsniveau og  

 i gennemførelsesstadiet tilpasningens sociale dimension:
 - iværksættelse af fødevarestrategier og integrerede udviklingsprogrammer.
KAPITEL I DE MINDST UDVIKLEDE AVS-STATER ARTIKEL 329 De mindst udviklede AVS-stater skal nyde godt af en særlig behandling for  

 at hjælpe dem til at overvinde de alvorlige økonomiske og sociale  

 vanskeligheder, der hæmmer deres udvikling, således at deres respektive  

 udviklingstempo kan øges.
ARTIKEL 330 1. I henhold til denne konvention er de mindst udviklede AVS-stater  

 følgende:
Antigua og Barbuda Mozambique Belize Niger Benin Rwanda Botswana Salomonøerne Burkina Faso Santa Lucia Burundi Sao Tome og Principe Den Centralafrikanske Republik Seychellerne Comorerne Sierra Leone Djibouti Somalia Dominica St.
Christopher og Nevis Etiopien St.
Vincent og Grenadinerne Gambia Sudan Grenada Swaziland Guinea Tanzania Guinea-Bissau Tchad Haiti Togo Republikken Kap Verde Tonga Kiribati Tuvalu Lesotho Uganda Malawi Vanuatu Mali Vestsamoa Mauretanien Ækvatorialguinea 2. Listen over de mindst udviklede AVS-stater kan ændres ved  

 Ministerrådets afgørelse, såfremt - et tredjeland, der befinder sig i en tilsvarende situation, tiltræder  

 konventionen, - den økonomiske situation i en af AVS-staterne ændres betydeligt og  

 varigt, således at den må optages i kategorien mindst udviklede AVS-stater,  

 eller således at den ikke længere er berettiget til at tilhøre denne  

 kategori.
ARTIKEL 331 De bestemmelser, der efter artikel 329 gælder for de mindst udviklede  

 AVS-stater, findes i følgende artikler:
1) Mål - Artikel 8 og artikel 26 2) Landbrugssamarbejde, fødevaresikkerhed og udvikling af landdistrikterne - Artikel 52 3) Det Tekniske Center for Samarbejde på Landbrugsområdet og i  

 Landdistrikterne - Artikel 53, stk. 3 4) Udvikling af fiskeriet - Artikel 62 5) Industrielt samarbejde - Artikel 97, stk. 1 og 2 6) Udvikling af servicesektoren - Artikel 116 7) Udvikling af handelen - Artikel 136, stk. 5 8) Regionalt samarbejde - Artikel 165 9) Beskyttelsesforanstaltninger - handelssamarbejde - Artikel 180 ACP-CEE/dk 254 10) Stabex - Artikel 189, stk. 3 - Artikel 196, stk. 2 - Artikel 197, stk. 3 og 4 11) Sysmin - Artikel 215, stk. 1 12) Samarbejde med henblik på udviklingsfinansiering - Artikel 220, litra o) 13) Finansiering af stadigt tilbagevendende udgifter - Artikel 227, stk. 2 14) Tildeling af finansielle midler - Artikel 238 15) Strukturtilpasning - Artikel 246, stk. 3 16) Mikroprojekter - Artikel 252, stk. 4 17) Forundersøgelse af projekter - Artikel 287, stk. 3 18) Iværksættelse af særforanstaltninger - Artikel 324 - Artikel 326, stk. 6 19) Protokol om oprindelsesregler - Artikel 30, stk. 2 - Artikel 31, stk. 5 KAPITEL II AVS-INDLANDSSTATERNE ARTIKEL 332 Der fastsættes særlige bestemmelser og foranstaltninger for at støtte  

 AVS-indlandsstaterne i deres bestræbelser på at overvinde geografiske  

 vanskeligheder og andre hindringer, der hæmmer deres udvikling, således at de  

 kan øge deres respektive udviklingstempo.
ARTIKEL 333 1. AVS-indlandsstaterne er følgende:
Botswana Niger Burkina Faso Rwanda Burundi Swaziland Den Centralafrikanske Republik Tchad Lesotho Uganda Malawi Zambia Mali Zimbabwe 2. Listen over AVS-indlandsstater kan ændres ved Ministerrådets afgørelse,  

 såfremt et tredjeland, der befinder sig i en tilsvarende situation, tiltræder  

 konventionen.
ARTIKEL 334 De bestemmelser, der efter artikel 332 gælder for AVS-indlandsstaterne,  

 findes i følgende artikler:
1) Mål - Artikel 8 2) Landbrugssamarbejde, fødevaresikkerhed og udvikling af landdistrikterne - Artikel 52 3) Udvikling af fiskeriet - Artikel 62 4) Industrielt samarbejde - Artikel 97, stk. 1 5) Udvikling af servicesektoren - Artikel 116 6) Udvikling af handelen - Artikel 136, stk. 5 7) Regionalt samarbejde - Artikel 159, litra g) - Artikel 165 8) Beskyttelsesforanstaltninger - handelssamarbejde - Artikel 180 9) Stabex - Artikel 196, stk. 2 - Artikel 197, stk. 4 10) Sysmin - Artikel 215, stk. 1, 11) Tildeling af finansielle midler - Artikel 238 12) Samarbejde med henblik på udviklingsfinansiering - Artikel 220, litra o) 13) Iværksættelse af særforanstaltninger - Artikel 324 - Artikel 326, stk. 6 KAPITEL III AVS-ØSTATERNE ARTIKEL 335 Der fastsættes særlige bestemmelser og foranstaltninger for at støtte  

 AVS-østaterne i deres bestræbelser på at overvinde naturbestemte og  

 geografiske vanskeligheder og andre hindringer, der hæmmer deres udvikling,  

 således at de kan øge deres respektive udviklingstempo.
ARTIKEL 336 1. AVS-østaterne er følgende:
Antigua og Barbuda Mauritius Bahamas Papua-Ny Guinea Barbados Salomonøerne Comorerne Santa Lucia Dominica Sao Tome og Principe Den Dominikanske Republik Seychellerne Fiji St.
Christopher og Nevis Grenada St.
Vincent og Grenadinerne Haiti Tonga Jamaica Trinidad og Tobago Republikken Kap Verde Tuvalu Kiribati Vanuatu Madagascar Vestsamoa 2. Listen over AVS-østater kan ændres ved Ministerrådets afgørelse,  

 såfremt et tredjeland, der befinder sig i en tilsvarende situation, tiltræder  

 konventionen.
ARTIKEL 337 De bestemmelser, der efter artikel 335 gælder for AVS-indlandsstaterne,  

 findes i følgende artikler:
1) Mål - Artikel 8 2) Landbrugssamarbejde, fødevaresikkerhed og udvikling af landdistrikterne - Artikel 52 3) Udvikling af fiskeriet - Artikel 62 4) Industrielt samarbejde - Artikel 97, stk. 1 5) Udvikling af servicesektoren - Artikel 116 6) Udvikling af handelen - Artikel 136 7) Regionalt samarbejde - Artikel 165 8) Beskyttelsesforanstaltninger - handelssamarbejde - Artikel 180 9) Stabex - Artikel 196, stk. 2 - Artikel 197, stk. 4 10) Sysmin - Artikel 215, stk. 1 11) Samarbejde med henblik på udviklingsfinansiering - Artikel 220, litra o) 12) Tildeling af finansielle midler - Artikel 238 13) Iværksættelse af særforanstaltninger - Artikel 324 - Artikel 326, stk. 6 14) Protokol om oprindelsesregler - Artikel 31, stk. 5 FJERDE DEL INSTITUTIONERNES VIRKEMÅDE KAPITEL 1 MINISTERRÅDET ARTIKEL 338 Ministerrådet træffer afgørelse ved fælles overenskomst mellem  

 Fællesskabet på den ene side og AVS-staterne på den anden.
ARTIKEL 339 1. Ministerrådet er kun beslutningsdygtigt, hvis halvdelen af medlemmerne  

 af Rådet for De Europæiske Fællesskaber, et medlem af Kommissionen og to  

 tredjedele af de medlemmer, der repræsenterer AVS-staternes regeringer, er  

 til stede.
2. Et medlem af Ministerrådet, der er forhindret i at give møde, kan lade  

 sig repræsentere ved en stedfortræder.
Stedfortræderen udøver alle det  

 pågældende medlems rettigheder.
3. Ministerrådet fastsætter selv sin forretningsorden.
Efter denne skal  

 der være mulighed for på hver rådssamling at foretage en indgående behandling  

 af hovedtemaer inden for samarbejdet: disse forberedes eventuelt i henhold  

 til artikel 342, stk. 6.
ARTIKEL 340 Formandskabet i Ministerrådet varetages på skift af et medlem af Rådet for  

 De Europæiske Fællesskaber og et regeringsmedlem fra en AVS-stat.
ARTIKEL 341 1. Ministerrådet træder sammen en gang om året på formandens initiativ.
 2. Det træder desuden sammen, når det er påkrævet, på de i  

 forretningsordenen fastsatte betingelser.
 3. Der kan mellem Ministerrådets samlinger finde regelmæssige  

 konsultationer og udveksling af synspunkter sted mellem de to formænd bistået  

 af rådgivere.
ARTIKEL 342 1. Ministerrådet tager regelmæssigt resultaterne af konventionens  

 ordninger op til vurdering og træffer alle nødvendige foranstaltninger til at  

 virkeliggøre konventionens mål.
 På initiativ af en af parterne behandler Ministerrådet med henblik herpå  

 beslutninger eller henstillinger, som i den forbindelse er vedtaget af Den  

 Paritetiske Forsamling, og det tager eventuelt disse i betragtning.
 2. Ministerrådets afgørelser i de i konventionen omhandlede tilfælde er  

 bindende for de kontraherende parter, som træffer de nødvendige  

 foranstaltninger til at sikre, at de gennemføres.
 3. Ministerrådet kan ligeledes vedtage sådanne resolutioner samt fremsætte  

 sådanne erklæringer, henstillinger og udtalelser, som det finder nødvendige  

 for at virkeliggøre konventionens mål, samt for at sikre, at konventionen  

 fungerer tilfredsstillende.
 4. Ministerrådet offentliggør en årsberetning samt andre meddelelser, det  

 skønner formålstjenlige.
 5. Fællesskabet eller AVS-staterne kan indbringe ethvert problem i  

 forbindelse med konventionens anvendelse for Ministerrådet.
 6. Ministerrådet kan nedsætte udvalg eller grupper samt ad  

 hoc-arbejdsgrupper til at udføre sådanne opgaver, som det finder nødvendige,  

 herunder eventuelt at forberede dets drøftelser om særlige samarbejdsområder  

 eller -problemer, i overensstemmelse med artikel 346, stk. 2.
ARTIKEL 343 I medfør af artikel 30, stk. 2, litra h), og artikel 20-22 om det  

 decentrale samarbejde etablerer Ministerrådet kontakter mellem ligestillede  

 parter i Fællesskabet og AVS-staterne (lokale offentlige myndigheder og  

 uofficielle organer) for konkret at undersøge, hvordan og på hvilke  

 betingelser deres initiativer kan tilrettelægges med henblik på at medvirke  

 til at forfølge AVS-staternes udviklingsmål.
Mødedeltagelsen er afhængig af  

 punkterne på dagsordenen og af ovennævnte organers konkrete evne til at  

 bidrage til udviklingsmålene på disse områder.
 Disse kontaktmekanismer skal lette de pågældende parters adgang til  

 oplysninger om AVS-staternes udviklingspolitik og om  

 AVS/EØF-samarbejdsaktioner samt sikre en bedre orientering og gensidig  

 samordning vedrørende mulighederne for decentralt samarbejde.
ARTIKEL 344 Uden at dette i øvrigt berører artikel 342, stk. 6, kan Ministerrådet  

 under sine samlinger pålægge snævre ministergrupper, der nedsættes på et  

 paritetisk grundlag, at forberede dets drøftelser og konklusioner vedrørende  

 bestemte punkter på dagsordenen.
ARTIKEL 345 Ministerrådet kan overdrage en del af sine beføjelser til  

 Ambassadørudvalget.
Ambassadørudvalget træffer i så fald afgørelse på de i  

 artikel 338 fastsatte betingelser.
KAPITEL 2 AMBASSADØRUDVALGET ARTIKEL 346 1. Ambassadørudvalget aflægger beretning til Ministerrådet om sin  

 virksomhed, herunder på de områder, hvor der har fundet overdragelse af  

 beføjelser sted.
Det forelægger ligeledes Ministerrådet forslag,  

 resolutioner, henstillinger eller udtalelser, som det finder nødvendige eller  

 hensigstmæssige.
 2. Ambassadørudvalget fører tilsyn med arbejdet i alle stående eller ad  

 hoc- udvalg og andre organer eller arbejdsgrupper, som er nedsat ved eller  

 forudset i eller oprettet i medfør af konventionen på et andet plan end  

 ministerplan, og det forelægger regelmæssigt rapporter for Ministerrådet.
 3. Ambassadørudvalget træder sammen mindst en gang hvert halve år med  

 henblik på at udføre sine opgaver.
ARTIKEL 347 1. Formandskabet for Ambassadørudvalget varetages på skift af en fast  

 repræsentant for en medlemsstat, udpeget af Fællesskabet, og af en  

 missionschef for en AVS-stat, udpeget af AVS-staterne.
2. Et medlem af Ambassadørudvalget, der er forhindret i at give møde, kan  

 lade sig repræsentere ved en stedfortræder.
Stedfortræderen udøver alle det  

 pågældende medlems rettigheder.
 3. Ambassadørudvalget fastsætter selv sin forretningsorden, som forelægges  

 Ministerrådet til godkendelse.
KAPITEL 3 FÆLLES BESTEMMELSER FOR MINISTERRÅDET OG AMBASSADØRUDVALGET ARTIKEL 348 En repræsentant for Banken overværer møderne i Ministerrådet eller  

 Ambassadørudvalget, når der er spørgsmål vedrørende Banken på dagsordenen.
ARTIKEL 349 Sekretariatsforretningerne og andet nødvendigt arbejde i forbindelse med  

 Ministerrådets og Ambassadørudvalgets eller andre fælles organers funktion  

 varetages på paritetisk grundlag i henhold til Ministerrådets  

 forretningsorden.
+ KAPITEL 4 DEN PARITETISKE FORSAMLING ARTIKEL 350 Den Paritetiske Forsamling gennemgår den i henhold til artikel 342, stk.  

 4, udarbejdede beretning.
 Den kan vedtage beslutninger om spørgsmål, der vedrører eller omhandles i  

 konventionen.
 Den kan med henblik på at virkeliggøre konventionens mål forelægge  

 konklusioner for eller rette henstillinger til Ministerrådet bl.a. i  

 forbindelse med gennemgangen af Ministerrådets årsberetning.
ARTIKEL 351 1. Den Paritetiske Forsamling udpeger sit præsidium og fastsætter selv sin  

 forretningsorden.
 2. Den afholder en ordinær samling to gange om året på skift i  

 Fællesskabet og i en AVS-stat.
 3. Den kan nedsætte ad hoc-arbejdsgrupper til at udføre specifikke  

 forberedende opgaver, som den fastlægger.
 4. Sekretariatsforretningerne og andet nødvendigt arbejde i forbindelse  

 med Den Paritetiske Forsamlings funktion varetages på paritetisk grundlag i  

 henhold til dens forretningsorden.
KAPITEL 5 ANDRE BESTEMMELSER ARTIKEL 352 1. Tvister om fortolkningen eller anvendelsen af denne konvention, som  

 opstår mellem en eller flere medlemsstater eller Fællesskabet på den ene  

 side, og en eller flere AVS-stater på den anden side, forelægges  

 Ministerrådet.
 2. Mellem Ministerrådets samlinger forelægges sådanne tvister  

 Ambassadørudvalget med henblik på bilæggelse.
 3. Lykkes det ikke for Ambassadørudvalget at bilægge tvisten, forelægger  

 det den for Ministerrådet på næste samling med henblik på bilæggelse.
 4. Lykkes det ikke for Ministerrådet at bilægge tvisten på denne samling,  

 kan det på en af de pågældende kontraherende parters anmodning iværksætte en  

 mæglingsprocedure, hvis resultat meddeles Rådet i en rapport på næste  

 samling.
5. a) Bilægges tvisten ikke, indleder Ministerrådet på en af de  

 kontraherende parters anmodning en voldgiftsprocedure.
Parterne i  

 uoverensstemmelsen, som omhandlet i stk. 1, udpeger inden 30 dage hver en  

 voldgiftsmand.
Disse to voldgiftsmænd udpeger derefter inden to måneder en  

 tredje voldgiftsmand.
Er denne ikke udpeget inden for fristen, udpeges han af  

 Ministerrådets to formænd blandt personer, hvis uafhængighed er uomtvistelig.
 b) Voldgiftsmændenes afgørelse træffes ved stemmeflerhed, som hovedregel  

 inden fem måneder.
 c) Hver part i tvisten skal træffe de nødvendige foranstaltninger til at  

 sikre gennemførelsen af voldgiftsmændenes afgørelse.
ARTIKEL 353 Uden at dette i øvrigt indskrænker konventionens bestemmelser, gør de  

 kontraherende parter deres yderste for at nå til en fælles fortolkning, når  

 der i forbindelse med konventionens anvendelse opstår uenighed mellem  

 Fællesskabet og AVS-staterne om teksternes fortolkning.
Med henblik på en  

 løsning behandler parterne i fællesskab sådanne problemer i  

 AVS/EØF-institutionerne.
ARTIKEL 354 Driftsudgifterne for konventionens institutioner udredes på de i protokol  

 nr. 2 fastsatte betingelser.
ARTIKEL 355 Privilegier og immuniteter, der indrømmes i forbindelse med konventionen,  

 er fastlagt i protokol nr. 3.
FEMTE DEL AFSLUTTENDE BESTEMMELSER ARTIKEL 356 Traktater, konventioner, aftaler eller ordninger mellem en eller flere af  

 Fællesskabets medlemsstater og en eller flere AVS-stater må ikke, uanset  

 deres form eller art, udgøre nogen hindring for konventionens gennemførelse.
ARTIKEL 357 Med forbehold af konventionens særlige bestemmelser om forbindelserne  

 mellem AVS-staterne og de franske oversøiske departementer finder  

 konventionen anvendelse dels på det område, hvor Traktaten finder anvendelse  

 og på de i Traktaten fastsatte betingelser, dels på AVS-staternes områder.
ARTIKEL 358 1. Ønsker et tredjeland at tiltræde Fællesskabet, giver Fællesskabet, så  

 snart det har besluttet at indlede forhandlinger om en sådan tiltrædelse,  

 AVS-staterne meddelelse herom.
2. De kontraherende parter er endvidere enige om a) at etablere regelmæssige kontakter under tiltrædelsesforhandlingerne,  

 hvorunder - Fællesskabet giver AVS-staterne alle relevante oplysninger om  

 udviklingen i forhandlingerne:
 - AVS-staterne meddeler Fællesskabet deres ønsker og holdninger, således  

 at der i videst muligt omfang kan tages hensyn hertil:
 b) straks efter tiltrædelsesforhandlingernes afslutning at behandle denne  

 tiltrædelses virkninger på konventionen og indlede forhandlinger om  

 udarbejdelse af en tiltrædelsesprotokol og træffe sådanne tilpasnings-  

 og/eller overgangsforanstaltninger, som måtte vise sig at være nødvendige, og  

 som knyttes til nævnte protokol, som de er en integrerende del af:
 3. Uden at foregribe eventuelle overgangsordninger, som måtte blive  

 vedtaget, anerkender de kontraherende parter, at konventionens bestemmelser  

 ikke finder anvendelse på forbindelserne mellem AVS-staterne og en ny  

 medlemsstat af Fællesskabet, så længe den i stk. 2, litra b), omhandlede  

 protokol om tiltrædelse af denne konvention ikke er trådt i kraft.
ARTIKEL 359 1. a) Denne konvention indgås gyldigt af Fællesskabet i overensstemmelse  

 med EØF- og EKSF-traktaterne: denne indgåelse meddeles parterne.
 b) Den ratificeres af de stater, der har undertegnet den, i henhold til  

 deres respektive forfatningsmæssige regler.
2. Ratifikationsdokumenterne og notifikationsakten om konventionens  

 indgåelse deponeres for AVS-staternes vedkommende i Generalsekretariatet for  

 Rådet for De Europæiske Fællesskaber, og for Fællesskabets og  

 medlemsstaternes vedkommende i AVS-staternes sekretariat.
Sekretariaterne  

 underretter straks signatarstaterne og Fællesskabet herom.
ARTIKEL 360 1. Denne konvention træder i kraft på den første dag i den anden måned,  

 der følger efter datoen for Fællesskabets medlemsstaters og mindst to  

 tredjedele af AVS-staternes deponering af ratifikationsdokumenterne og  

 deponeringen af notifikationsakten om Fællesskabets indgåelse af  

 konventionen.
 2. Såfremt en AVS-stat ikke har afsluttet de i artikel 359 omhandlede  

 procedurer på datoen for konventionens ikrafttræden, således som fastsat i  

 stk. 1, kan den kun gøre dette inden for de 12 måneder, der følger efter  

 denne dato, og kan kun iværksætte de pågældende procedurer inden for de 12  

 måneder, der følger efter samme dato, medmindre den pågældende stat inden  

 udløbet af denne periode meddeler Ministerrådet, at den har til hensigt at  

 afslutte disse procedurer senest 6 måneder efter denne frist, og på  

 betingelse af at den inden for samme tidsrum deponerer  

 ratifikationsdokumentet.
 3. For de AVS-stater, der ikke har afsluttet de i artikel 359 nævnte  

 procedurer på datoen for konventionens ikrafttræden, således som fastsat i  

 stk. 1, finder konventionens bestemmelser anvendelse fra den første dag i den  

 anden måned, der følger efter afslutningen af de pågældende procedurer.
4. De AVS-signatarstater, som ratificerer denne konvention på de i stk. 2  

 anførte betingelser, anerkender gyldigheden af alle foranstaltninger til  

 gennemførelse af konventionen, der er truffet mellem datoen for dens  

 ikrafttræden og den dato, på hvilken dens bestemmelser finder anvendelse på  

 dem.
Med forbehold af en frist som Ministerrådet måtte indrømme dem, opfylder  

 de senest 6 måneder efter afslutningen af de i artikel 359 omhandlede  

 procedurer alle de forpligtelser, der påhviler dem i medfør af konventionen  

 eller af gennemførelsesbestemmelser vedtaget af Ministerrådet.
5. I forretningsordenen for de ved konventionen oprettede fælles  

 institutioner fastsættes det, hvorvidt og på hvilke betingelser  

 repræsentanterne for de signatarstater, som på datoen for konventionens  

 ikrafttræden endnu ikke har afsluttet de i artikel 359 omhandlede procedurer,  

 skal have observatørstatus i institutionerne.
De således vedtagne  

 bestemmelser kan kun have gyldighed indtil den dato, fra hvilken konventionen  

 finder anvendelse på disse stater.
Bestemmelserne ophører i alle tilfælde med  

 at finde anvendelse den dato, fra hvilken den pågældende stat i henhold til  

 stk. 2 ikke længere kan ratificere konventionen.
ARTIKEL 361 1. Ministerrådet underrettes om enhver anmodning fra en stat om at måtte  

 tiltræde eller blive associeret Fællesskabet.
 2. Ministerrådet underrettes om enhver anmodning fra en stat om at måtte  

 indtræde i en økonomisk sammenslutning af AVS-stater.
ARTIKEL 362 1. Enhver anmodning om at måtte tiltræde konventionen, der indgives af et  

 i Traktatens fjerde del omhandlet land eller territorium, som bliver  

 selvstændigt, meddeles Ministerrådet.
 2. I tilfælde af Ministerrådets godkendelse tiltræder det pågældende land  

 denne konvention ved at deponere en tiltrædelsesakt i Generalsekretariatet  

 for Rådet for De Europæiske Fællesskaber, som fremsender en bekræftet genpart  

 til AVS-staternes sekretariat og underretter signatarstaterne herom.
3. Denne stat har derefter samme rettigheder og forpligtelser som  

 AVS-staterne.
Tiltrædelsen må ikke forringe de fordele, som de AVS-stater,  

 der har undertegnet konventionen, opnår ved bestemmelserne om samarbejdet med  

 henblik på udviklingsfinansiering og om stabilisering af eksportindtægterne.
ARTIKEL 363 1. Enhver anmodning om at måtte tiltræde denne konvention, som fremsættes  

 af en stat, hvis økonomiske struktur og produktion kan sammenlignes med  

 AVS-staternes, kræver Ministerrådets godkendelse.
Den pågældende stat kan  

 tiltræde konventionen ved at indgå en aftale med Fællesskabet.
 2. Denne stat har derefter samme rettigheder og forpligtelser som  

 AVS-staterne.
 3. Der kan dog i nævnte aftale fastsættes en dato, fra hvilken visse af  

 disse rettigheder og forpligtelser finder anvendelse på den pågældende stat.
 4. Tiltrædelsen må imidlertid ikke forringe de fordele, som de AVS-stater,  

 der har undertegnet konventionen, opnår ved bestemmelserne om samarbejdet med  

 henblik på udviklingsfinansiering, om stabilisering af eksportindtægterne  

 samt om industrielt samarbejde.
ARTIKEL 364 Hvis Namibia efter at have opnået uafhængighed anmoder om at måtte  

 tiltræde konventionen, og anmodningen indgives, efter at den egentlige  

 ratifikationsproces er indledt, men inden konventionen træder i kraft, tager  

 Ministerrådet stilling til denne anmodning og træffer en afgørelse vedrørende  

 Namibias tiltrædelse.
Samtidig træffer det andre relevante afgørelser  

 vedrørende denne stat for så vidt angår konventionens tredje del, afsnit I og  

 IV, og bilagene til slutakten vedrørende disse dele af konventionen, herunder  

 oksekød.
 Hvis der træffes en positiv afgørelse, føjes Namibia til konventionens  

 signatarstater, navnlig med hensyn til dennes ratifikation og ikrafttrædelse.
ARTIKEL 365 Fra denne konventions ikrafttræden udøves de beføjelser, der ved tredje  

 AVS/EØF-konvention er tillagt Ministerrådet, i fornødent omfang og under  

 overholdelse af de relevante bestemmelser i nævnte konvention af det  

 Ministerråd, der oprettes ved nærværende konvention.
ARTIKEL 366 1. Denne konvention indgås for en periode på ti år fra den 1. marts 1990.
2. Senest tolv måneder inden udløbet af den første femårsperiode meddeler  

 Fællesskabet og medlemsstaterne på den ene side og AVS-staterne på den anden  

 side den anden part, hvilke bestemmelser i denne konvention de ønsker  

 revideret, med henblik på en eventuel ændring af konventionen.
Uanset denne  

 frist har den ene part, hvis den anden part anmoder om revision af en hvilken  

 som helst af konventionens bestemmelser, en frist på to måneder til at anmode  

 om, at revisionen også kommer til at omfatte andre bestemmelser, der har  

 tilknytning til dem, som den første anmodning drejer sig om.
 Ti måneder inden udløbet af denne femårsperiode indleder de kontraherende  

 parter forhandlinger for at undersøge, hvilke ændringer der eventuelt skal  

 foretages i de bestemmelser, der er omfattet af meddelelsen.
 Bestemmelserne i artikel 359 og 360 vedrørende konventionens indgåelse,  

 ratifikation og ikrafttræden finder også anvendelse på de ændringer, der  

 således foretages deri.
 Ministerrådet træffer eventuelle nødvendige overgangsforanstaltninger,  

 indtil de ændrede bestemmelser træder i kraft.
 3. Atten måneder inden udløbet af konventionens samlede gyldighedsperidode  

 indleder de kontraherende parter forhandlinger med henblik på en gennemgang  

 af de ordninger, der fremtidigt skal gælde for forbindelserne mellem  

 Fællesskabet og medlemsstaterne på den ene side og AVS-staterne på den anden  

 side.
 Ministerrådet træffer eventuelle nødvendige overgangsforanstaltninger,  

 indtil den nye konvention træder i kraft.
ARTIKEL 367 Denne konvention kan opsiges af Fællesskabet over for hver AVS-stat og af  

 hver AVS-stat over for Fællesskabet med 6 måneders varsel.
ARTIKEL 368 De protokoller, der er knyttet til denne konvention, udgør en integrerende  

 del deraf.
ARTIKEL 369 Denne konvention, der er udfærdiget i to eksemplarer på dansk, engelsk,  

 fransk, græsk, italiensk, nederlandsk, portugisisk, spansk og tysk, hvilke  

 tekster alle har samme gyldighed, deponeres i arkivet i Generalsekretariatet  

 for Rådet for De Europæiske Fællesskaber og i AVS-staternes sekretariat, som  

 begge fremsender en bekræftet genpart af konventionen til hver af  

 signatarstaternes regeringer.
PROTOKOLLER FINANSPROTOKOL ARTIKEL 1 1. Til de formål, der er omhandlet i konventionens tredje del, afsnit III,  

 om samarbejdet med henblik på udviklingsfinansiering, andrager Fællesskabets  

 samlede finansielle bistand for et tidsrum af fem år fra den 1. marts 1990 12  

 000 mio. ecu.
 Dette beløb omfatter:
 a) 10 800 mio. ecu fra Fonden, fordelt på følgende måde:
 i) til de i artikel 220, 221 og 224 nævnte formål:
 7 995 mio. ecu i form af gavebistand, heraf 1 150 mio. ecu som støtte til  

 strukturtilpasninger: sidstnævnte beløb kan i henhold til artikel 281, stk.  

 2, litra e), suppleres som led i den langsigtede udviklingsbistand:
 ii) til de i artikel 220, 221 og 224 nævnte formål:
 825 mio. ecu i form af risikovillig kapital:
 iii) til de i artikel 186-212 nævnte formål:
 1 500 mio. ecu i form af overførsler til stabilisering af  

 eksportindtægter:
 iv) til de i artikel 214-219 nævnte formål:
 480 mio. ecu i form af gavebistand under Sysmin:
 b) til de i artikel 220, 221 og 224 nævnte formål:
op til 1 200 mio. ecu i form af lån af Bankens egne midler i henhold til  

 de vilkår, der er fastsat i dens vedtægter.
Disse lån er underkastet  

 bestemmelserne i artikel 235 om rentegodtgørelser.
2. Banken forvalter lån, der ydes af dens egne midler, herunder  

 rentegodtgørelser, samt den risikovillige kapital.
Alle andre finansielle  

 midler under konventionen forvaltes af Kommissionen.
ARTIKEL 2 Til finansiering af den i artikel 254 og 255 omhandlede bistand:
 a) afsættes der inden for rammerne af beløbet i artikel 1, litra a), nr.  

 i), en særlig bevilling på 350 mio. ecu, hvoraf 250 mio. ecu til bistanden i  

 artikel 254 og 100 mio. ecu til bistanden i artikel 255:
 b) såfremt den særlige bevilling, der er anført i forbindelse med den ene  

 af ovennævnte artikler, opbruges inden udløbet af finansprotokollens  

 gyldighedsperiode, kan der foretages overførsler fra de bevillinger, der er  

 anført i den anden af artiklerne:
 c) ved udløbet af finansprotokollens gyldighedsperiode tilbageføres beløb,  

 hvorover der ikke er disponeret til katastrofebistand eller bistand til  

 flygtninge, repatrierede og fordrevne, til Fonden med henblik på finansiering  

 af andre aktiviteter inden for samarbejdet med henblik på  

 udviklingsfinansiering, medmindre Ministerrådet træffer anden afgørelse:
 d) såfremt den særlige bevilling opbruges inden udløbet af  

 finansprotokollens gyldighedsperiode, træffer AVS-staterne og Fællesskabet  

 inden for rammerne af de kompetente fælles institutioner egnede  

 foranstaltninger til afhjælpning af de i artikel 254 og 255 omhandlede  

 forhold.
ARTIKEL 3 1. Af de samlede finansielle midler, der stilles til rådighed i henhold  

 til artikel 1, afsættes et beløb på 1 250 mio. ecu til finansiering af  

 AVS-staternes regionale projekter og programmer.
 2. Af det beløb, der afsættes i henhold til denne artikel, bidrager  

 Fællesskabet:
 i) til finansieringen af budgettet for Centret for Industriel Udvikling  

 ved hjælp af en særskilt bevilling på højst 60 mio. ecu:
 ii) med et beløb, der ikke må overstige 3 mio. ecu, til de i bilag LXVIII  

 omhandlede formål:
 iii) med et vejledende beløb på 70 mio. ecu til finansiering af de  

 regionale programmer for udvikling af handelen, der er omhandlet i artikel  

 138.
ARTIKEL 4 Der indgås en ny finansprotokol for den anden femårsperiode, som  

 konventionen dækker.
PROTOKOL Nr. 1 om definition af begrebet »varer med oprindelsesstatus« og om metoder for administrativt samarbejde I N D H O L D AFSNIT I: DEFINITION AF BEGREBET »VARER MED OPRINDELSESSTATUS« (Artikel) 1. Oprindelseskriterier 2. Fuldt ud fremstillede varer 3. Tilstrækkeligt forarbejdede varer 4. Neutrale elementer 5. Værditolerance 6. Kumulering 7. Tildeling af oprindelsesstatus 8. Tilbehør, reservedele og værktøj 9. Varer i sæt 10. Direkte transport 11. Territorialkrav AFSNIT II: BEVIS FOR OPRINDELSE 12. Varecertifikat EUR.1 13. Efterfølgende udstedelse af EUR.1 14. Udstedelse af et duplikateksemplar af EUR.1 I N D H O L D 15. Erstatning af certifikater 16. Gyldigheden af varecertifikat EUR.1 17. Transitprocedure 18. Udstillinger 19. Fremlæggelse af certifikater 20. Indførsel i form af delforsendelser 21. Certifikat EUR.2 22. Undtagelser fra bevis på oprindelse 23. Oplysningsprocedure til kumuleringsformål 24. Uoverensstemmelser AFSNIT III: METODER FOR ADMINISTRATIVT SAMARBEJDE 25. Meddelelse af stempler 26. Kontrol af varecertifikat EUR.1 og certifikat EUR.2 27. Kontrol af leverandørerklæringen 28. Sanktioner 29. Frizoner 30. Toldsamarbejdsudvalget 31. Undtagelser I N D H O L D AFSNIT IV: DE KANARISKE ØER, CEUTA OG MELILLA 32. Særlige betingelser AFSNIT V: AFSLUTTENDE BESTEMMELSER 33. Olieprodukter 34. Revision af oprindelsesreglerne 35. Anmodninger om undtagelse 36. Bilag 37. Gennemførelse af protokollen BILAG Bilag I Noter Bilag II Liste over de i artikel 3, stk. 2, nævnte bearbejdninger eller forarbejdninger Bilag III Liste over de i artikel 2 nævnte oversøiske lande og territorier Bilag IV Formular til varecertifikat EUR.1 Bilag V Formular til certifikat EUR.2 Bilag VIA Erklæring vedrørende varer med præferenceoprindelsesstatus Bilag VIB Erklæring vedrørende varer uden præferenceoprindelsesstatus Bilag VII Oplysningsformular Bilag VIII Liste over olieprodukter, der midlertidigt er undtaget fra  

 denne protokols anvendelsesområde Bilag IX Formular til anmodning om undtagelse PROTOKOL Nr. 1 om definition af begrebet »varer med oprindelsesstatus« og om metoder for administrativt samarbejde AFSNIT I DEFINITION AF BEGREBET »VARER MED OPRINDELSESSTATUS« ARTIKEL 1 Oprindelseskriterier Ved anvendelsen af konventionens bestemmelser om handelssamarbejde anses  

 en vare for at have oprindelse i AVS-staterne, hvis den enten er fuldt ud  

 fremstillet eller tilstrækkeligt forarbejdet i AVS-staterne.
ARTIKEL 2 Fuldt ud fremstillede varer 1. Som varer, der fuldt ud er fremstillet i AVS-staterne, eller i  

 Fællesskabet eller i de i bilag III nævnte oversøiske lande og territorier, i  

 det følgende benævnt »OLT«, betragtes:
a) mineralske produkter, som er udvundet af deres jord eller af deres  

 havbund, b) vegetabilske produkter, der er høstet der, c) levende dyr, som er født og opdrættet der, d) produkter fra levende dyr, som opdrættes der, e) produkter fra jagt og fiskeri, som drives der, f) produkter fra havfiskeri og andre produkter, som er hentet op fra havet  

 af deres fartøjer, g) produkter, der er fremstillet på deres flydende fabrikker udelukkende  

 på grundlag af de i litra f) nævnte produkter, h) brugte varer, der kun kan anvendes til genvinding af råmateriale, og  

 som indsamles der:
i) affald og skrot fra fremstillingsvirksomhed, som udøves der, j) varer, som er fremstillet der udelukkende på grundlag af de i litra a)  

 - i) nævnte produkter.
 2. Udtrykket »deres fartøjer« i stk. 1, litra f), omfatter kun  

 de fartøjer:
 - som er optaget i skibsregistret eller registreret i en af Fællesskabets  

 medlemsstater, en AVS-stat eller et OLT:
 - som fører en medlemsstats, en AVS-stats eller et OLT's flag:
 - som for mindst halvdelens vedkommende ejes af statsborgere i stater, som  

 er parter i konventionen, eller af statsborgere i et OLT eller som ejes af et  

 selskab, hvis hovedsæde ligger i en af disse stater eller et af disse OLT, og  

 hvis administrerende direktør eller direktører, formand for bestyrelsen eller  

 tilsynsrådet samt flertallet af disse organers medlemmer er statsborgere i  

 stater, der er parter i konventionen, eller i et OLT, og selskabets kapital  

 desuden, når det drejer sig om et interessentskab eller et anpartsselskab,  

 for mindst halvdelens vedkommende tilhører stater, der er parter i  

 konventionen, eller offentlige institutioner eller statsborgere i disse  

 stater eller i et OLT:
 - hvis besætning, iberegnet skibsofficererne, er sammensat således, at  

 mindst 50% er statsborgere i stater, som er parter i konventionen eller i et  

 OLT.
 3. Hvis en AVS-stat giver Fællesskabet mulighed for at forhandle en  

 fiskeriaftale, og Fællesskabet ikke accepterer dette tilbud, kan den  

 pågældende AVS-stat uanset stk. 2 chartre eller lease fartøjer fra  

 tredjelande til fiskeri i sin eksklusive økonomiske zone og kræve, at sådanne  

 fartøjer behandles som »deres fartøjer« i henhold til  

 bestemmelserne i denne artikel.
 Fællesskabet anerkender fartøjer, der er chartret eller leaset af  

 AVS-staten, som »deres fartøjer« på betingelse af:
- at Fællesskabet ikke har benyttet sig af muligheden for at forhandle en  

 fiskeriaftale med den pågældende AVS-stat - at mindst 50% af besætningen, iberegnet skibsofficererne, er  

 statsborgere i stater, der er parter i konventionen eller i et OLT - at Kommissionen har godtaget, at charter- eller leasingaftalen giver  

 AVS-staten tilstrækkelig mulighed for at udvikle dens kapacitet til at fiske  

 for egen regning, ved navnlig at overdrage AVS-parten ansvaret for den sø- og  

 handelsmæssige forvaltning af det fartøj, den har fået stillet til rådighed  

 for et længere tidsrum.
 4. Udtrykkene »AVS-stat«, »Fællesskabet« og  

 »OLT« dækker ligeledes søterritorierne.
 Fartøjer, der befinder sig på det åbne hav, herunder »flydende  

 fabrikker«, om bord på hvilke fangsten bearbejdes eller forarbejdes,  

 anses som dele af den eller de AVS-staters, af Fællesskabets eller af de  

 OLT's område, hvorunder de hører, forudsat at de opfylder de i stk. 2 angivne  

 betingelser.
ARTIKEL 3 Tilstrækkeligt forarbejdede varer 1. Ved anvendelsen af artikel 1 anses materialer uden oprindelsesstatus  

 for at have undergået tilstrækkelig bearbejdning eller forarbejdning, når den  

 fremstillede vare henføres under en anden toldposition end den, hvorunder  

 alle de materialer, der ikke har oprindelsesstatus, og som er blevet anvendt  

 til fremstillingen, tariferes, jf. dog stk. 2 og 3.
 Ved »kapitler« og »positioner« forstås i denne  

 protokol kapitler og positioner (firecifrede koder), der er anvendt i  

 nomenklaturen i »Det Harmoniserede Varebeskrivelses- og  

 Varenomenklatursystem«, i det følgende benævnt »Det Harmoniserede  

 System«.
 Ved »tarifering« forstås tarifering af en vare eller et  

 materiale under en bestemt position.
 2. For en vare, der er anført i kolonne 1 og 2 i listen i bilag II, gælder  

 de for varen i kolonne 3 angivne betingelser i stedet for reglen i stk. 1.
 a) Når der i listen i bilag II anvendes en procentregel ved bestemmelsen  

 af oprindelsesstatus for en vare, der er fremstillet i en AVS-stat, svarer  

 værditilvæksten som følge af bearbejdningen eller forarbejdningen til prisen  

 ab fabrik for den fremstillede vare, med fradrag af toldværdien for de  

 materialer fra tredjelande, der er indført i Fællesskabet eller i  

 AVS-staterne eller i OLT.
 b) Ved »værdi« i listen i bilag II forstås toldværdien på  

 tidspunktet for indførslen af de anvendte materialer uden oprindelsesstatus  

 eller, såfremt denne ikke er kendt eller ikke kan konstateres, den først  

 konstaterbare pris, der er betalt for materialerne på det pågældende område.
 Såfremt det er nødvendigt at fastsætte værdien af de anvendte materialer  

 med oprindelsesstatus, finder bestemmelserne i første afsnit i dette litra  

 tilsvarende anvendelse.
 c) Ved »pris ab fabrik« i listen i bilag II forstås den pris,  

 der er betalt til producenten i den virksomhed, hvor den sidste bearbejdning  

 eller forarbejdning har fundet sted, heri medregnet værdien af alle benyttede  

 materialer, men fratrukket alle indenlandske afgifter, som tilbagebetales  

 eller kan tilbagebetales, når den fremstillede vare udføres.
 d) Ved »toldværdi« forstås den værdi, som er fastlagt i  

 konventionen om ansættelse af varers toldværdi, undertegnet den 15. december  

 1950 i Bruxelles.
 3. Ved anvendelsen af stk. 1 og 2, skal følgende bearbejdninger eller  

 forarbejdninger betragtes som utilstrækkelige til at give varerne  

 oprindelsesstatus, uanset om der er sket en ændring af positionen:
 a) behandling med henblik på at sikre, at varernes tilstand ikke forringes  

 under transport og oplagring (lufttilførsel, strækning, tørring, afkøling,  

 anbringelse i saltvand, svovlholdigt vand eller i vand, der er tilsat andre  

 stoffer, fjernelse af beskadigede eller fordærvede dele og lignende):
 b) simple foranstaltninger bestående i afstøvning, sigtning, sortering,  

 klassificering, sammenstilling (herunder opdeling i sæt), vask, maling og  

 tilskæring:
 c) i) udskiftning af emballage og adskillelse og samling af kolli:
 ii) simpel aftapning, påfyldning af flakoner, anbringelse i sække, i  

 etuier, i æsker, på bræt, plader, bakker m.v. samt alle andre simple  

 emballeringsarbejder:
 d) anbringelse af mærker, etiketter eller andre lignende kendetegn på  

 selve varerne eller deres amballage:
 e) i) simpel blanding af varer af samme art, når en eller flere af  

 bestanddelene ikke opfylder betingelserne i denne protokol for at kunne  

 anerkendes som varer med oprindelse i en AVS-stat, i Fællesskabet eller i et  

 OLT:
 ii) simpel blanding af varer af forskellig art, medmindre en eller flere  

 bestanddele opfylder betingelserne i denne protokol for at kunne anerkendes  

 som varer med oprindelse i en AVS-stat, i Fællesskabet eller i et OLT,  

 forudsat at denne eller disse bestanddele bidrager til at bestemme  

 færdigvarens væsentligste karakteristika:
 f) simpel samling af dele for at kunne danne en komplet artikel:
g) kombination af to eller flere af de i litra a) - f) nævnte  

 arbejdsprocesser, h) slagtning af dyr.
ARTIKEL 4 Neutrale elementer Ved bestemmelse af, om en vare har oprindelse i AVS-staterne, i  

 Fællesskabet eller i et OLT, undersøges det ikke, om elektrisk energi,  

 brændsel, anlæg og udstyr, maskiner og værktøj, der er anvendt ved  

 fremstillingen af færdigvarerne, samt materialer eller varer, der er anvendt  

 ved fremstillingen, men som ikke er bestemt til at indgå i det pågældende  

 produkts endelige sammensætning, har oprindelse i et tredjeland.
ARTIKEL 5 Værditolerance Uanset artikel 3, stk. 1 og 2, kan materialer uden oprindelsesstatus  

 anvendes til fremstilling af en given vare, forudsat at deres samlede værdi  

 ikke overstiger 10% af prisen ab fabrik for færdigvaren, medmindre andet er  

 fastsat i note 4.4 i bilag I.
ARTIKEL 6 Kumulering 1. Ved anvendelsen af dette afsnit betragtes AVS-staterne som værende et  

 enkelt område.
 2. Såfremt varer, der fuldt ud er fremstillet i Fællesskabet eller i OLT,  

 bearbejdes eller forarbejdes i AVS-staterne, anses de som værende fuldt ud  

 fremstillet i AVS-staterne.
 3. Bearbejdning eller forarbejdning foretaget i Fællesskabet eller i OLT  

 anses for at være foretaget i AVS-staterne, såfremt materialerne senere  

 bearbejdes eller forarbejdes i AVS-staterne.
 4. Stk. 2 og 3 finder anvendelse på enhver bearbejdning eller  

 forarbejdning foretaget i AVS-staterne, herunder de i artikel 3, stk. 3,  

 nævnte arbejdsprocesser.
ARTIKEL 7 Tildeling af oprindelsesstatus Varer med oprindelsesstatus bestående af materialer, der er fuldt ud  

 fremstillet eller tilstrækkelig forarbejdet i to eller flere AVS-stater,  

 betragtes som varer med oprindelse i den AVS-stat, hvor den sidste  

 bearbejdning eller forarbejdning har fundet sted, såfremt denne bearbejdning  

 eller forarbejdning ikke falder ind under de utilstrækkelige  

 arbejdsprocesser, der er nævnt i artikel 3, stk. 3, litra a), b), c) og d),  

 eller en kombination heraf.
ARTIKEL 8 Tilbehør, reservedele og værktøj Tilbehør, reservedele og værktøj, der leveres som standardudstyr til  

 materiel, maskiner eller køretøjer til en pris, der er indbefattet i varens  

 pris eller ikke faktureres særskilt, betragtes som værende en del af dette  

 materiel eller disse maskiner eller køretøjer.
ARTIKEL 9 Varer i sæt Varer i sæt i henhold til punkt 3 i de almindelige bestemmelser i Det  

 Harmoniserede System betragtes som varer med oprindelsesstatus, forudsat at  

 alle artikler, som indgår i deres sammensætning, har oprindelsesstatus.
Varer  

 i sæt, der består af artikler med og uden oprindelsesstatus, anses som helhed  

 for at have oprindelsesstatus, forudsat at værdien af artiklerne uden  

 oprindelsesstatus ikke overstiger 15% af de pågældende sæts pris ab fabrik.
ARTIKEL 10 Direkte transport 1. Den præferenceordning, der er fastsat i konventionens bestemmelser om  

 handelssamarbejde, gælder kun for varer eller materialer, som transporteres  

 mellem AVS-staternes, Fællesskabets eller OLT's område uden passage af andre  

 områder.
Dog kan produkter, der udgør en enkelt forsendelse, transporteres  

 med passage af andre områder end AVS-staternes, Fællesskabets eller OLT's  

 område, eventuelt med omladning eller midlertidig oplagring, på disse  

 områder, såfremt produkterne til stadighed har været overvåget af  

 toldmyndighederne i transit- eller oplagringslandet, og de ikke har været  

 underkastet anden behandling end eventuel losning og lastning eller enhver  

 anden behandling med henblik på at sikre, at deres tilstand ikke forringes.
 2. Som dokumentation for, at betingelserne i stk. 1 er opfyldt, skal der  

 for de kompetente toldmyndigheder fremlægges:
 a) enten et gennemgående fragtbrev udstedt i udførselslandet som grundlag  

 for transporten igennem transitlandet:
 b) eller en erklæring fra toldmyndighederne i transitlandet, der  

 indeholder:
- en nøjagtig beskrivelse af produkterne, - datoen for produkternes losning og lastning, eller eventuelt for deres  

 indskibning eller udskibning, med angivelse af de anvendte fartøjers navne:
 - dokumenterede oplysninger om de omstændigheder, under hvilke produkterne  

 har henligget:
 c) eller i mangel heraf enhver anden dokumentation.
ARTIKEL 11 Territorialkrav Betingelserne i dette afsnit vedrørende opnåelse af oprindelsesstatus skal  

 opfyldes uden afbrydelse i Fællesskabet, AVS-staterne eller OLT.
 Såfremt produkter med oprindelsesstatus, der er udført fra Fællesskabet,  

 AVS-staterne eller OLT til et andet land, returneres hertil, anses de som  

 produkter uden oprindelsesstatus, medmindre det over for toldmyndighederne  

 kan godtgøres, at:
- de returnerede produkter er de samme varer som dem, der blev udført, og  

 at - de ikke har undergået nogen behandling, ud over hvad der var nødvendigt  

 for at sikre, at deres tilstand ikke blev forringet under opholdet i det  

 pågældende land eller under udførslen.
AFSNIT II BEVIS FOR OPRINDELSE ARTIKEL 12 Varecertifikat EUR.1 1. Varers oprindelsesstatus, som defineret i denne protokol, dokumenteres  

 ved fremlæggelse af et varecertifikat EUR.1, der er vist i bilag IV til denne  

 protokol.
 2. Varecertifikat EUR.1 må kun udstedes som dokumentation for anvendelse  

 af konventionen.
3. Varecertifikat EUR.1 udstedes kun efter skriftlig anmodning fra  

 eksportøren.
Denne anmodning skal fremsættes på den formular, der er vist i  

 bilag IV til denne protokol og som skal udfyldes i overensstemmelse med denne  

 protokol.
 Anmodninger om varecertifikater EUR.1 skal opbevares i mindst tre år af  

 udførselslandets toldmyndigheder.
 4. Det påhviler eksportøren eller dennes befuldmægtigede repræsentant  

 under førstnævntes ansvar at fremsætte anmodning om udstedelse af  

 varecertifikat EUR.1.
 5. Eksportøren eller dennes repræsentant fremlægger tillige med  

 anmodningen enhver fornøden dokumentation for, at de varer, der skal udføres,  

 opfylder betingelserne for udstedelse af et varecertifikat EUR.1.
 6. Varecertifikat EUR.1 udstedes af toldmyndighederne i  

 AVS-udførselsstaten, såfremt produkterne kan betragtes som varer med  

 oprindelsesstatus i henhold til denne protokol.
 7. Med henblik på undersøgelse af, om de i stk. 6 omhandlede betingelser  

 er opfyldt, har toldmyndighederne ret til at kræve enhver form for  

 dokumentation og at foretage enhver kontrol, de måtte finde hensigstmæssig.
8. Det påhviler toldmyndighederne i udførselsstaten at påse, at den i stk.  

 1 omhandlede formular er korrekt udfyldt.
De skal navnlig kontrollere, at den  

 rubrik, der er beregnet til varebeskrivelsen, er udfyldt på en sådan måde, at  

 det ikke er muligt at foretage svigagtige tilføjelser.
Med henblik herpå skal  

 varebeskrivelsen anføres uden mellemrum mellem linjerne.
Såfremt rubrikken  

 ikke udfyldes fuldstændigt, skal der trækkes en vandret streg under  

 varebeskrivelsens sidste linje, og den ikke udfyldte del skal udstreges.
 9. Datoen for udstedelsen af varecertifikatet skal anføres i den del af  

 certifikatet, der er forbeholdt toldmyndighederne.
10. Varecertifikat EUR.1 udstedes ved udførslen af de varer, som det  

 vedrører, af AVS-udførselsstatens toldmyndigheder.
Certifikatet stilles til  

 rådighed for eksportøren, så snart udførslen faktisk har fundet sted eller er  

 sikret.
ARTIKEL 13 Efterfølgende udstedelse af EUR.1 1. Undtagelsesvis kan varecertifikat EUR.1 ligeledes udstedes efter  

 udførslen af de varer, som det vedrører, såfremt det på grund af  

 fejltagelser, uforsætlige undladelser eller særlige omstændigheder ikke er  

 blevet udstedt ved den pågældende udførsel.
 2. Ved anvendelsen af stk. 1 skal eksportøren i anmodningen:
- anføre sted og dato for afsendelsen af de varer, som certifikatet  

 vedrører, - erklære, at der ikke på udførselstidspunktet blev udstedt et  

 varecertifikat EUR.1 for de nævnte varer og anføre årsagerne dertil.
 3. Toldmyndighederne må kun udstede et varecertifikat EUR.1 efterfølgende,  

 når de har undersøgt, at oplysningerne i eksportørens anmodning er i  

 overensstemmelse med oplysningerne i de tilsvarende dokumenter.
 På certifikatet, der udstedes efterfølgende, skal anføres en af følgende  

 påtegninger:
»EXPEDIDO A POSTERIORI« »DELIVRE A POSTERIORI« »UDSTEDT EFTERFØLGENDE« »RILASCIATO A POSTERIORI« »NACHTRAGLICH AUSGESTELLT« »AFGEGEVEN A POSTERIORI« »EK OeEN EK TæN Y TEPæN« »EMITIDO A POSTERIORI« »ISSUED RETROSPECTIVELY« ARTIKEL 14 Udstedelse af et duplikateksemplar af EUR.1 I tilfælde af tyveri, bortkomst eller ødelæggelse af et varecertifikat  

 EUR.1 kan eksportøren henvende sig til den toldmyndighed, der udstedte dette,  

 og anmode om udstedelse af et duplikateksemplar på grundlag af de hos  

 myndigheden beroende udførselsdokumenter.
 På dublikateksemplaret, der bliver udstedt på denne måde, skal anføres en  

 af følgende påtegninger:
»DUPLICADO« »DUPLIKAT« »DUPLIKAT« »ANTI PA O« »DUPLICATE« »DUPLICATA« »DUPLICATO« »DUPLICAAT« »SEGUNDA VIA« ARTIKEL 15 Erstatning af certifikater Det skal altid være muligt at erstatte et eller flere varecertifikater  

 EUR.1 med et andet eller andre certifikater, forudsat at dette sker ved det  

 toldsted, hvor produkterne befinder sig.
ARTIKEL 16 Gyldigheden af varecertifikat EUR.1 1. Varecertifikat EUR.1 skal inden ti måneder fra den dato, hvor det er  

 blevet udstedt af AVS-udførselsstatens toldmyndigheder, fremlægges på det  

 toldsted i indførselsstaten, som varerne skal frembydes for.
 2. De varecertifikater EUR.1, som fremlægges for indførselsstatens  

 toldmyndigheder efter udløbet af den i stk. 1 nævnte frist, kan godtages som  

 grundlag for præferencebehandling, såfremt overskridelsen af fristen skyldes  

 force majeure eller ekstraordinære omstændigheder.
 3. Derudover kan indførselsstatens toldmyndigheder godtage certifikaterne,  

 når varerne er blevet frembudt for dem inden udløbet af den nævnte frist.
ARTIKEL 17 Transitprocedure Når produkterne ankommer til en anden AVS-stat eller et andet OLT end  

 oprindelseslandet, begynder en ny gyldighedsfrist på 10 måneder fra den dato,  

 hvor transitlandets toldmyndigheder i rubrik 7 i varecertifikat EUR.1  

 påfører:
- anmærkningen »transit«, - transitlandets navn, - det officielle stempel, hvoraf et aftryk i forvejen er stillet til  

 rådighed for Kommissionen i henhold til artikel 25, - datoen for påtegningerne.
ARTIKEL 18 Udstillinger 1. Varer, som afsendes fra en AVS-stat til en udstilling i et andet land  

 end en AVS-stat, en medlemsstat eller et OLT, og som efter udstillingen  

 sælges til indførsel i Fællesskabet, opnår ved indførslen de fordele, som  

 følger af denne konventions bestemmelser, forudsat at de opfylder de i denne  

 protokol fastsatte betingelser for at kunne anerkendes som varer med  

 oprindelse i en AVS-stat, og at der over for indførselsstatens  

 toldmyndigheder føres tilfredsstillende bevis for:
 a) at en eksportør har sendt disse varer fra en AVS-stat til  

 udstillingslandet og har ladet dem udstille der:
 b) at denne eksportør har solgt varerne eller overdraget dem til en  

 modtager i Fællesskabet:
 c) at varerne under udstillingen eller umiddelbart efter er afsendt til  

 Fællesskabet i den stand, i hvilken de blev afsendt til udstillingen:
 d) at varerne fra det tidspunkt, da de blev afsendt til udstillingen, ikke  

 har været benyttet til andre formål end til fremvisning på den pågældende  

 udstilling.
2. Et varecertifikat EUR.1 skal fremlægges for toldmyndighederne på de  

 normale betingelser.
Udstillingens betegnelse og adresse skal anføres derpå.  

 Om fornødent kan der kræves supplerende dokumentation for varernes art og for  

 de omstændigheder, under hvilke de har været udstillet.
 3. Stk. 1 gælder for alle udstillinger, messer eller tilsvarende  

 offentlige arrangementer af kommerciel, industriel, landbrugsmæssig eller  

 håndværksmæssig karakter, under hvilke varerne er under konstant toldkontrol,  

 dog ikke arrangementer med privat formål i forretninger eller handelslokaler  

 med henblik på salg af udenlandske varer.
ARTIKEL 19 Fremlæggelse af certifikater I indførselsstaten fremlægges varecertifikat EUR.1 for toldmyndighederne i  

 henhold til denne stats bestemmelser.
Toldmyndighederne er berettigede til at  

 forlange en oversættelse.
De kan desuden kræve, at indførselsanmeldelsen  

 suppleres med importørens angivelse af, at varerne opfylder de nødvendige  

 betingelser, for at konventionen kan finde anvendelse.
ARTIKEL 20 Indførsel i form af delforsendelser Når en artikel henhørende under kapitel 84 og 85 i Det Harmoniserede  

 System på klarererens anmodning indføres i demonteret eller ikke-monteret  

 stand som delforsendelse på vilkår fastsat af de kompetente myndigheder,  

 betragtes den som en artikel, og der kan fremlægges varecertifikat for den  

 komplette artikel ved indførsel af første delsending.
ARTIKEL 21 Certifikat EUR.2 1. For varer, som indeholdes i en postforsendelse (heri indbefattet  

 postpakker), gives der uanset bestemmelserne i artikel 12 dokumentation for  

 oprindelsesstatus som defineret i denne protokol, såfremt forsendelsen  

 udelukkende indeholder »varer med oprindelsesstatus« og værdien  

 ikke overstiger 2 820 ecu pr. forsendelse, ved fremlæggelse af et certifikat  

 EUR.2, der er vist i bilag V til denne protokol, og som udfyldes af  

 eksportøren.
 2. Til og med den 30. april 1991 er den ecu, der skal anvendes i en af  

 Fællesskabets medlemsstaters nationale valuta, modværdien i denne stats  

 nationale valuta af ecuen pr. 1. oktober 1988. For hver efterfølgende periode  

 på to år er den modværdien i denne stats nationale valuta af ecuen den første  

 hverdag i oktober i året forud for denne toårsperiode.
3. Fællesskabet kan, hvis det er nødvendigt, ved begyndelsen af hver  

 efterfølgende toårsperiode indføre korrigerede beløb, der skal erstatte de  

 beløb udtrykt i ecu, der er nævnt i denne artikel samt i artikel 22, stk. 2:  

 Fællesskabet giver i så fald Toldsamarbejdsudvalget meddelelse herom senest  

 en måned inden disse beløb træder i kraft.
Beløbene skal under alle  

 omstændigheder fastsættes således, at det sikres, at værdien af grænserne  

 udtrykt i en given medlemsstats nationale valuta ikke mindskes.
 4. Såfremt varen er faktureret i en anden af Fællesskabets medlemsstaters  

 valuta, anerkender indførselsstaten det af den pågældende stat meddelte  

 beløb.
5. For hver postforsendelse skal der udfyldes et certifikat EUR.2. Efter  

 at have udfyldt og underskrevet certifikatet skal eksportøren ved forsendelse  

 som postpakke hæfte certifikatet på adressekortet.
Ved forsendelse som brev  

 skal eksportøren lægge certifikatet ind i forsendelsen.
 6. Disse bestemmelser fritager ikke eksportøren for at opfylde de andre  

 formaliteter i henhold til told- eller postbestemmelserne.
ARTIKEL 22 Undtagelser for bevis på oprindelse 1. Varer i småforsendelser til private modtagere eller varer, der  

 medbringes af rejsende som personlig bagage, betragtes som varer med  

 oprindelsesstatus i henhold til bestemmelsen i denne protokol, uden at det er  

 nødvendigt at fremlægge et varecertifikat EUR.1 eller udfylde et certifikat  

 EUR.2, såfremt det drejer sig om indførsel helt uden erhvervsmæssig karakter,  

 og det erklæres, at varerne opfylder betingelserne for anvendelse af disse  

 bestemmelser, og der ikke er nogen tvivl om denne erklærings rigtighed.
 2. Som indførsel helt uden erhvervsmæssig karakter anses lejlighedsvis  

 indførsel, der udelukkende består af varer bestemt til personlig brug for  

 modtagerne eller de rejsende eller deres familie, og hvis beskaffenhed eller  

 mængde ikke giver anledning til tvivl om, at indførslen sker i  

 ikke-erhvervsmæssigt øjemed.
 Desuden må den samlede værdi af disse varer ikke overstige 200 ecu for så  

 vidt angår småforsendelser, eller 565 ecu for så vidt angår indholdet af de  

 rejsendes personlige bagage.
ARTIKEL 23 Oplysningsprocedure til kumuleringsformål 1. Når artikel 6 anvendes med henblik på udstedelse af et varecertifikat  

 EUR.1, skal det kompetente toldsted i den AVS-stat, hvor der anmodes om  

 udstedelse af det nævnte certifikat for varer, til hvis fremstilling der er  

 medgået materialer fra andre AVS-stater, Fællesskabet eller OLT, tage den  

 erklæring i betragtning, der er vist i bilag VI A eller B: den skal afgives  

 af eksportøren i den stat eller det OLT, hvorfra varen kommer, enten på  

 fakturaen for disse materialer eller på et bilag til denne faktura.
 2. Leverandøren skal for hver sending materialer afgive en særskilt  

 leverandørerklæring på fakturaen for den pågældende sending, på et bilag til  

 fakturaen eller på en leveringsseddel eller i et andet handelsdokument  

 vedrørende sendingen, som beskriver de pågældende materialer tilstrækkelig  

 detaljeret til, at de kan identificeres.
 3. For materialer, der har opnået præferentiel oprindelsesstatus, afgives  

 leverandørerklæringen på formularen i bilag VI A.
 4. For materialer, som er bearbejdet eller forarbejdet i AVS-staterne, i  

 OLT eller i Fællesskabet uden at have opnået præferentiel oprindelsesstatus,  

 afgives leverandørerklæringen på formularen i bilag VI B.
 5. Leverandørerklæringen kan afgives på en fortrykt formular.
6. Leverandørerklæringen skal underskrives i hånden.
Når fakturaen og  

 leverandørerklæringen imidlertid udstedes pr. edb, behøver  

 leverandørerklæringen ikke at blive underskrevet i hånden, såfremt den  

 ansvarlige person i leverandørvirksomheden på tilfredsstillende vis  

 identificeres over for toldmyndighederne i den stat, hvor  

 leverandørerklæringen udstedes.
De pågældende toldmyndigheder kan fastsætte  

 betingelser for anvendelsen af dette stykke.
 7. Leverandørerklæringer og oplysningsformularer, der er udstedt inden  

 denne protokols ikrafttræden i henhold til artikel 20 og 21 i protokol nr. 1  

 til tredje AVS/EØF-konvention, forbliver gyldige.
ARTIKEL 24 Uoverensstemmelser Konstateres der mindre uoverensstemmelser mellem påtegningerne på  

 varecertifikat EUR.1, på certifikat EUR.2 eller i leverandørerklæringen som  

 omhandlet i artikel 23 og på de dokumenter, der forevises toldstedet med  

 henblik på varernes indklarering, medfører dette i sig selv ikke, at  

 dokumentet er ugyldigt, såfremt det på fyldestgørende måde godtgøres, at  

 varecertifikat EUR.1, certifikat EUR.2 eller leverandørerklæringen svarer til  

 de frembudte varer.
AFSNIT III METODER FOR ADMINISTRATIVT SAMARBEJDE ARTIKEL 25 Meddelelse af stempler AVS-staterne tilsender Kommissionen aftryk af de anvendte stempler samt en  

 fortegnelse over adresserne på de toldmyndigheder, der er kompetente til at  

 udstede varecertifikater EUR.1 og til efterfølgende at kontrollere  

 varecertifikater EUR.1 og certifikater EUR.2.
 Fra den dato, hvor Kommissionen modtager oplysningerne, accepteres  

 varecertifikater EUR.1 og certifikater EUR.2 med henblik på anvendelse af  

 præferenceordningen.
 Kommissionen meddeler disse oplysninger til medlemsstaternes  

 toldmyndigheder.
 Varecertifikater EUR.1 og certifikater EUR.2, som forelægges  

 indførselsstatens toldmyndigheder inden denne dato, accepteres i  

 overensstemmelse med Fællesskabets retsforskrifter.
ARTIKEL 26 Kontrol af varecertifikat EUR.1 og certifikat EUR.2 1. Efterfølgende kontrol af varecertifikat EUR.1 og certifikat EUR.2  

 foretages ved stikprøver og i øvrigt, når indførselsstatens toldmyndigheder  

 nærer begrundet tvivl om dokumentets ægthed eller rigtigheden af  

 oplysningerne vedrørende de pågældende varers faktiske oprindelse.
 2. For at sikre en korrekt anvendelse af bestemmelserne i denne protokol  

 yder medlemsstaterne, OLT og AVS-staterne gennem deres respektive  

 toldmyndigheder hinanden gensidig hjælp til kontrol af ægtheden af  

 varecertifikat EUR.1, af rigtigheden af oplysningerne om de pågældende varers  

 faktiske oprindelse, af eksportørernes erklæring på certifikat EUR.2, samt af  

 ægtheden og rigtigheden af de i artikel 27, stk. 2, omhandlede  

 oplysningsformularer.
 De adspurgte myndigheder meddeler alle relevante oplysninger om de nærmere  

 omstændigheder, hvorunder varen er blevet fremstillet, idet de navnlig  

 oplyser, på hvilke vilkår oprindelsesreglerne er blevet overholdt i de  

 forskellige berørte AVS-stater, medlemsstater samt OLT.
 3. Såfremt indførselsstatens toldmyndigheder beslutter at udsætte  

 anvendelsen af konventionens bestemmelser, indtil resultatet af undersøgelsen  

 foreligger, skal de tilbyde at frigive varerne til importøren, dog således at  

 der træffes de sikkerhedsforanstaltninger, der skønnes nødvendige.
 4. Med henblik på anvendelsen af stk. 1 skal indførselsstatens  

 toldmyndigheder sende varecertifikat EUR.1 eller certifikat EUR.2 eller en  

 fotokopi deraf tilbage til toldmyndighederne i udførselsstaten, idet de i  

 givet fald angiver, hvad der formelt eller reelt berettiger til kontrol.  

 Varecertifikat EUR.1 eller certifikat EUR.2 skal vedlægges de relevante  

 handelsdokumenter eller en kopi deraf, og toldmyndighederne fremsender enhver  

 oplysning, som det har været muligt at indhente og som giver grund til at  

 antage, at oplysningerne i de nævnte certifikater er urigtige.
5. Indførselsstatens toldmyndigheder underrettes om resultatet af den  

 efterfølgende kontrol inden højst seks måneder.
Dette resultat skal gøre det  

 muligt at afgøre, om det omstridte varecertifikat EUR.1 eller certifikat  

 EUR.2 kan anvendes for de faktiske udførte varer, og om det reelt er  

 berettiget at lade dem være omfattet af præferenceordningen.
 6. Hvis det af kontrolproceduren eller andre til rådighed værende  

 oplysninger synes at fremgå, at denne protokols bestemmelser overtrædes, skal  

 AVS-staten på eget initiativ eller på Fællesskabets anmodning hurtigt  

 foretage eller lade foretage passende undersøgelser med henblik på at afsløre  

 og forhindre sådanne overtrædelser, og den pågældende AVS-stat kan med  

 henblik herpå opfordre Fællesskabet til at deltage i disse undersøgelser.
 Hvis det af kontrolproceduren eller andre til rådighed værende oplysninger  

 synes at fremgå, at denne protokols bestemmelser overtrædes, kan varerne ikke  

 anses for at have oprindelsesstatus i henhold til protokol nr. 1 før  

 afslutningen af de i denne protokol fastsatte procedurer for administrativt  

 samarbejde, som eventuelt er blevet indledt.
 7. Sager, som ikke har kunnet afgøres mellem toldmyndighederne i  

 henholdsvis indførselsstaten og udførselsstaten, eller sager, som rejser  

 spørgsmål med hensyn til fortolkningen af denne protokol, skal forelægges det  

 i artikel 30 nævnte Toldsamarbejdsudvalg.
 8. Under alle omstændigheder skal tvister mellem importøren og  

 indførselsstatens toldmyndigheder bilægges i henhold til indførselsstatens  

 lovgivning.
ARTIKEL 27 Kontrol af leverandørerklæringen 1. Kontrol af leverandørerklæringen kan foretages ved stikprøver og i  

 øvrigt, når indførselsstatens toldmyndigheder nærer begrundet tvivl om  

 dokumentets ægthed eller om rigtigheden eller fuldstændigheden af  

 oplysningerne vedrørende de pågældende varers faktiske oprindelse.
 2. De toldmyndigheder, til hvem en leverandørerklæring indgives, kan  

 anmode toldmyndighederne i den stat, hvor erklæringen er fremsat, om at  

 udstede en oplysningsformular, der er vist i bilag VII til denne protokol.  

 Alternativt kan de toldmyndigheder, til hvem der indgives  

 leverandørerklæring, anmode eksportøren om at forelægge en  

 oplysningsformular, som er udstedt af toldmyndighederne i den stat, hvor  

 erklæringen er udfærdiget.
 Et eksemplar af oplysningsformularen opbevares i mindst to år af det  

 toldsted, der har udstedt den.
3. Toldmyndighederne i indførselsstaten underrettes om resultatet af  

 kontrollen så hurtigt som muligt.
Det skal klart fremgå af svaret, om  

 erklæringen vedrørende varernes status er korrekt.
 4. Af kontrolhensyn skal leverandørerne i mindst to år opbevare et  

 eksemplar af det dokument, der indeholder erklæringen, samt alt nødvendigt  

 bevismateriale, som viser materialernes reelle status.
 5. Toldmyndighederne i den stat, hvor leverandørerklæringen er udfærdiget,  

 har ret til at anmode om ethvert bevis eller til at udføre enhver kontrol,  

 som de anser for passende, for at kontrollere rigtigheden af  

 leverandørerklæringen.
 6. Ethvert varecertifikat EUR.1 eller certifikat EUR.2, som er udstedt  

 eller udfyldt på grundlag af en urigtig leverandørerklæring, betragtes som  

 ugyldigt.
 7. Fremgangsmåden i artikel 26, stk. 7, finder anvendelse i tvister  

 vedrørende leverandørerklæringer eller oplysningsformularer.
ARTIKEL 28 Sanktioner Der iværksættes sanktioner mod enhver person, der med henblik på at få en  

 vare omfattet af præferenceordningen, udfærdiger eller lader udfærdige enten  

 et dokument med urigtige oplysninger for at opnå et varecertifikat EUR.1,  

 eller et certifikat EUR.2, der indeholder urigtige oplysninger.
ARTIKEL 29 Frizoner AVS-staterne træffer alle nødvendige foranstaltninger til at sikre, at  

 produkter, der udføres på grundlag af et varecertifikat EUR.1 eller en  

 leverandørerklæring, og som under transporten oplagres i en frizone,  

 beliggende på deres område, ikke der ombyttes med andre produkter, og at de  

 ikke underkastes andre behandlinger end sådanne, der skal sikre, at  

 produkternes tilstand ikke forringes.
ARTIKEL 30 Toldsamarbejdsudvalget 1. Der oprettes et toldsamarbejdsudvalg, der skal sikre det aministrative  

 samarbejde med henblik på korrekt og ensartet anvendelse af denne protokol,  

 og som skal varetage alle øvrige opgaver på toldområdet, som det måtte få  

 overdraget.
 2. Toldsamarbejdsudvalget, i det følgende benævnt »udvalget«,  

 undersøger regelmæssigt, hvilke følger oprindelsesreglernes anvendelse har  

 for AVS-staterne, især de mindst udviklede AVS-stater, og udarbejder  

 henstillinger til Ministerrådet om egnede foranstaltninger.
 3. Udvalget træffer på de i artikel 31 fastsatte betingelser afgørelse om  

 undtagelser fra denne protokol.
 4. Udvalget træder sammen regelmæssigt navnlig for at forberede  

 Ministerrådets afgørelser i medfør af artikel 34.
5. Udvalget sammensættes dels af eksperter fra medlemsstaterne og  

 tjenestemænd fra Kommissionen, som beskæftiger sig med toldspørgsmål, og dels  

 af eksperter, der repræsenterer AVS-staterne, og embedsmænd med ansvar for  

 toldspørgsmål fra regionale grupper af AVS-stater.
Udvalget kan om nødvendigt  

 benytte sig af passende sagkundskab.
ARTIKEL 31 Undtagelser 1. Udvalget kan træffe afgørelse om undtagelser fra denne protokol, når  

 udviklingen af bestående industrier eller oprettelsen af nye industrier  

 berettiger hertil.
 Inden eller samtidig med AVS-staternes forelæggelse af en sådan sag for  

 udvalget underretter den eller de pågældende AVS-stater med henblik herpå  

 Fællesskabet om anmodningen på grundlag af dokumentationsmateriale, der er  

 udarbejdet i overensstemmelse med stk. 2.
 Fællesskabet imødekommer enhver anmodning om undtagelse fra AVS-staterne,  

 der er behørigt begrundet efter denne artikel, og som ikke kan forårsage en  

 industri, der er etableret i Fællesskabet, alvorlig skade.
 2. For at lette udvalgets behandling af anmodninger om undtagelse meddeler  

 AVS-staten til støtte for sin anmodning og ved anvendelse af formularen i  

 bilag IX til denne protokol så fuldstændige oplysninger som muligt, især om  

 nedenstående punkter:
- færdigvarens betegnelse, - art og mængde af materialer med oprindelse i tredjelande, - art og mængde af materialer med oprindelse i AVS-staterne, Fællesskabet  

 eller OLT, eller som er forarbejdet der, - fremstillingsproces, - værditilvækst, - antal beskæftigede i den pågældende virksomhed, - det forventede omfang af udførslen til Fællesskabet, - andre muligheder for forsyning med råvarer, - begrundelse for længden af den ønskede periode på baggrund af  

 bestræbelserne for at finde nye forsyningskilder, - andre bemærkninger.
 Samme bestemmelser gælder for anmodninger om forlængelse.
 Udvalget kan ændre formularen.
 3. Ved behandlingen af anmodningerne tages der navnlig hensyn til:
 a) den eller de berørte AVS-staters udviklingsniveau og geografiske  

 beliggenhed:
 b) tilfælde, hvor anvendelse af de eksisterende oprindelsesregler i  

 mærkbar grad vil kunne påvirke en i en AVS-stat bestående industris mulighed  

 for at fortsætte sin udførsel til Fællesskabet, og navnlig tilfælde, hvor  

 denne anvendelse vil kunne medføre ophør af aktiviteter:
 c) særlige tilfælde, hvor det klart kan bevises, at oprindelsesreglerne  

 kunne hindre betydelige investeringer i en industri og hvor en undtagelse til  

 fordel for gennemførelsen af et investeringsprogram vil gøre det muligt at  

 opfylde disse regler etapevis.
 4. I hvert enkelt tilfælde skal det undersøges, om ikke reglerne om  

 kumulativ oprindelse kan løse problemet.
 5. Såfremt en anmodning om undtagelse vedrører en af de mindst udviklede  

 AVS-stater eller en AVS-østat, skal behandlingen af anmodningen desuden finde  

 sted med en velvillig indstilling, idet der navnlig tages hensyn til:
 a) de økonomiske og sociale, herunder navnlig beskæftigelsesmæssige,  

 følger af de afgørelser, der skal træffes:
 b) nødvendigheden af at indrømme en undtagelse i en periode af hensyn til  

 den pågældende AVS-stats særlige situation og dens vanskeligheder.
 6. Ved behandlingen af anmodningerne tages der i hvert enkelt tilfælde  

 navnlig hensyn til muligheden for at give oprindelsesstatus til varer, til  

 hvis fremstilling der er medgået materialer med oprindelse i tilgrænsende  

 udviklingslande, i de mindst udviklede lande eller i udviklingslande, med  

 hvilke en eller flere AVS-stater har særlige forbindelser, forudsat at der  

 kan etableres et tilfredsstillende administrativt samarbejde.
 7. Uanset stk. 1-6 indrømmes undtagelsen, når værditilvæksten for varer  

 uden oprindelsesstatus, der medgår i den eller de pågældende AVS-stater, er  

 på mindst 45% af færdigvarens værdi, såfremt undtagelsen ikke er af en sådan  

 art, at den vil kunne medføre alvorlig skade for en økonomisk sektor i  

 Fællesskabet eller i en eller flere af dets medlemsstater.
 8. Der indrømmes automatisk undtagelser i forbindelse med anmodninger for  

 tunfiskekonserves inden for et årligt kontingent på 1 500 tons for tidsrummet  

 fra konventionens ikrafttræden og indtil den 31. december 1992 og på 2 500  

 tons om året fra den 1. januar 1993.
Anmodninger om sådanne undtagelser under hensyn til ovennævnte kontingent  

 indgives af AVS-staterne til Toldsamarbejdsudvalget, som sætter dem i kraft  

 ved en afgørelse.
Ud over dette kontingent anvendes proceduren i stk. 1-7.
9. Udvalget træffer alle nødvendige foranstaltninger, for at der kan  

 foreligge en afgørelse hurtigst muligt og under alle omstændigheder senest 60  

 arbejdsdage efter, at udvalgets EØF-formand har modtaget anmodningen.  

 Underretter Fællesskabet ikke AVS-staterne om sin holdning til anmodningen  

 inden denne frist, betragtes anmodningen som taget til følge.
Såfremt der  

 ikke foreligger en afgørelse fra udvalget, skal Ambassadørudvalget træffe  

 afgørelse senest en måned efter, at det har fået sagen forelagt.
 10. a) Undtagelserne gælder for en periode, som udvalget fastsætter, og  

 som i almindelighed vil være på fem år.
 b) Afgørelsen om undtagelse kan indeholde bestemmelser om videreførelse,  

 uden at udvalget nødvendigvis skal træffe en ny afgørelse, forudsat at den  

 eller de pågældende AVS-stater tre måneder inden hver periodes udløb fører  

 bevis for, at de stadig ikke er i stand til at opfylde de bestemmelser i  

 denne protokol, hvorfra der er gjort undtagelse.
Såfremt der rejses indsigelser mod forlængelsen, undersøges disse hurtigst  

 muligt af udvalget, som på de i stk. 9 fastsatte betingelser træffer  

 afgørelse om, hvorvidt foranstaltningerne skal forlænges.
Der træffes alle  

 nødvendige foranstaltninger til at undgå, at anvendelsen af undtagelsen  

 afbrydes.
c) I løbet af de i litra a) og b) nævnte perioder kan udvalget foretage en  

 fornyet behandling af betingelserne for undtagelsens anvendelse, hvis det  

 viser sig, at der er sket en betydelig ændring i de forhold, der har ligget  

 til grund for vedtagelsen.
Efter denne behandling kan udvalget beslutte at  

 ændre sin afgørelse med hensyn til undtagelsens anvendelsesområde eller til  

 enhver anden betingelse, der tidligere er fastsat.
AFSNIT IV DE KANARISKE ØER, CEUTA OG MELILLA ARTIKEL 32 Særlige betingelser 1. Udtrykket »Fællesskabet« i denne protokol omfatter ikke De  

 Kanariske Øer, Ceuta og Melilla.
Udtrykket »varer med oprindelse i  

 Fællesskabet« omfatter ikke varer med oprindelse på De Kanariske Øer, i  

 Ceuta og Melilla.
 2. Denne protokols bestemmelser finder anvendelse med de fornødne  

 ændringer med henblik på at fastslå, om varer, der indføres til De Kanariske  

 Øer, Ceuta og Melilla, kan anses for at have oprindelse i AVS-staterne.
 3. Såfremt varer, der er fuldt ud fremstillet på De Kanariske Øer, i Ceuta  

 og Melilla, i OLT eller i Fællesskabet, bearbejdes eller forarbejdes i  

 AVS-staterne, anses de som værende fuldt ud fremstillet i AVS-staterne.
 4. Bearbejdning eller forarbejdning foretaget på De Kanariske Øer, i Ceuta  

 og Melilla, i OLT eller i Fællesskabet anses for at være foretaget i  

 AVS-staterne, såfremt materialerne senere bearbejdes eller forarbejdes i  

 AVS-staterne.
 5. Ved anvendelsen af stk. 3 og 4 betragtes de utilstrækkelige  

 arbejdsprocesser i artikel 3, stk. 3, litra a), b), c) og d), ikke som  

 bearbejdning eller forarbejdning.
 6. De Kanariske Øer, Ceuta og Melilla betragtes som et enkelt område.
AFSNIT V AFSLUTTENDE BESTEMMELSER ARTIKEL 33 Olieprodukter De i bilag VIII nævnte varer er midlertidigt undtaget fra denne protokols  

 anvendelsesområde.
Bestemmelserne om administrativt samarbejde finder dog  

 tilsvarende anvendelse på disse varer.
ARTIKEL 34 Revision af oprindelsesreglerne I overensstemmelse med konventionens artikel 176 foretager Ministerrådet  

 årligt, eller hver gang AVS-staterne eller Fællesskabet anmoder derom, en  

 undersøgelse af gennemførelsen af denne protokols bestemmelser og af  

 bestemmelsernes økonomiske virkninger, med henblik på at foretage de  

 nødvendige ændringer eller tilpasninger.
 Ministerrådet tager bl.a. hensyn til den teknologiske udviklings  

 indvirkning på oprindelsesreglerne.
 Afgørelserne træder i kraft hurtigst muligt.
ARTIKEL 35 Anmodninger om undtagelse De kontraherende parter er enige om inden for de relevante institutionelle  

 rammer og straks fra konventionens undertegnelse at behandle enhver anmodning  

 om undtagelse fra denne protokol, således at undtagelserne kan træde i kraft  

 samtidig med konventionen.
ARTIKEL 36 Bilag Bilagene til denne protokol udgør en integrerende del af denne.
ARTIKEL 37 Gennemførelse af protokollen Fællesskabet og AVS-staterne træffer hver for sit vedkommende de  

 foranstaltninger, som er nødvendige for gennemførelsen af denne protokol.
BILAG I NOTER Forord Disse noter finder ligeledes om fornødent anvendelse på alle varer, der er  

 fremstillet ved anvendelse af materialer uden oprindelsesstatus, selv når  

 disse ikke har undergået de særlige ændringer, der er nævnt i listen i bilag  

 II, og blot er undergivet reglen for positionsskifte i artikel 3, stk. 1.
 NOTE 1:
1.1. I de to første kolonner på listen beskrives den fremstillede vare.
I  

 første kolonne angives positionsnummer eller kapitel i Det Harmoniserede  

 System, og i anden kolonne angives varebeskrivelsen i den bestemte position  

 eller det bestemte kapitel i dette system.
For hver angivelse i de to første  

 kolonner er en regel specificeret i kolonne 3. Når der i nogle tilfælde står  

 et »ex« før angivelsen i første kolonne, betyder det, at reglen i  

 kolonne 3 kun finder anvendelse på den del af den pågældende position eller  

 det pågældende kapitel, som er anført i kolonne 2.
 1.2. Når flere positioner er grupperet i kolonne 1, eller et kapitel er  

 angivet, og varebeskrivelsen i kolonne 2 derfor er angivet generelt, finder  

 den tilsvarende regel i kolonne 3 anvendelse på alle varer, der i henhold til  

 Det Harmoniserede System tariferes under positioner i kapitlet eller under en  

 af de positioner, der er grupperet i kolonne 1.
 1.3. Når der er forskellige regler i listen for forskellige varer inden  

 for en position, indeholder hver »indrykning« beskrivelsen af den  

 del af positionen, der er omfattet af den tilsvarende regel i kolonne 3.
 NOTE 2:
 2.1. Ved »fremstilling« forstås alle former for bearbejdning  

 eller forarbejdning, herunder også »samling« eller specifikke  

 processer, jf. ligeledes note 3.5.
 2.2. Ved »materiale« forstås alle former for  

 »bestanddele«, »råstoffer«, »komponenter« eller  

 »dele« osv., der er anvendt ved fremstillingen af varen.
 2.3. Ved »vare« forstås den vare, der fremstilles, også når den  

 senere er bestemt til anvendelse i en anden fremstillingsproces.
 2.4. Udtrykket »produkter« dækker både materialer og varer.
 NOTE 3:
3.1. I tilfælde, hvor positioner eller dele af en position ikke er anført  

 på listen, finder den i artikel 3, stk. 1, anførte regel om positionsskifte  

 anvendelse.
Hvis betingelsen for positionsskifte finder anvendelse på  

 positioner eller dele af positioner, der er anført på listen, er denne  

 betingelse angivet i kolonne 3.
3.2. Den bearbejdning eller forarbejdning, der er nødvendig i henhold til  

 en regel i kolonne 3, skal kun foretages i forbindelse med anvendte  

 materialer, der ikke har oprindelsesstatus.
Begrænsningerne ifølge en regel i  

 kolonne 3 finder på samme måde kun anvendelse på anvendte materialer uden  

 oprindelsesstatus.
3.3. Såfremt en regel angiver »fremstilling på basis af alle  

 materialer«, kan også materialer, der henhører under samme position som  

 varen, anvendes, jf. dog eventuelle specifikke begrænsninger, som også kan  

 være indeholdt i reglen.
Ved »fremstilling på basis af alle materialer,  

 herunder andre materialer, der henhører under position ...« forstås  

 imidlertid, at kun materialer, der tariferes under samme position som varen  

 med en anden beskrivelse end varebeskrivelsen i kolonne 2 på listen, kan  

 anvendes.
 3.4. Når en vare, der er fremstillet af materialer uden oprindelsesstatus,  

 og som har fået oprindelsesstatus under fremstillingen ved anvendelse af  

 reglen om positionsskifte eller den regel, som er fastsat for den pågældende  

 vare i listen, anvendes som materiale ved fremstillingen af en anden vare,  

 finder den regel, der gælder for denne anden vare, i hvilken den indarbejdes,  

 ikke anvendelse på førstnævnte vare.
 Som eksempel 1) kan nævnes en motor, der henhører under pos. 84.07, og som  

 i et givet land er fremstillet af »anden stållegering groft tilvirket  

 ved smedning«, der henhører under pos. 72.24. Efter reglen for motorer,  

 der henhører under pos. 84.07, må værdien af anvendte materialer uden  

 oprindelsesstatus ikke overstige 40% af varens pris ab fabrik.
Hvis det smedede emne er fremstillet i det pågældende land af en barre,  

 der ikke har oprindelsesstatus, har dette emne allerede fået  

 oprindelsesstatus i henhold til listens regel for varer, der henhører under  

 pos. 72.24. Det smedede emne kan så tages i betragtning som vare med  

 oprindelsesstatus ved beregningen af værdien af materialer uden  

 oprindelsesstatus, der vil kunne anvendes ved fremstillingen af motoren  

 henhørende under pos. 84.07, uden at det er nødvendigt at tage hensyn til,  

 hvorvidt det er fremstillet på samme fabrik som motoren.
Ved bestemmelsen af  

 værdien af de af de anvendte materialer, der ikke har oprindelsesstatus, skal  

 der således ikke tages hensyn til værdien af barren uden oprindelsesstatus.
 3.5. Selv om reglen om positionsskifte eller de øvrige regler, der er  

 anført i listen, er overholdt, får den færdige vare ikke oprindelsesstatus,  

 hvis den foretagne bearbejdning eller forarbejdning er utilstrækkelig i  

 henhold til artikel 3, stk. 3.
1) Dette eksempel tjener udelukkende til forklaring og er ikke retligt bindende.
3.6. Den kvalificerende enhed for anvendelse af oprindelsesreglerne er den  

 vare, der anses for at være basisenheden ved tarifering i Det Harmoniserede  

 Systems nomenklatur.
I forbindelse med sæt af varer, der tariferes efter  

 almindelig bestemmelse 3 vedrørende fortolkningen af Det Harmoniserede  

 System, bestemmes den kvalificerende enhed i forhold til hver enkelt del af  

 sættet: dette gælder også for sæt henhørende under pos. 63.08, 82.06 og  

 96.05.
 Heraf følger at:
 - når en vare, der består af en gruppe eller samling af artikler,  

 tariferes i henhold til Det Harmoniserede System under en og samme position,  

 udgør helheden den kvalificerende enhed:
 - når en sendig består af et antal identiske varer, der tariferes under  

 samme position i Det Harmoniserede System, behandles hver vare for sig ved  

 anvendelsen af oprindelsesreglerne:
 - når emballagen i henhold til almindelig bestemmelse 5 vedrørende  

 fortolkningen af Det Harmoniserede System er indbefattet i produktet med  

 hensyn til tariferingen, bør dette også være tilfældet ved bestemmelsen af  

 oprindelsen.
 NOTE 4:
4.1. Reglen i listen angiver den nødvendige mindstegrad af bearbejdning  

 eller forarbejdning, og en større grad af bearbejdning eller forarbejdning  

 giver derfor også oprindelsesstatus: omvendt kan en bearbejdning eller  

 forarbejdning under denne tærskel ikke give oprindelsesstatus.
Med andre ord:  

 når et materiale uden oprindelsesstatus ifølge en given regel kan anvendes på  

 et bestemt trin af dets fremstilling, kan det også anvendes på et tidligere  

 stadium af dets fremstilling, men derimod ikke på et senere stadium.
4.2. Når det i en regel på listen specificeres, at en vare kan fremstilles  

 af flere forskellige materialer, betyder det, at et eller flere af disse  

 materialer kan anvendes.
Reglen betyder naturligvis ikke, at alle disse  

 materialer skal anvendes samtidigt.
Eksempel 1): Det hedder i den regel, der gælder for vævede stoffer, at  

 naturlige fibre kan anvendes og at bl.a. kemofibre også kan anvendes.
Dette  

 indebærer ikke, at der så skal anvendes kemofibre eller andre syntetiske  

 materialer samtidig: reglen angiver blot, at det er muligt at anvende et af  

 materialerne eller begge samtidig.
 Når der i henhold til samme regel gælder en begrænsning for et materiale  

 og andre begrænsninger for andre materialer, finder begrænsningerne således  

 kun anvendelse på de materialer, der faktisk anvendes.
 Eksempel 1): Det hedder i den regel, der gælder for symaskiner, bl.a., at  

 trådspændings- samt zig-zag-mekanismen skal have oprindelsesstatus: disse to  

 begrænsninger gælder kun, når symaskinen faktisk er udstyret med de  

 pågældende mekanismer.
 4.3. Når det i en regel i listen hedder, at en vare skal være fremstillet  

 af et bestemt materiale, er denne betingelse naturligvis ikke til hinder for,  

 at der ikke også kan anvendes andre materialer, som på grund af deres art  

 ikke kan opfylde reglen.
 Eksempel 1): Den regel, der gælder for pos. 1904, og hvorefter anvendelse  

 af korn og kornprodukter udtrykkeligt er udelukket, er naturligvis ikke til  

 hinder for, at der anvendes mineralsalte, kemikalier og andre  

 tilsætningsstoffer, dersom de ikke er fremstillet på basis af korn.
 1) Dette eksempel tjener udelukkende til forklaring og er ikke retligt  

 bindende.
Eksempel 1): En artikel, der er fremstillet af fiberdug, hvis der gælder  

 en regel om, at sådanne artikler kun kan tilvirkes af garn uden  

 oprindelsesstatus: det er her ikke muligt at anvende fiberdug, selv når  

 fiberdug normalt ikke kan fremstilles af garn.
I sådanne tilfælde bør der som  

 hovedregel anvendes materiale, der befinder sig på stadiet umiddelbart forud  

 for garnfremstillingen, dvs. fiberstadiet.
4.4. Når der i en regel på listen angives to eller flere procenter som  

 maksimumsværdien for de materialer uden oprindelsesstatus, som det er tilladt  

 at anvende, må disse procenter ikke lægges sammen.
Heraf følger, at  

 maksimumsværdien af alle de anvendte materialer uden oprindelsesstatus aldrig  

 kan være højere end den højeste af de angivne procenter.
Det følger naturligt  

 af disse bestemmelser, at de specifikke procenter, der gælder for særlige  

 produkter, ikke må overskrides.
 Denne note gælder også for den i artikel 5 omhandlede værditolerance.
NOTE 5 5.1. Udtrykket »naturlige fibre« anvendes i listen for alle  

 andre fibre end kemofibre og er begrænset til alle stadierne forud for  

 spindingen, herunder også affald, og medmindre andet er angivet omfatter  

 udtrykket også fibre, der er kartede, kæmmede eller på anden måde beredt, men  

 ikke spundet.
 1) Dette eksempel tjener udelukkende til forklaring og er ikke retligt  

 bindende.
 5.2. »Naturlige fibre« omfatter også hestehår henhørende under  

 pos. 0503 og silke henhørende under pos. 5002 og 5003, såvel som uldfibre,  

 fine eller grove dyrehår under pos. 5101-5105, bomuldsfibre under pos.  

 5201-5203 og andre vegetabilske fibre under pos. 5301-5305.
 5.3. »Spindeopløsninger«, »Kemikalier« og  

 »materialer til papirfremstilling« anvendes i listen til  

 beskrivelse af materialer, der ikke tariferes i kapitel 50-63, og som kan  

 anvendes til fremstilling af regenererede eller syntetiske fibre eller  

 papirfibre eller -garn.
 5.4. »Korte kemofibre« anvendes i listen for syntetiske eller  

 regenererede bånd (tow), korte fibre eller affald af korte kemofibre  

 henhørende under pos. 5501-5507.
NOTE 6 6.1. For så vidt angår blandede varer tariferet under de positioner i  

 listen, til hvilke der er henvist i denne indledende note, finder  

 betingelserne i kolonne 3 ikke anvendelse på basistekstilmaterialer, der er  

 anvendt til fremstilling af dem, og som sammenlagt udgør 10% eller derunder  

 af den samlede vægt af alle anvendte basistekstilmaterialer (jf. ligeledes  

 note 6.3 og 6.4).
 6.2. Denne tolerance kan imidlertid kun anvendes på blandede varer, der er  

 fremstillet af to eller flere basistekstilmaterialer.
 Følgende materialer er basistekstilmaterialer:
- silke - uld - grove dyrehår - fine dyrehår - hestehår - bomuld - materialer til papirfremstilling og papir - hør - hamp - jute og andre tekstilbastfibre - sisal og andre tekstilfibre af arten Agave - kokos, abaca, ramie og andre vegetabilske tekstilfibre - syntetiske filamenter - regenererede filamenter - korte syntetiske fibre - korte regenererede fibre - Eksempel 1): garn under pos. 5205 fremstillet af bomuldsfibre, der  

 henhører under pos. 5203, og korte syntetiske fibre under pos. 5506,  

 betragtes som blandet garn.
Derfor kan korte syntetiske fibre uden  

 oprindelsesstatus, som ikke opfylder oprindelsesreglerne (der kræver  

 anvendelse af kemikalier uden oprindelsesstatus) anvendes med op til 10  

 vægtprocent af garnet.
- Eksempel 1): uldent stof under pos. 5112, fremstillet af uldgarn under  

 pos. 5107 og syntetisk garn af korte fibre under pos. 5509, betragtes som  

 blandet stof.
Derfor kan syntetisk garn, som ikke opfylder  

 oprindelsesreglerne (der kræver anvendelse af korte kemofibre, ikke kartede  

 eller kæmmede eller på anden måde beredt til spinding) eller uldgarn, som  

 ikke opfylder oprindelsesreglerne (der kræver anvendelse af naturlige fibre)  

 eller en kombination af disse to garntyper, anvendes med op til 10  

 vægtprocent af stoffet.
 1) Dette eksempel tjener udelukkende til forklaring og er ikke retligt  

 bindende.
 - Eksempel 1): tuftet tekstilstof under pos. 5802, fremstillet af  

 bomuldsgarn under pos. 5205 og bomuldsstof under pos. 5210, betragtes alene  

 som en blandet vare, når bomuldsstoffet i sig selv er et blandet stof,  

 fremstillet af garner, der tariferes under to særskilte positioner, eller når  

 de anvendte bomuldsgarner selv er blandinger.
 - Eksempel 1): de anvendte garner er klart to særskilte  

 basistekstilmaterialer, når det pågældende tuftede tekstilstof er fremstillet  

 af bomuldsgarn under pos. 5205 og syntetisk stof under pos. 5407, og det  

 tuftede tekstilstof er derfor en blandet vare.
- Eksempel 1): et tæppe med tufter fremstillet af regenererede garner og  

 af bomuldsgarner og med en bagbeklædning af jute betragtes som en blandet  

 vare, fordi der er anvendt tre basistekstilmaterialer.
Således kan materialer  

 uden oprindelsesstatus, der indgår på et senere stadium i fremstillingen end  

 reglen tillader det, anvendes, forudsat at deres samlede vægt ikke overstiger  

 10% af tæppets vægt.
Således kan både jutebagbeklædningen og/eller de  

 regenererede garner indføres på dette fremstillingsstadium, forudsat at  

 vægtbetingelserne er opfyldt.
 6.3. For varer, hvori der indgår »garn fremstillet af polyurethan  

 opdelt af fleksible polyestersegmenter, også overspundet«, er tolerancen  

 20% med hensyn til dette garn.
 6.4. For varer, hvori der indgår strimler bestående af en kerne af  

 aluminiumsfolie eller en kerne af plastikfilm, også beklædt med  

 aluminiumspulver, af bredde på 5 mm og derunder, klemt sammen ved hjælp af en  

 klæbestrimmel mellem to lag plastikfilm, er tolerancen 30% med hensyn til  

 denne strimmel.
 1) Dette eksempel tjener udelukkende til forklaring og er ikke retligt  

 bindende.
NOTE 7 7.1. For de tekstilvarer, der i listen er forsynet med en fodnote med  

 henvisning til denne indledende note, kan besætningsartikler og tilbehør af  

 tekstilmaterialer, som ikke opfylder reglen i listen i kolonne 3 for den  

 fremstillede vare, anvendes, forudsat at deres vægt ikke overstiger 10% af  

 den samlede vægt af alle de medgåede tekstilmaterialer.
 Besætningsartikler og tilbehør af tekstilmateriale er dem, der er  

 tariferet i kapitel 50-63. For og mellemfor betragtes ikke som  

 besætningsartikler eller tilbehør.
 7.2. Besætningsartikler og tilbehør, der ikke er af tekstilmateriale,  

 eller andre anvendte varer, som indeholder tekstilmateriale, skal ikke  

 opfylde betingelserne i kolonne 3, selv om de ikke falder inden for  

 anvendelsesområdet for note 4.3.
 7.3. I overensstemmelse med note 4.3 kan besætningsartikler og tilbehør  

 uden oprindelsesstatus, der ikke er fremstillet af tekstilmateriale, eller  

 andre varer uden oprindelsesstatus, som ikke indeholder tekstilmaterialer,  

 dog anvendes frit, når de ikke kan fremstilles af de i kolonne 3 anførte  

 materialer.
 - Eksempel 1): Hvis det i en regel i listen hedder, at der til en bestemt  

 tekstilgenstand såsom en bluse skal anvendes garn, forhindrer dette ikke, at  

 der kan anvendes metalgenstande som f.eks. knapper, idet sådanne ikke kan  

 fremstilles af tekstilmaterialer.
 7.4. Når der gælder en procentregel, skal der tages hensyn til værdien af  

 besætningsartikler og tilbehør ved beregningen af værdien af de medgåede  

 materialer, som ikke har oprindelsesstatus.
 1) Dette eksempel tjener udelukkende til forklaring og er ikke retligt  

 bindende.
BILAG II Liste over bearbejdninger eller forarbejdninger, som materialer uden oprindelsesstatus skal undergå, for at den fremstillede vare kan få oprindelsesstatus PROTOKOL Nr. 2 om de fælles institutioners driftsomkostninger DE KONTRAHERENDE PARTER ER BLEVET ENIGE om følgende bestemmelser, der er  

 knyttet som bilag til konventionen.
ARTIKEL 1 Medlemsstaterne og Fællesskabet på den ene side og AVS-staterne på den  

 anden side afholder udgifterne i forbindelse med deres deltagelse i  

 samlingerne i Ministerrådet og de dertil knyttede organer for så vidt angår  

 såvel personale-, rejse- og opholdsudgifter som porto- og  

 telekommunikationsudgifter.
 Udgifter i forbindelse med tolkning ved møder samt oversættelse og  

 mangfoldiggørelse af dokumenter og udgifter i forbindelse med den praktiske  

 tilrettelæggelse af møderne (lokaler, inventar, kontorbetjente osv.) afholdes  

 af Fællesskabet eller en af AVS-staterne afhængigt af, om møderne finder sted  

 på en medlemsstats eller en AVS-stats område.
ARTIKEL 2 Fællesskabet og AVS-staterne afholder selv rejse- og opholdsudgifter for  

 deres deltagere i møderne i Den Paritetiske Forsamling.
 De afholder ligeledes rejse- og opholdsudgifter for det nødvendige  

 personale til afholdelse af disse samlinger samt porto- og  

 telekommunikationsudgifter.
 Udgifter i forbindelse med tolkning ved møder samt oversættelse og  

 mangfoldiggørelse af dokumenter, og udgifter i forbindelse med den praktiske  

 tilrettelæggelse af møderne (lokaler, inventar, kontorbetjente osv.) afholdes  

 af Fællesskabet eller AVS-staterne afhængigt af, om møderne finder sted på en  

 medlemsstats eller en AVS-stats område.
ARTIKEL 3 De voldgiftsmænd, der udpeges i henhold til konventionens artikel 352, har  

 ret til at få refunderet deres rejse- og opholdsudgifter.
Sidstnævnte  

 udgifter fastsættes af Ministerrådet.
 Voldgiftsmændenes rejse- og opholdsudgifter afholdes med lige store dele  

 af Fællesskabet og af AVS-staterne.
 Udgifterne i forbindelse med det justitskontor, der oprettes af  

 voldgiftsmændene, undersøgelse af tvister og den praktiske tilrettelæggelse  

 af møderne (lokaler, personale, tolkning osv.) afholdes af Fællesskabet.
 Udgifterne i forbindelse med særlige undersøgelser afholdes sammen med de  

 øvrige udgifter, og parterne stiller depositum på betingelser, der fastsættes  

 efter forskrift fra voldgiftsmændene.
PROTOKOL Nr. 3 om privilegier og immuniteter DE KONTRAHERENDE PARTER, som ved indgåelse af en protokol om privilegier og immuniteter ønsker at  

 fremme en tilfredsstillende gennemførelse af konventionen og at lette  

 forberedelsen af arbejdet i forbindelse med den samt gennemførelsen af de  

 foranstaltninger, der træffes i henhold til den:
 som tager i betragtning, at der derfor bør fastsættes privilegier og  

 immuniteter for de personer, der deltager i arbejdet i forbindelse med  

 konventionens gennemførelse og for de tjenstlige meddelelser vedrørende dette  

 arbejde, jf. også bestemmelserne i protokollen om De Europæiske Fællesskabers  

 privilegier og immuniteter, undertegnet den 8. april 1965 i Bruxelles:
som tager i betragtning, at der derfor bør fastsættes en ordning, som skal  

 finde anvendelse på AVS-Ministerrådets ejendom, pengemidler og aktiver samt  

 på dets personale, og som tager i betragtning, at der ved Georgetown-aftalen af 6. juni 1975 er  

 oprettet en gruppe af AVS-stater, et AVS-Ministerråd og et Ambassadørudvalg:  

 organerne under Gruppen af AVS-stater skal forvaltes af AVS-staternes  

 sekretariat ER BLEVET ENIGE om følgende bestemmelser, der knyttes som bilag  

 til konventionen:
KAPITEL 1 PERSONER, DER DELTAGER I ARBEJDE I FORBINDELSE MED KONVENTIONEN ARTIKEL 1 Repræsentanter for medlemsstaternes og AVS-staternes regeringer og  

 repræsentanter for De Europæiske Fællesskabers institutioner samt deres  

 rådgivere og sagkyndige og medlemmer af AVS-staternes sekretariat, der på  

 medlemsstaternes eller AVS-staternes område deltager enten i arbejdet i  

 konventionens institutioner eller koordineringsorganer eller i arbejde i  

 forbindelse med anvendelse af konventionen, nyder der under udøvelsen af  

 deres hverv og under deres rejser til og fra deres udsendelsessted de  

 sædvanlige privilegier, immuniteter og faciliteter.
 Stk. 1 finder tilsvarende anvendelse på medlemmerne af Den Paritetiske  

 Forsamling under konventionen, på de voldgiftsmænd, der kan udpeges i henhold  

 til konventionen, på medlemmerne af rådgivende organer, som måtte blive  

 oprettet for arbejdsmarkedets parter, og på disses tjenestemænd og ansatte,  

 på medlemmerne af Den Europæiske Investeringsbanks organer og dens personale  

 samt på personalet ved Centret for Industriel Udvikling og ved Det Tekniske  

 Center for Samarbejde på Landbrugsområdet og i Landdistrikterne.
KAPITEL 2 AVS-MINISTERRÅDETS EJENDOM, PENGEMIDLER OG AKTIVER ARTIKEL 2 De lokaler og bygninger, som AVS-Ministerrådet benytter til tjenstlige  

 formål, er ukrænkelige.
De kan ikke gøres til genstand for ransagning,  

 rekvisition, beslaglæggelse eller ekspropriation.
 AVS-Ministerrådets ejendom og aktiver kan ikke underlægges nogen  

 administrativ eller retslig tvangsforanstaltning uden tilladelse fra det i  

 henhold til konventionen oprettede Ministerråd, undtagen i den nødvendige  

 udstrækning i forbindelse med undersøgelser vedrørende en ulykke, som  

 forårsages af et køretøj, der tilhører nævnte råd, eller et køretøj, som  

 kører for dets regning, eller i tilfælde af overtrædelse af færdselsloven  

 eller ulykker, som forårsages af et sådant køretøj.
ARTIKEL 3 AVS-Ministerrådets arkiver er ukrænkelige.
ARTIKEL 4 AVS-Ministerrådet, dets aktiver, indtægter og øvrige ejendom er fritaget  

 for alle direkte skatter.
 Såfremt AVS-Ministerrådet foretager større indkøb, der er absolut  

 nødvendige for udøvelsen af dets tjenstlige virksomhed, og hvis pris omfatter  

 indirekte skatter eller omsætningsafgifter, træffer værtsstaten, når som  

 helst det er muligt, egnede foranstaltninger med henblik på eftergivelse  

 eller tilbagebetaling af disse skatter og afgifter.
 Der ydes ingen fritagelse for skatter, afgifter eller gebyrer, der kun  

 udgør betaling for præsterede tjenesteydelser.
ARTIKEL 5 AVS-Ministerrådet er fritaget for al told såvel som for forbud og  

 restriktioner vedrørende indførsel og udførsel af genstande, der er bestemt  

 til tjenestebrug: de således indførte genstande må ikke sælges eller på anden  

 måde afhændes, hverken mod eller uden vederlag i det land, til hvilket de er  

 blevet indført, medmindre det sker på betingelser, der er godkendt af det  

 pågældende lands regering.
KAPITEL 3 TJENSTLIGE MEDDELELSER ARTIKEL 6 For så vidt angår tjenstlige meddelelser og forsendelse af dokumenter  

 indrømmes Fællesskabet, konventionens fælles institutioner og  

 koordineringsorganerne på de staters område, som er part i konventionen,  

 samme behandling, som indrømmes internationale organisationer.
 Fællesskabets, konventionens fælles institutioners og  

 koordineringsorganernes korrespondance og andre tjenstlige meddelelser må  

 ikke censureres.
KAPITEL 4 AVS-SEKRETARIATETS PERSONALE ARTIKEL 7 1. AVS-Ministerrådets sekretær(er) og vicesekretær(er) og dets øvrige  

 faste overordnede personale, som AVS-staterne har udpeget, indrømmes i den  

 stat, hvor AVS-Ministerrådet er etableret, under formanden for  

 AVS-Ambassadørudvalgets ansvar, samme fordele, som indrømmes det diplomatiske  

 personale i diplomatiske repræsentationer.
Deres ægtefæller og hjemmeboende  

 mindreårige børn indrømmes på samme betingelser de fordele, der indrømmes  

 ægtefæller og mindreårige børn til sådant diplomatisk personale.
 2. Værtslandet indrømmer vedtægtsmæssigt ansatte medlemmer af  

 AVS-personalet, som ikke er nævnt i stk. 1, fritagelse for skat af lønninger,  

 vederlag og godtgørelser, som AVS-staterne udbetaler til dem, fra den dag,  

 hvor disse indtægter beskattes til fordel for AVS-staterne.
 Ovennævnte bestemmelse gælder hverken for pensioner eller tilsvarende  

 ydelser, som AVS-staternes sekretariat udbetaler til sine tidligere ansatte  

 eller ydelsesberettigede pårørende, eller for lønninger, vederlag eller  

 godtgørelser, som det udbetaler til sine lokalt ansatte.
ARTIKEL 8 Den stat, hvor AVS-Ministerrådet er etableret, indrømmer, bortset fra det  

 i artikel 7, stk. 1, omtalte personale, AVS-Sekretariatets faste personale  

 immunitet udelukkende for retsforfølgning for de i embeds medfør foretagne  

 handlinger.
Denne immunitet gælder imidlertid ikke, hvis et medlem af  

 AVS-Sekretariatets faste personale overtræder færdselsloven, eller hvis et  

 motorkøretøj, som han er ejer eller fører af, har forårsaget en skade.
ARTIKEL 9 Formanden for AVS-Ministerrådet sørger for, at navn, stilling og adresse  

 på AVS-Ambassadørudvalgets formand, AVS-Ministerrådets sekretær(er) og  

 vicesekretær(er), samt AVS-Sekretariatets faste personale med mellemrum  

 meddeles regeringen i den stat, hvor AVS-Ministerrådet er etableret.
KAPITEL 5 KOMMISSIONENS DELEGATIONER I AVS-STATERNE ARTIKEL 10 1. Kommissionens delegerede og det bemyndigede personale ved  

 delegationerne, bortset fra lokalt ansat personale, er fritaget for  

 beskatning i den AVS-stat, hvor de er bosat.
 2. Det i stk. 1 omhandlede personale er ligeledes omfattet af  

 bestemmelserne i artikel 309, litra g).
KAPITEL 6 ALMINDELIGE BESTEMMELSER ARTIKEL 11 De i denne protokol omtalte privilegier, immuniteter og lettelser  

 indrømmes udelukkende de begunstigede med henblik på deres tjenstlige  

 funktioner.
 De i denne protokol nævnte institutioner og organer skal ophæve  

 immuniteten, såfremt de skønner, at dette ikke strider mod deres interesser.
ARTIKEL 12 Konventionens artikel 352 finder anvendelse på enhver uoverensstemmelse,  

 der har forbindelse med denne protokol.
 AVS-Ministerrådet og Den Europæiske Investeringsbank kan være parter i en  

 voldgiftsprocedure.
PROTOKOL Nr. 4 om iværksættelse af artikel 178 1. De kontraherende parter i Lome-konventionen er enige om at gøre deres  

 yderste for at undgå at anvende beskyttelsesforanstaltninger i henhold til  

 artikel 177.
 2. De to parter er overbevist om, at iværksættelsen af artikel 178, stk. 4  

 og 5, vil gøre det muligt for dem at påpege eventuelle problemer, der måtte  

 opstå, og under hensyntagen til alle relevante forhold så vidt muligt at  

 undgå at anvende foranstaltninger, som Fællesskabet ønsker at undgå at skulle  

 træffe over for sine præferencehandelspartnere.
3. De to parter erkender, at der er behov for en mekanisme med forudgående  

 underretning som fastsat i artikel 178, stk. 4, der har til formål at mindske  

 risikoen for, at der pludselig eller uventet anvendes  

 beskyttelsesforanstaltninger for så vidt angår følsomme varer.
Med disse  

 bestemmelser kan der opretholdes en stadig strøm af handelsoplysninger og  

 samtidig iværksættes procedurer for regelmæssige konsultationer.
De to parter  

 vil således kunne følge udviklingen i følsomme sektorer på nært hold og  

 påpege eventuelle problemer.
 4. På baggrund heraf indføres følgende to procedurer:
a) En mekanisme for statistisk overvågning Uden at dette berører de interne ordninger, som Fællesskabet kan anvende  

 til overvågning af sin indførsel, skal der i henhold til artikel 178, stk. 4,  

 i Lome-konventionen indføres en mekanisme, der skal sikre statistisk  

 overvågning af udførslen af visse varer fra AVS-staterne til Fællesskabet og  

 dermed lette undersøgelsen af forhold, der kan fremkalde  

 markedsforstyrrelser.
 Denne mekanisme, hvis eneste formål er at lette udvekslingen af  

 information mellem parterne, bør kun anvendes for varer, som Fællesskabet  

 anser for følsomme for sit vedkommende.
 Iværksættelsen af mekanismen sker efter fælles aftale på grundlag af de  

 data, som Fællesskabet giver, og ved hjælp af de statistiske oplysninger, som  

 AVS-staterne fremsender til Kommissionen efter dennes anmodning.
 For at mekanismen skal kunne anvendes effektivt, er det nødvendigt, at de  

 pågældende AVS-stater, om muligt en gang om måneden, giver Kommissionen  

 statistiske oplysninger om deres udførsel til Fællesskabet og til hver af  

 dets medlemsstater af varer, som Fællesskabet anser for følsomme.
b) En procedure for regelmæssige konsultationer Ved hjælp af ovennævnte mekanisme for statistisk overvågning vil begge  

 parter bedre kunne følge udviklingen i den samhandel, der eventuelt kan give  

 anledning til vanskeligheder.
På grundlag af disse oplysninger får  

 Fællesskabet og medlemsstaterne, i overensstemmelse med artikel 178, stk. 5,  

 mulighed for at holde periodiske konsultationer for at sikre sig, at målene i  

 denne artikel nås.
Konsultationerne finder sted efter anmodning fra en af  

 parterne.
 5. Hvis de betingelser for anvendelse af beskyttelsesforanstaltninger, der  

 er fastsat i artikel 177, er opfyldt, skal Fællesskabet i henhold til artikel  

 178, stk. 1, vedrørende forudgående konsultationer om anvendelse af  

 beskyttelsesforanstaltninger straks indlede konsultationer med de pågældende  

 AVS-stater og give dem alle nødvendige oplysninger med henblik på disse  

 konsultationer, navnlig oplysninger, der gør det muligt at fastlægge, i  

 hvilket omfang indførsel af en bestemt vare fra en eller flere AVS-stater har  

 fremkaldt alvorlige forstyrrelser i en erhvervssektor i Fællesskabet eller i  

 en eller flere medlemsstater.
 6. Hvis der ikke i mellemtiden har kunnet indgås en aftale med de(n)  

 berørte AVS-stat(er), kan Fællesskabets kompetente myndigheder ved udløbet af  

 den frist på 21 dage, der gælder for konsultationerne, træffe passende  

 foranstaltninger til iværksættelse af konventionens artikel 177. Disse  

 foranstaltninger meddeles straks AVS-staterne og finder straks anvendelse.
 7. Denne procedure finder anvendelse uden at tilsidesætte de  

 foranstaltninger, der kan træffes under særlige omstændigheder i henhold til  

 konventionens artikel 178, stk. 3. I så fald fremsendes alle relevante  

 oplysninger straks til AVS-staterne.
 8. Under alle omstændigheder vil der blive taget særligt hensyn til de  

 mindst udviklede AVS-staters, AVS-indlandsstaternes og AVS-østaternes  

 interesser, jf. konventionens artikel 180.
 9. AVS-staterne og Fællesskabet er overbevist om, at iværksættelsen af  

 bestemmelserne i såvel konventionen som i denne protokol vil fremme  

 virkeliggørelsen af konventionens mål for handelssamarbejdet under  

 hensyntagen til begge parters interesser.
PROTOKOL Nr. 5 om bananer Fællesskabet og AVS-staterne er blevet enige om en række målsætninger med  

 henblik på at forbedre produktions- og afsætningsvilkårene for bananer fra  

 AVS-staterne samt fortsat at indrømme de traditionelle leverandører fordele i  

 overensstemmelse med de tilsagn, der er nævnt i denne protokols artikel 1,  

 samt om at træffe egnede foranstaltninger til opfyldelse af disse mål.
ARTIKEL 1 Ingen AVS-stat stilles med hensyn til sin udførsel af bananer til  

 Fællesskabets markeder ringere end tidligere eller i øjeblikket for så vidt  

 angår den pågældende stats adgang til de traditionelle markeder og dens  

 fordele på disse markeder.
ARTIKEL 2 Fællesskabet og den enkelte AVS-stat rådfører sig med hinanden med henyn  

 til bestemmelse af, hvilke foranstaltninger der skal iværksættes for at  

 forbedre produktions- og afsætningsvilkårene for bananer.
Med henblik herpå  

 tages alle de bestående midler inden for konventionens bestemmelser om det  

 finansielle, faglige, landbrugsmæssige, industrielle og regionale samarbejde  

 i anvendelse.
Hensigten med foranstaltningerne er at sætte AVS-staterne,  

 herunder navnlig Somalia, i stand til at øge deres konkurrenceevne på såvel  

 deres traditionelle markeder som på Fællesskabets øvrige markeder under  

 hensyn til hver enkelt stats særlige forhold.
Foranstaltningerne skal  

 gennemføres på alle stadier fra produktion til forbrug, bl.a. på følgende  

 områder:
 - forbedring af produktionsvilkårene og produkternes kvalitet gennem  

 foranstaltninger vedrørende forskning, høst, pakning og håndtering:
 - indenlandsk transport og oplagring:
 - afsætning og handelsfremme.
ARTIKEL 3 For at virkeliggøre disse mål er de to parter enige om at rådføre sig med  

 hinanden i en stående blandet gruppe, bistået af en ekspertgruppe, der skal  

 have til opgave til stadighed at holde øje med specifikke problemer, som  

 anvendelsen af denne protokol måtte give anledning til, med henblik på at  

 foreslå løsninger.
ARTIKEL 4 Såfremt de bananproducerende AVS-stater beslutter at oprette en fælles  

 organisation med henblik på at nå målene i denne protokol, bistår  

 Fællesskabet organisationen ved at tage hensyn til anmodninger, det får  

 forelagt med henblik på støtte til den del af organisationens virksomhed, som  

 falder under rammerne af de regionale foranstaltninger under samarbejdet med  

 henblik på udviklingsfinansiering.
PROTOKOL Nr. 6 om rom ARTIKEL 1 Indtil der træder en fælles markedsordning for alkohol i kraft, kan varer  

 henhørende under KN-kode 2208 40 10, 2208 40 90, 2208 90 11 og 2208 90 19 med  

 oprindelse i AVS-staterne indføres toldfrit i Fællesskabet på vilkår, som  

 muliggør en udvikling af det traditionelle samhandelsmønster mellem  

 AVS-staterne og Fællesskabet på den ene side og mellem medlemsstaterne  

 indbyrdes på den anden side.
ARTIKEL 2 a) Med henblik på anvendelsen af artikel 167 og uanset konventionens  

 artikel 168, stk. 1, fastsætter Fællesskabet hvert år indtil den 31. december  

 1995, hvilke mængder der kan indføres toldfrit.
 Disse mængder fastsættes på følgende måde:
 - Indtil den 31. december 1993 på grundlag af de største årlige mængder,  

 der er indført i Fællesskabet fra AVS-staterne i de sidste tre år, for hvilke  

 der foreligger statistiske oplysninger, med tillæg indtil den 31. december  

 1992 af en årlig stigningssats på 37% på Det Forenede Kongeriges marked og  

 27% på de øvrige fællesskabsmarkeder.
 Den årlige mængde må dog under ingen omstændigheder være under 172 000 hl  

 ren alkohol.
 - For 1994 og 1995 svarer den samlede kontingentmængde hver gang til  

 mængden foregående år forhøjet med 20 000 hl ren alkohol.
 b) Med hensyn til den ordning, der skal gælde fra 1996, fastlægger  

 Fællesskabet inden den 1. februar 1995 på grundlag af en rapport, som  

 Kommissionen sender til Rådet inden den 1. februar 1994, reglerne for den  

 allerede påtænkte ophævelse af fællesskabstoldkontingentet under hensyn til  

 situationen for så vidt angår Fællesskabets marked for rom og AVS-staternes  

 udførsel samt fremtidsudsigterne herfor.
 c) Opstår der ved anvendelsen af litra a) hindringer for udviklingen af  

 det traditionelle samhandelsmønster mellem AVS-staterne og Fællesskabet,  

 træffer Fællesskabet passende foranstaltninger til at rette op på  

 situationen.
 d) Såfremt forbruget af rom skulle stige betydeligt i Fællesskabet, giver  

 dette tilsagn om at tage den i denne protokol fastsatte årlige stigningssats  

 op til fornyet overvejelse.
 e) Fællesskabet erklærer sig villigt til at afholde passende  

 konsultationer, inden det træffer de foranstaltninger, der er nævnt i litra  

 c).
 f) Fællesskabet erklærer sig ligeledes villigt til sammen med de  

 pågældende AVS-stater at søge at finde frem til foranstaltninger, der kan  

 føre til en udvidelse af deres salg af rom på Fællesskabets marked.
ARTIKEL 3 For at nå disse mål er parterne enige om at rådføre sig med hinanden i en  

 paritetisk arbejdsgruppe, som skal have til opgave til stadighed at holde øje  

 med specifikke problemer, som anvendelsen af denne protokol måtte give  

 anledning til.
ARTIKEL 4 På anmodning af AVS-staterne bistår Fællesskabet som led i afsnit X i  

 konventionens anden del AVS-staterne med at fremme og udvikle deres salg af  

 rom på Fællesskabets marked.
PROTOKOL Nr. 7 om oksekød Fællesskabet og AVS-staterne er enige om nedenstående særlige  

 foranstaltninger, der skal gøre det muligt for de AVS-stater, der er  

 traditionelle eksportører af oksekød, at bevare deres stilling på  

 fællesskabsmarkedet og således sikre deres producenter et vist  

 indtægtsniveau.
ARTIKEL 1 Inden for de lofter, der er nævnt i artikel 2, nedsættes den importafgift,  

 bortset fra told, der gælder for oksekød med oprindelse i AVS-staterne, med  

 90%.
ARTIKEL 2 Med forbehold af artikel 4 vedrører den i artikel 1 nævnte nedsættelse af  

 importafgiften følgende mængder udtrykt i udbenet oksekød, pr. kalenderår og  

 pr. land:
Botswana 18 916 tons Kenya 142 tons Madagascar 7 579 tons Swaziland 3 363 tons Zimbabwe 9 100 tons ARTIKEL 3 Såfremt der kan forudses eller er konstateret en tilbagegang i eksporten  

 som følge af katastrofer såsom tørke, cykloner eller sygdom hos dyrene, er  

 Fællesskabet rede til at overveje passende foranstaltninger, således at de  

 mængder, der af ovennævnte grunde ikke eksporteres i et år, kan leveres det  

 forudgående eller det efterfølgende år.
ARTIKEL 4 Hvis en af de AVS-stater, der er nævnt i artikel 2, i et bestemt år ikke  

 er i stand til at levere hele den tilladte mængde og ikke ønsker at drage  

 fordel af foranstaltningerne i artikel 3, kan Kommissionen fordele den  

 manglende mængde blandt de øvrige berørte AVS-stater.
I så fald foreslår de  

 berørte AVS-stater senest den 1. oktober hvert år Kommissionen, hvilken eller  

 hvilke AVS-stater der vil være i stand til at levere den nye supplerende  

 mængde, og meddeler den, hvilken AVS-stat det er, der ikke er i stand til at  

 levere hele den mængde, den har fået tildelt: denne nye, midlertidige  

 tildeling medfører ingen ændring af de oprindelige mængder.
ARTIKEL 5 Gennemførelsen af denne protokol finder sted som led i forvaltningen af  

 den fælles markedsordning for oksekød, hvilket dog ikke må berøre de  

 forpligtelser, Fællesskabet har indgået i henhold til denne protokol.
ARTIKEL 6 Hvis den i konventionens artikel 177, stk. 1, omhandlede  

 beskyttelsesklausul anvendes i oksekødsektoren, træffer Fællesskabet de  

 nødvendige foranstaltninger, således at omfanget af AVS-staternes eksport til  

 Fællesskabet kan opretholdes på et niveau, der er foreneligt med de  

 forpligtelser, der er indgået i henhold til denne protokol.
PROTOKOL Nr. 8 med samme ordlyd som protokol nr. 3 om AVS-sukker, som findes i Lome-konventionen AVS-EØF, der blev undertegnet den 28. februar 1975, samt tilhørende erklæringer til samme konvention PROTOKOL Nr. 3 om AVS-sukker ARTIKEL 1 1. Fællesskabet forpligter sig til i en ikke nærmere fastsat periode til  

 garanterede priser at købe og indføre nærmere aftalte mængder rørsukker i  

 form af hvidt sukker eller råsukker med oprindelse i AVS-staterne, som  

 forpligter sig til at levere disse.
2. Beskyttelsesklausulen i konventionens artikel 10 finder ikke  

 anvendelse.
Gennemførelsen af denne protokol finder sted som led i  

 forvaltningen af den fælles markedsordning for sukker, hvilket dog ikke må  

 berøre Fællesskabets forpligtelse i henhold til stk. 1.
ARTIKEL 2 1. Ingen ændringer af denne protokol må træde i kraft før udløbet af en  

 periode på fem år fra datoen for konventionens ikrafttræden, jf. dog artikel  

 7. Derefter skal sådanne ændringer, som der måtte opnås enighed om, træde i  

 kraft på et nærmere aftalt tidspunkt.
 2. Betingelserne for opfyldelsen af den i artikel 1 omtalte garanti tages  

 op til fornyet undersøgelse senest efter syv år.
ARTIKEL 3 1. De i artikel 1 omhandlede mængder rørsukker, udtrykt i metriske tons  

 hvidt sukker, herefter benævnt »aftalte mængder«, til levering i  

 hver af de i artikel 4, stk. 1, omtalte tolvmåneders perioder, fastsættes som  

 følger:
 2. Disse mængder kan ikke nedsættes uden de enkelte berørte staters  

 godkendelse, jf. dog artikel 7.
 3. Ikke desto mindre fastsættes de aftalte mængder, udtrykt i metriske  

 tons hvidt sukker, for så vidt angår perioden indtil den 30. juni 1975, som  

 følger:
ARTIKEL 4 1. I hver tolvmåneders periode fra 1. juli til og med 30. juni, herefter  

 benævnt »leveringsperioden«, forpligter de sukkereksporterende  

 AVS-stater sig til at levere de i artikel 3, stk. 1, omhandlede mængder, med  

 forbehold af enhver tilpasning i medfør af anvendelse af artikel 7. En  

 tilsvarende forpligtelse gælder ligeledes for de i artikel 3, stk. 3,  

 omhandlede mængder, for så vidt angår perioden indtil den 30. juni 1975, som  

 også betragtes som en leveringsperiode.
 2. De i artikel 3, stk. 3, omhandlede mængder, som skal leveres indtil den  

 30. juni 1975, indbefatter leverancer undervejs fra afskibningshavnen eller,  

 hvor der er tale om AVS-indlandsstater, som har passeret grænsen.
 3.For leverancer af AVS-rørsukker i perioden indtil den 30. juni 1975  

 gælder de garanterede priser for leveringsperioden begyndende den 1. juli  

 1975. Samme ordninger kan indføres for efterfølgende leveringsperioder.
ARTIKEL 5 1. Hvidt sukker eller råsukker fremstillet af sukkerrør afsættes på  

 Fællesskabets marked til priser, der frit forhandles mellem køber og sælger.
 2. Fællesskaber griber ikke ind, såfremt en medlemsstat tillader, at  

 salgspriserne inden for dens grænser overskrider Fællesskabets tærskelpriser.
 3. Fællesskabet forpligter sig til, til den garanterede pris, at købe  

 hvidt sukker eller råsukker inden for nærmere aftalte mængder, som ikke må  

 afsættes i Fællesskabet til en pris, der svarer til eller ligger over den  

 garanterede pris.
4. Den garanterede pris, udtrykt i europæiske regningsenheder, gælder for  

 upakket sukker cif europæiske havne i Fællesskabet og skal fastsættes på  

 grundlag af sukker af standardkvalitet.
Der føres forhandlinger hvert år  

 herom inden for den i Fællesskabet opnåede prisramme, under hensyn til alle  

 relevante økonomiske faktorer, og den fastsættes senest den 1. maj  

 umiddelbart inden den leveringsperiode, som den gælder for.
ARTIKEL 6 Interventionsorganerne eller andre af Fællesskabets udpegede organer  

 sikrer, at sukkeret købes til den i artikel 5, stk. 3, omhandlede garanterede  

 pris.
ARTIKEL 7 1. Såfremt en sukkereksporterende AVS-stat i løbet af en leveringsperiode  

 undlader at levere hele den aftalte mængde på grund af force majeure,  

 indrømmer Kommissionen på anmodning af den pågældende stat den ekstra  

 periode, som er nødvendig for levering.
2. Såfremt en sukkereksporterende AVS-stat i løbet af en leveringsperiode  

 meddeler Kommissionen, at den ikke vil være i stand til at levere hele den  

 aftalte mængde, og at den ikke ønsker at få tildelt den i stk. 1 omtalte  

 ekstra periode, fordeler Kommissionen den ikke leverede mængde som ekstra  

 kvoter til levering i løbet af den pågældende leveringsperiode.
Kommissionen  

 foretager en sådan kvotaomfordeling efter at have rådført sig med de berørte  

 stater.
 3. Såfremt en sukkereksporterende AVS-stat i løbet af en leveringsperiode  

 undlader at levere hele den aftalte mængde af andre årsager end force  

 majeure, nedsættes den aftalte mængde med den ikke-leverede mængde for hver  

 efterfølgende leveringsperiode.
4. Kommissionen kan beslutte, at den ikke-leverede mængde tildeles de  

 øvrige i artikel 3 anførte stater som ekstra kvoter, for så vidt angår senere  

 leveringsperioder.
En sådan omfordeling sker i samråd med de berørte stater.
ARTIKEL 8 1. På anmodning af en eller flere af de stater, som leverer sukker på de i  

 denne protokol fastsatte betingelser, eller af Fællesskabet finder der inden  

 for passende institutionelle rammer, som fastlægges af de kontraherende  

 parter, konsultationer sted om de foranstaltninger, som er nødvendige for  

 anvendelsen af denne protokol.
De institutioner, som oprettes i henhold til  

 konventionen, kan benyttes i konventionens anvendelsesperiode.
 2. Såfremt konventionen ophører med at gælde, vedtager de i stk. 1  

 omhandlede sukkereksporterende stater og Fællesskabet passende bestemmelser  

 inden for institutionerne for at sikre den fortsatte anvendelse af denne  

 protokol.
 3. De i denne protokol fastsatte periodiske nyundersøgelser finder sted  

 inden for rammerne af de aftalte institutioner.
ARTIKEL 9 Særlige typer sukker, som visse sukkereksporterende AVS-stater  

 traditionelt leverer til medlemslandene, indgår i og behandles på samme  

 grundlag som de i artikel 3 omhandlede mængder.
ARTIKEL 10 Denne protokols bestemmelser forbliver i kraft efter den i artikel 91 i  

 konventionen fastsatte dato.
Efter den dato kan protokollen opsiges af  

 Fællesskabet over for hver enkelt AVS-stat og af hver enkelt AVS-stat over  

 for Fællesskabet med to års varsel.
BILAG til protokol nr. 3 ERKLÆRINGER AD PROTOKOL Nr. 3 1. Fælleserklæring om eventuelle anmodninger om at deltage i protokol nr.  

 3 Enhver anmodning fra en AVS-stat, som er kontraherende part i  

 konventionen, men ikke er anført i protokol nr. 3, om at blive omfattet af  

 protokollen, tages op til behandling (* 1).
2. Fællesskabets erklæring om sukker med oprindelse i Belize, Saint  

 Christopher og Nevis-Anguilla og Surinam a) Fællesskabet forpligter sig til at træffe de nødvendige  

 foranstaltninger til at sikre samme behandling som i protokol nr. 3 for  

 følgende mængder rørsukker, i form af hvidt sukker eller råsukker, med  

 oprindelse i følgende lande:
Belize 39 400 metriske tons Saint-Christopher og Nevis-Anguilla 14 800 metriske tons Surinam 4 000 metriske tons b) For så vidt angår perioden indtil den 30. juni 1975 fastsættes  

 mængderne dog som følger:
Belize 14 800 metriske tons Saint-Christopher og Nevis-Anguilla 7 900 metriske tons (* 2).
3. Fællesskabets erklæring ad artikel 10 i protokol nr. 3 Fællesskabet erklærer, at artikel 10 i protokol nr. 3 om muligheden af at  

 opsige nævnte protokol på de betingelser, som er fastsat i samme artikel,  

 tjener et retssikkerhedsformål og ikke for Fællesskabet udgør nogen ændring  

 eller indskrænkning af de i artikel 1 i protokollen formulerede principper (*  

 3).
 (* 1) Bilag XIII til slutakten til konventionen.
 (* 2) Bilag XXI til slutakten til konventionen.
 (* 3) Bilag XXII til slutakten til konventionen.
BILAG til protokol nr. 8 BREVVEKSLING MELLEM DEN DOMINIKANSKE REPUBLIK OG FÆLLESSKABET OM PROTOKOLLEN OM AVS-SUKKER Brev nr. 1 fra Den Dominikanske Republiks regering Hr. formand, Jeg har den ære hermed at bekræfte, at Den Dominikanske Republik hverken  

 nu eller senere ønsker at tiltræde den protokol om AVS-sukker, der er knyttet  

 til AVS/EØF-konventionen.
Den Dominikanske Republik giver således tilsagn om  

 ikke at ville ansøge om at tiltræde denne protokol.
Den tilsender Gruppen af  

 AVS-stater et brev med samme ordlyd.
 Jeg ville være Dem taknemmelig, såfremt De vil anerkende modtagelsen af  

 denne skrivelse.
 Modtag, hr. formand, forsikringen om min mest udmærkede højagtelse.
Brev nr. 2 fra formanden for Rådet for De Europæiske Fællesskaber Hr. minister, Jeg har den ære hermed at anerkende modtagelsen af Deres skrivelse af dags  

 dato med følgende ordlyd:
»Jeg har den ære hermed at bekræfte, at Den Dominikanske Republik  

 hverken nu eller senere ønsker at tiltræde den protokol om AVS-sukker, der er  

 knyttet til AVS/EØF-konventionen.
Den Dominikanske Republik giver således  

 tilsagn om ikke at ville ansøge om at tiltræde denne protokol.
Den tilsender  

 Gruppen af AVS-stater et brev med samme ordlyd.« Fællesskabet bekræfter, at det er indforstået med indholdet af den  

 pågældende skrivelse.
 Modtag, hr. minister, forsikringen om min mest udmærkede højagtelse.
PROTOKOL Nr. 9 vedrørende varer, der henhører under Det Europæiske Kul- og Stålfællesskab ARTIKEL 1 Varer, som henhører under Det Europæiske Kul- og Stålfællesskab og med  

 oprindelse i AVS-staterne, fritages ved indførsel i Fællesskabet for told og  

 afgifter med tilsvarende virkning.
ARTIKEL 2 De i artikel 1 omhandlede varer med oprindelse i medlemsstaterne indføres  

 i AVS-staterne i overensstemmelse med bestemmelserne i konventionens tredje  

 del, afsnit I, kapitel 1.
ARTIKEL 3 Såfremt udbuddet fra AVS-staternes virksomheder kan skade det fælles  

 markeds funktion, og såfremt denne skade skyldes en forskel i  

 konkurrencevilkårene for så vidt angår priser, kan Fællesskabet træffe egnede  

 foranstaltninger såsom tilbagetrækning af de i artikel 1 omhandlede  

 indrømmelser.
ARTIKEL 4 I alle tilfælde, hvor gennemførelsen af artikel 1-3 ifølge en af parterne  

 gør det nødvendigt, finder der konsultationer sted imellem dem.
ARTIKEL 5 Bestemmelserne om fastsættelse af oprindelsesreglerne med henblik på  

 konventionens anvendelse gælder ligeledes for denne protokol.
ARTIKEL 6 Denne protokol ændrer ikke de beføjelser og kompetencer, der følger af  

 Traktaten om Oprettelse af Det Europæiske Kul- og Stålfællesskab.
SLUTAKT BILAG I Fælleserklæring om Haitis og Den Dominikanske Republiks tiltrædelse af konventionen Efter at have behandlet henholdsvis Haitis og Den Dominikanske Republiks  

 ansøgning om at måtte tiltræde AVS/EØF-konventionen har de kontraherende  

 parter, - som henviser til artikel 289 i tredje AVS/EØF-konvention, - bekræftet, at tredje AVS/EØF-konventions geografiske anvendelsesområde  

 fortsat skal være begrænset til landene i Afrika, Vestindien og Stillehavet, - fastslået, at henholdsvis Haitis og Den Dominikanske Republiks ansøgning  

 er fremsendt af lande, . der er beliggende i et af de tre geografiske områder, som er omfattet af  

 konventionen, og . hvis økonomiske og produktionsmæssige struktur efter kriterierne i  

 artikel 289 i tredje AVS/EØF-konvention kan sammenlignes med strukturen i de  

 nuværende AVS-stater, - fastslået, at Haitis og Den Dominikanske Republiks tiltrædelse således  

 ikke kan danne præcedens for stater uden for dette område, og at der i  

 konventionen ved »Vestindien« udelukkende forstås sådanne stater i  

 området, som har tiltrådt tredje AVS/EØF-konvention, samt øen Hispaniola og  

 de nærliggende OLT, der har opnået eller er ved at opnå uafhængighed, - besluttet at opretholde bestemmelserne fra tredje AVS/EØF-konvention,  

 artikel 288 og 289, i konventionen, idet dog sidstnævnte artikel suppleres  

 med ovenstående præcisering for så vidt angår »Vestindien«, - noteret sig, at Den Dominikanske Republik ved en aftale har givet  

 tilsagn om ikke at ansøge om at tiltræde sukkerprotokollen, og at aftalen om  

 dette tilsagn har form af en brevveksling mellem dette land og henholdsvis  

 Fællesskabet og AVS-staterne og er knyttet som bilag til protokollen om  

 AVS-sukker, - vedtaget at imødekomme henholdsvis Haitis og Den Dominikanske Republiks  

 ansøgning om at måtte tiltræde konventionen.
BILAG II Fælleserklæring ad konventionens artikel 2:
indbyrdes afhængighed Samarbejdet mellem parterne finder sted i den atmosfære af indbyrdes  

 afhængighed, som kendetegner forbindelserne mellem dem på de forskellige  

 områder.
De særdeles snævre og varige forbindelser mellem AVS-staterne og  

 Fællesskabet betyder, at Fællesskabet anser sig for at være forpligtet til i  

 videst muligt omfang at bidrage til sine partneres udvikling.
Samarbejdet er desuden baseret på de stadig snævrere forbindelser mellem  

 udviklingen i de forskellige samfund og deres økonomi.
Hvert af disse kan  

 således på kort og lang sigt bibringe de øvrige rigere og større muligheder  

 på det sociale, kulturelle og økonomiske område.
 Disse gensidige bidrag vedrører navnlig udvikling af de eksterne markeder,  

 adgang til naturressourcerne, forvaltning og rationel udnyttelse af disse,  

 forening af mål og indsats mellem ligestillede parter som led i det  

 decentrale samarbejde og udvekslinger på det kulturelle område, hvilket under  

 et vil bidrage til international forståelse og fred.
 Parterne bestræber sig hver for sit vedkommende på at lade denne ide om  

 indbyrdes afhængighed rodfæste sig i deres respektive offentlige opinion.
BILAG III Erklæring fra Fællesskabet ad artikel 2:
AVS-staternes suverænitet med hensyn til deres naturressourcer Princippet om respekt for parternes suverænitet omfatter AVS-staternes  

 suverænitet med hensyn til deres naturressourcer og deres ret til rationel  

 udnyttelse af fiskeressourcerne og udvinding af mineraler fra havbunden i  

 alle farvande, som hører under deres jurisdiktion.
For at sikre den faktiske udøvelse af denne suverænitet erklærer  

 Fællesskabet sig rede til med de midler, som konventionen stiller til  

 rådighed, at bistå AVS-staterne med rationelt at udnytte deres ressourcer til  

 gavn for deres befolkninger.
Dette bidrag kan bl.a. tage form af støtte til  

 udvikling og omlægning af deres produktions- og handelsstrukturer og ydelse  

 af forskellige former for bistand, herunder videnskabelige oplysninger og  

 udstyr samt teknologi, idet det grundlæggende mål er at dække AVS-staternes  

 interne efterspørgsel og at udvide de regionale markeder og andre eksterne  

 markeder.
BILAG IV Fælleserklæring ad artikel 5 Menneskerettigheder De kontraherende parter erklærer, at de er fast besluttet på at sætte alt  

 ind på effektivt at udrydde apartheid, som udgør en krænkelse af  

 menneskerettighederne og af den menneskelige værdighed.
BILAG V Fælleserklæring om vandrende arbejdstagere og studerende fra AVS-staterne i Fællesskabet I.
VANDRENDE ARBEJDSTAGERE FRA AVS-STATERNE I FÆLLESSKABET 1. Hver af Fællesskabets medlemsstater og hver AVS-stat indrømmer  

 arbejdstagere, der er statsborgere i en af den anden parts stater, og som  

 lovligt udøver virksomhed på dens område, samt medlemmer af deres familie,  

 der bor hos dem, de grundlæggende rettigheder, der følger af almindelige  

 folkeretlige principper, inden for rammerne af og under overholdelse af hver  

 enkelt stats almindelige lovgivning.
 2. Fællesskabet sørger for at udbygge sine støtteaktioner til fordel for  

 medlemsstaternes ikke-statslige organisationer, der virker for at forbedre de  

 sociale og kulturelle rammer for arbejdstagere, der er statsborgere i  

 AVS-staterne (alfabetisering, social bistand osv.).
3. Fællesskabet er rede til efter anmodning fra de pågældende AVS-stater  

 inden for rammerne af og i overensstemmelse med procedurerne for samarbejdet  

 med henblik på udviklingsfinansiering at støtte finansieringen af programmer  

 eller projekter for uddannelse af statsborgere i AVS-staterne, der vender  

 hjem, og af deres erhvervsmæssige integration inden for veldefinerede  

 områder.
Disse programmer kan gennemføres på Fællesskabets eller  

 AVS-staternes område i samarbejde med de berørte industrier i medlemsstaterne  

 og i AVS-staterne, idet hovedvægten lægges på beskæftigelsesfremmende  

 programmer og projekter i AVS-staterne.
4. AVS-staterne træffer de nødvendige foranstaltninger til at bremse deres  

 statsborgeres illegale indvandring i Fællesskabet.
Fællesskabet vil efter  

 anmodning kunne yde AVS-staterne den nødvendige faglige bistand til  

 udarbejdelse og gennemførelse af en national politik for deres statsborgeres  

 ud- og indvandring.
II.
STUDERENDE FRA AVS-STATERNE I FÆLLESSKABET 5. Medlemsstaterne bekræfter, at spørgsmål vedrørende forholdene for  

 studerende fra AVS-staterne på deres område, navnlig spørgsmålet om  

 betingelserne for adgang til undervisning, kan drøftes inden for egnede  

 bilaterale rammer.
 6. Fællesskabet vil fortsat lægge særligt vægt på, at studerende fra  

 AVS-staterne uddannes i deres hjemland eller i en anden AVS-stat i  

 overensstemmelse med konventionens artikel 151, stk. 4.
Fællesskabet vil ved sine foranstaltninger drage omsorg for, at  

 uddannelsen af de statsborgere fra AVS-staterne, der studerer i  

 medlemsstaterne, tager sigte på deres erhvervsmæssige integration i deres  

 hjemland.
AVS-staterneforpligter sig på deres side til at gøre en indsats for  

 at sikre en effektiv planlægning af den erhvervsmæssige integration af  

 statsborgere fra AVS-staterne, der er blevet sendt til medlemsstaterne med  

 henblik på uddannelse.
III.
FÆLLES BESTEMMELSE FOR ARBEJDSTAGERE OG STUDERENDE 7. Uden at tilsidesætte den nationale kompetence på området kan  

 Fællesskabet og gruppen af AVS-stater hver for sit vedkommende i givet fald  

 forelægge Ministerrådet spørgsmål vedrørende udenlandske arbejdstagere eller  

 studerende, som falder inden for de områder, der er omfattet af erklæringerne  

 herom.
BILAG VI Fælleserklæring om arbejdstagere, der er statsborgere i en af de kontraherende stater, og som har lovlig bopæl på en medlemsstats eller en AVS-stats område 1. Enhver medlemsstat indrømmer arbejdstagere, der er statsborgere i en  

 AVS-stat, og som lovligt udøver lønnet beskæftigelse på dens område, en  

 ordning, der ikke indebærer nogen form for forskelsbehandling på grundlag af  

 nationalitet i forhold til deres egne statsborgere med hensyn til arbejds- og  

 lønvilkår.
 Enhver AVS-stat indrømmer arbejdstagere, der er statsborgere i  

 medlemsstaterne, og som lovligt udøver lønnet beskæftigelse på dens område,  

 samme ordning.
 2. Arbejdstagere, der er statsborgere i en AVS-stat, og som lovligt udøver  

 lønnet beskæftigelse på en medlemsstats område, samt de familiemedlemmer, der  

 bor sammen med dem, undergives i pågældende medlemsstat, for så vidt angår de  

 sociale ydelser der har tilknytning til beskæftigelsen, en ordning, der ikke  

 indebærer nogen form for forskelsbehandling på grundlag af nationalitet i  

 forhold til medlemsstatens egne statsborgere.
 Enhver AVS-stat indrømmer arbejdstagere, der er statsborgere i  

 medlemsstaterne, og som udøver lønnet beskæftigelse på dens område, samt  

 deres familiemedlemmer en ordning i lighed med den, der er omhandlet i punkt  

 1.
 3. Disse bestemmelser berører ikke de rettigheder og forpligtelser, der  

 følger af bilaterale aftaler mellem AVS-staterne og medlemsstaterne i det  

 omfang, der i sådanne aftaler er fastsat en mere fordelagtig ordning for  

 AVS-staternes statsborgere eller medlemsstaternes statsborgere.
 4. Parterne i denne erklæring er enige om, at spørgsmål i forbindelse med  

 erklæringen skal løses på tilfredsstillende måde, om nødvendigt gennem  

 bilaterale forhandlinger, for at passende aftaler kan bringes i stand.
BILAG VII Fælleserklæring om repræsentation af regionale sammenslutninger AVS/EØF-Ministerrådet træffer de nødvendige foranstaltninger til, at  

 regionale sammenslutninger mellem AVS-stater kan opnå repræsentation med  

 observatørstatus i Ministerrådet og i Ambassadørudvalget.
 Ministerrådet understreger i hvert enkelt tilfælde anmodninger herom.
BILAG VIII Fælleserklæring ad artikel 39 om transport af farligt affald og af radioaktivt affald De kontraherende parter er fuldt ud klar over de specifikke risici, der er  

 forbundet med radioaktivt affald, og giver derfor tilsagn om at afstå fra  

 enhver dumpning eller deponering af denne form for affald, som måtte gribe  

 ind i staters suverænitet eller true andre landes miljø eller folkesundhed.  

 De tillægger udviklingen i det internationale samarbejde med henblik på at  

 beskytte miljøet og folkesundheden mod denne type risici den største  

 betydning.
På den baggrund forsikrer de, at de er besluttet på aktivt at  

 deltage i det arbejde, der er i gang i IAEA med henblik på at udarbejde en  

 internationalt anerkendt adfærdskodeks.
Indtil der er udarbejdet en mere præcis definition i dette forum, forstås  

 ved udtrykket »radioaktivt affald« ethvert stof, for hvilket der  

 ikke påtænkes nogen senere anvendelse, og som indeholder eller er forurenet  

 med radionukleider, hvis niveauer af radioaktivitet eller koncentrationer  

 overskrider de grænser, som Fællesskabet har pålagt sig selv med henblik på  

 beskyttelse af sin befolkning i artikel 4, litra a) og b), i direktiv  

 80/836/Euratom, senest ændret ved direktiv 84/467/Euratom.
For  

 radioaktivitetsniveauerne ligger disse grænser fra 5x103 Becquerel for  

 nukleider med meget stærk radiotoksicitet til 5x106 Becquerel for nukleider  

 med svag radiotoksicitet.
For koncentrationerne er disse grænser på 100  

 Becquerel pr. gram-1 og på 500 Becquerel pr. gram-1 for faste, naturligt  

 forekommende radioaktive stoffer.
BILAG IX Fælleserklæring ad artikel 39 om transport af farligt affald og af radioaktivt affald De kontraherende parter gør deres yderste for hurtigst muligt at  

 undertegne og ratificere Basel-konventionen om kontrol med  

 grænseoverskridende transport af farligt affald og bortskaffelse heraf.
BILAG X Erklæring fra AVS-staterne om farligt affald og nukleart og radioaktivt affald AVS-staterne er meget bekymrede over de økologiske problemer i  

 almindelighed og over den grænseoverskridende transport af farligt affald og  

 nukleart og radioaktivt affald i særdeleshed.
 Med hensyn til fortolkningen og gennemførelsen af bestemmelserne i  

 konventionens artikel 39, stk. 1, tredje og fjerde afsnit, har AVS-staterne  

 givet udtryk for, at de har til hensigt at tage udgangspunkt i principperne  

 og bestemmelserne i den resolution fra OAU om kontrol med grænseoverskridende  

 transport af farligt affald og bortskaffelse heraf i Afrika, der findes i  

 dokument AHG 182 (XXV).
Fælleserklæring ad artikel 50 Disponible landbrugsprodukter Gruppen af AVS-stater og Fællesskabet er enige om at fortsætte deres  

 kontakter vedrørende levering af disponible landbrugsprodukter til de  

 forskellige AVS-stater, jf. konventionens artikel 50.
 På baggrund af det arbejde, der er udført af ekspertgruppen inden for  

 rammerne af tredje AVS/EØF-konvention, er de to parter enige om på de  

 relevante niveauer at analysere, hvorledes der ved hjælp af  

 restitutionssystemet (navnlig i forbindelse med kornordningen) kan tages  

 bedre hensyn til AVS-staternes specifikke problemer.
 Inden et år efter konventionens undertegnelse skal Ministerrådet have  

 forelagt en redegørelse for den undersøgelse, der er foretaget på ovennævnte  

 vilkår.
BILAG XII Fælleserklæring vedrørende placeringen af Det Tekniske Center for Samarbejde på Landbrugsområdet og i Landdistrikterne 1. De kontraherende parter erindrer om, at de med henblik på at sikre den  

 hurtige oprettelse af et teknisk center for samarbejde på landbrugsområdet og  

 i landdistrikterne og for at undgå forsinkelser med hensyn til de fordele,  

 som AVS-staterne vil få af centrets aktiviteter, har besluttet midlertidigt  

 at placere dette center i Wageningen (Nederlandene).
 2. De kontraherende parter forpligter sig til snarest muligt at undersøge  

 spørgsmålet om centrets placering i en AVS-stat på grundlag af erfaringerne i  

 Wageningen og under hensyn til den infrastruktur og de arbejdsvilkår, der  

 kræves for at centret kan udføre sine opgaver så effektivt som muligt.  

 Resultaterne af denne undersøgelse forelægges inden konventionens udløb med  

 henblik på en afgørelse om centrets endelige placering.
BILAG XIII Fælleserklæring ad artikel 76:
Råvareudvalget De kontraherende parter er enige om, at de ved fastlæggelsen af  

 Råvareudvalgets forretningsorden vil tage behørigt hensyn til det udvidede  

 kompetenceområde for Artikel 47-Udvalget under tredje AVS/EØF-konvention og  

 til nødvendigheden af at øge dets effektivitet.
BILAG XIV Fælleserklæring ad artikel 91:
Centret for Industriel Udvikling (CIU) 1. De kontraherende parter er enige om, at der for udnævnelsen af CIU's  

 direktør og assisterende direktør gælder et rotationsprincip mellem  

 statsborgere fra AVS-staterne og fra Fællesskabet.
 Dette rotationsprincip finder anvendelse efter fem år, som er den  

 maksimale funktionsperiode for direktøren og den assisterende direktør, der  

 er udnævnt af Udvalget for Industrielt Samarbejde.
 Med henblik på udnævnelse af direktøren og den assisterende direktør  

 afholder de to parter konsultationer om de forslag, som begge parter  

 fremsætter, og der tages hensyn til CIU's paritetiske karakter.
 2. Hver part foreslår Udvalget for Industrielt Samarbejde tre personer,  

 der skal udpeges til medlemmer af bestyrelsen.
 Bestyrelsesmedlemmerne vælges så vidt muligt blandt medlemmerne af Det  

 Rådgivende Råd under Udvalget for Industrielt Samarbejde.
 3. Den paritetisk sammensatte bestyrelses kompetence med hensyn til  

 forvaltning af CIU er klart fastlagt i dettes vedtægter.
BILAG XV Fælleserklæring ad artikel 92, stk. 2 CIU's bestyrelse De kontraherende parter er enige om, at AVS-Sekretariatet og  

 Generalsekretariatet for Rådet for De Europæiske Fællesskaber deltager i  

 bestyrelsens møder.
BILAG XVI Fælleserklæring ad artikel 127:
De Forenede Nationers konvention om en kodeks for linjekonferencer I betragtning af betydningen af De Forenede Nationers konvention om en  

 kodeks for linjekonferencer og det ønskelige i en hurtig gennemførelse  

 opfordrer de kontraherende parter de af Fællesskabets medlemsstater og de  

 AVS-stater, som har interesse i skibsfartssektoren, og som endnu ikke har  

 tiltrådt eller ratificeret kodeksen, til at gøre dette hurtigst muligt efter  

 konventionens undertegnelse.
De kontraherende parter er i denne forbindelse  

 indforstået med, at Fællesskabets medlemsstater, når de ratificerer eller  

 tiltræder kodeksen, vil gøre dette i overensstemmelse med forordning (EØF)  

 nr. 954/79 om medlemsstaternes ratifikation eller tiltrædelse af De Forenede  

 Nationers konvention om en kodeks for linjekonferencer.
BILAG XVII A.
Erklæring fra Fællesskabet og medlemsstaterne ad artikel 126, 127, 128, 130 og 131 Fællesskabet og dets medlemsstater fortolker udtrykket »kontraherende  

 parter« som omfattende på den ene side enten Fællesskabet og dets  

 medlemsstater eller Fællesskabet eller medlemsstaterne, og på den anden side  

 AVS-staterne.
Udtrykkets betydning må i hvert enkelt tilfælde udledes af de  

 relevante bestemmelser i konventionen samt af de tilsvarende bestemmelser i  

 Traktaten om Oprettelse af Det Europæiske Økonomiske Fællesskab.
B.
Erklæring fra AVS-staterne vedrørende erklæringen fra Fællesskabet og dets medlemsstater ad artikel 126, 127, 128, 130 og 131 Ovennævnte erklæring fra Fællesskabet berører ikke bestemmelserne i  

 konventionens artikel 1 om definitionen af udtrykket »kontraherende  

 parter«.
BILAG XVIII Erklæring fra AVS-staterne ad artikel 126, stk. 2, artikel 127 og 128 om skibsfart AVS-staterne vil gerne på ny fremhæve den store betydning, de tillægger  

 skibsfarten som et af nøgleinstrumenterne til fremme af deres økonomiske  

 udvikling og af en reel samhandel mellem Fællesskabets medlemsstater og dem  

 selv.
 AVS-staterne er klar over, at det er nødvendigt at sikre, at AVS-staternes  

 rederier kan deltage på et rimeligt grundlag på de markeder, som er domineret  

 af stærke internationale rederier, og bekræfter, at bestemmelserne i artikel  

 126, 127 og 128 i konventionen efter deres opfattelse ikke indebærer, at  

 disse internationale rederier kan operere uhindret, uanset om de deltager i  

 linjekonferencer eller ej.
 Det følger af konventionens ånd, at princippet om loyal konkurrence ikke  

 kun skal fortolkes til fordel for disse rederier, men at der også skal tages  

 hensyn til AVS-staternes ret til i større og mere rimeligt omfang at deltage  

 i den varetransport, som er knyttet til udenrigshandelen, samt nødvendigheden  

 af at fremme udviklingen af deres industrier.
 AVS-staterne ønsker at bekræfte, at de, selv om bestemmelserne i artikel  

 86, stk. 2, og artikel 87 og 88 i tredje AVS/EØF-konvention bevares i  

 konventionen, er besluttet på at gøre alt, hvad de kan inden for  

 konventionens rammer for at sikre, at de negative følger for deres  

 skibsfartsinteresser i fremtiden mindskes mest muligt, og samtidig sørge for,  

 at deres andel af skibsfarten for så vidt angår bulktransport øges  

 væsentligt.
 AVS-staterne gentager endvidere, at de er af den opfattelse, at de  

 regionale rederier, der er oprettet med det formål at udbygge samarbejdet og  

 den regionale autonomi i denne sektor, skal kunne udvikle deres aktiviteter,  

 uden at tredjelandenes skibsfartsinteresser lægger et for stort økonomisk  

 pres på dem.
BILAG XIX Erklæring fra Fællesskabet ad artikel 126, stk. 2, artikel 127 og 128 om skibsfart Fællesskabet og dets medlemsstater erkender skibsfartens betydning for  

 AVS-staternes økonomiske udvikling samt nødvendigheden af at fortsætte og  

 udbygge samarbejdet på dette område.
 Ifølge konventionen har samarbejdet bl.a. til formål at sikre udviklingen  

 af en effektiv og pålidelig skibsfart og samtidig gøre det lettere for alle  

 parter at deltage aktivt, idet det erkendes, at AVS-staterne tilstræber en  

 øget andel af den internationale skibsfart.
De regler om uhindret adgang til skibsfarten på et handelsmæssigt  

 grundlag, som findes i artikel 126, stk. 2, artikel 127 og 128 udelukker  

 konkurrencebegrænsende og illoyal praksis, som er til skade for alle  

 rederier.
Fællesskabet og dets medlemsstater bekræfter, at disse regler har  

 til formål at forbedre rederiernes konkurrenceevne og dermed eksportørernes  

 og importørernes situation.
Fællesskabet og dets medlemsstater pointerer  

 endvidere, at adgangen til bulktransport på konkurrencemæssige vilkår ikke må  

 indskrænkes.
 På denne baggrund bekræfter Fællesskabet og dets medlemsstater deres ønske  

 om fuldt ud at samarbejde med AVS-staterne med henblik på at forbedre  

 rederiernes driftsvilkår navnlig som led i den regionale udvikling og gennem  

 joint ventures.
BILAG XX Fælleserklæring om en bedre udnyttelse af bestemmelserne om udvikling af handelen og servicesektoren AVS-staterne og Fællesskabet bekræfter, at udviklingen af handelen og  

 servicesektoren må tillægges større betydning som led i Fællesskabets  

 nationale og regionale bistandsprogrammer.
 Handelens udvikling som sådan skal have forrang, men AVS-staterne og  

 Fællesskabet sørger specielt for, at der ved udarbejdelsen af programmer  

 bl.a. inden for landbrugsproduktion, udvikling af landdistrikterne og det  

 industrielle samarbejde lægges tilstrækkelig vægt på at medtage  

 handelsanalyser og samhandelsudvikling i de samlede programmer.
De kontraherende parter erkender, at udviklingen inden for eksportfremme  

 eller markedsføringteknik åbner mulighed for at forbedre AVS-staternes  

 eksportresultater.
Kommissionen forpligter sig til at samarbejde med  

 AVS-staterne om på kort sigt at udarbejde et handelsudviklingsprojekt, som i  

 første omgang skal finansieres af 6. Europæiske Udviklingsfond.
Målet er at  

 oprette et centralt kontor i Bruxelles, der skal virke som katalysator og  

 drivkraft i forbindelse med salgsfremme, og som skal have til opgave at  

 kortlægge de faktorer, som hindrer en effektiv udnyttelse af konventionens  

 bestemmelser.
Der vil blive rettet henvendelse til kvalificerede personer i  

 AVS-staterne eller Fællesskabet, som har kendskab til samhandelen mellem AVS  

 og EØF og den internationale handel, for at nå dette mål.
BILAG XXI Erklæring fra Fællesskabet ad artikel 136, stk. 3 Fællesskabet har accepteret, at rejseudgifter og udgifter til transport af  

 genstande og varer, der udstilles i forbindelse med de mindst udviklede  

 AVS-staters deltagelse i messer og udstillinger, dækkes direkte af  

 Kommissionens delegerede i den pågældende stat, når rejsen eller forsendelsen  

 finder sted.
BILAG XXII Fælleserkæring ad artikel 141 om Fonden for Kulturelt Samarbejde mellem AVS og EØF Fællesskabet yder et tilskud til fonden som led i samarbejdet med henblik  

 på udviklingsfinansiering, således at den kan løse sin opgave.
 Dette tilskud ydes på et flerårigt grundlag, som skal fastlægges i en  

 aftaleprotokol, der skal indgås med Kommissionen, og som skal kunne fornys på  

 grundlag af fondens resultater, bl.a. hvad angår tilvejebringelsen af midler  

 uden for konventionens rammer.
BILAG XXIII Fælleserklæring om en definition af udtrykket »egnet teknologi« I denne konvention forstås ved »egnet teknologi« en teknologi, - der er egnet for så vidt angår arbejdskraft, kapital, funktionsmåde og  

 vedligeholdelse, - der er forenelig med det omgivende fysiske miljø og de til rådighed  

 værende lokale ressourcer, - til hvilken der hører en know-how, der er anvendelig, eller som kan  

 tilpasses, - der opfylder sundheds- og sikkerhedsnormer, - der er forenelig med befolkningernes kulturelle og sociale  

 særegenskaber, - der tager hensyn til de samfundsmæssige omkostninger i forbindelse med  

 dens påvirkning af den lokale kultur, - der ikke i overdrevent omfang kræver ressourcer, som der er knaphed på,  

 og - som kan tilpasses de socio-økonomiske vilkår.
BILAG XXIV Erklæring fra AVS-staterne om tilbagesendelse eller udlevering af kulturgenstande 1. AVS-staterne opfordrer Fællesskabet og medlemsstaterne til, for så vidt  

 de erkender AVS-staternes legitime ret til en kulturel identitet, at medvirke  

 til, at kulturgenstande fra AVS-staterne, der befinder sig i medlemsstaterne,  

 sendes tilbage eller udleveres.
 2. AVS-staterne anmoder medlemsstaterne om at erkende, at bevarelse og  

 berigelse af AVS-befolkningernes kulturelle identitet forudsætter  

 tilbagelevering til disse befolkninger af i hvert fald de kulturgenstande,  

 der har en særlig symbolsk, religiøs eller kort sagt kulturel betydning.
 3. AVS-staterne anmoder Fællesskabet og medlemsstaterne om at gøre det  

 lettere at lave en opgørelse over de kulturgenstande fra AVS-staterne, der  

 befinder sig på medlemsstaternes område i offentlige eller halv-offentlige  

 institutioner.
 4. AVS-staterne opfordrer Fællesskabet og medlemsstaterne til at lette  

 AVS-staternes adgang til arkiver vedrørende AVS-staternes historie og  

 forhold, som var underlagt deres myndighed inden disse landes uafhængighed.
 5. AVS-staterne anmoder Fællesskabet om at yde finansiel og faglig bistand  

 til relevante foranstaltninger på uddannelsesområdet bl.a. med henblik på  

 bevarelse og beskyttelse af kulturgenstande, herunder bistand til udstedelse  

 af de nødvendige love.
BILAG XXV Fælleserklæring om ophavsret De kontraherende parter erkender, at en udvidet beskyttelse af  

 ophavsrettigheder er en integrerende del af det kulturelle samarbejde, som  

 tager sigte på at fremme udnyttelsen af de menneskelige ressourcer i alle  

 deres udtryksformer.
Denne beskyttelse er desuden en forudsætning for, at  

 produktions-, udbredelses- og udgivelsesaktiviteter kan opstå og udvikles.
 Begge parter vil derfor som led i det kulturelle AVS/EØF-samarbejde  

 bestræbe sig på at tilskynde til, at ophavsrettigheder og dermed beslægtede  

 rettigheder overholdes og udvides.
 Fællesskabet kan inden for rammerne af og ifølge de regler og procedurer,  

 der er fastsat i konventionen, yde finansiel og faglig bistand til udsendelse  

 af oplysninger og uddannelse af økonomiske beslutningstagere i forbindelse  

 med beskyttelse af disse rettigheder samt med udarbejdelse af den nationale  

 lovgivning, hvormed de kan sikres bedre.
BILAG XXVI Udkast til fælles erklæring ad artikel 145-149 om det audiovisuelle område 1. Set på baggrund af oprettelsen af enhedsmarkedet og af det afrikanske  

 fælles kulturmarked og tilsvarende initiativer i landene i Vestindien og  

 Stillehavet og under hensyn til den omvæltning inden for den audiovisuelle  

 sektor, som den nye informations- og kommunikationsteknologi medfører  

 (mikroelektronik og telematik: direkte sendende tv-satellitter, kabel-tv  

 eller højopløsnings-tv) er de kontraherende parter enige om:
 a) at søge efter nye samarbejdsformer for at tage hensyn til udfordring,  

 som den stigende internationalisering af systemerne for kulturindustriers  

 finansiering, produktion, distribution, markedsføring, tilblivelse og  

 udvikling, udgør:
 b) at fremme en synergi, bl.a. gennem fælles produktioner, for at øge  

 deres deltagelse på de internationale markeder for billede og lyd med det  

 formål at opnå en gensidig kulturel berigelse og forbedre deres  

 konkurrenceevne.
 2. Fællesskabet er for sit vedkommende enigt om, i forlængelse af den  

 faktiske iværksættelse af konventionens relevante bestemmelser om det  

 kulturelle og sociale samarbejde og i den tværkulturelle dialogs ånd:
 a) at fremme udbredelsen og udvekslingen af kulturproduktioner fra  

 AVS-staterne og medlemsstaterne med det formål at formidle et sandfærdigt  

 billede af deres kulturelle udtryksformer:
 b) at tilskynde til og støtte offentlige og private institutioners og  

 organisationers initiativer såvel i AVS-staterne som i Fællesskabet, for at  

 bidrage til virkeliggørelsen af ovennævnte mål.
BILAG XXVII Fælleserklæring ad artikel 167-170 Handelsordningen De kontraherende parter er klar over, at der eventuelt skal foretages  

 ændringer i konventionens bestemmelser om adgangen for landbrugsprodukter for  

 at tage hensyn til resultaterne af de multilaterale handelsforhandlinger i  

 GATT.
BILAG XXVIII Fælleserklæring om sukker på det portugisiske marked 1. AVS-staterne og Fællesskabet er som fastlagt i protokollen om Portugals  

 tiltrædelse af tredje AVS/EØF-konvention enige om ifølge konventionens  

 relevante bestemmelser, særlig artikel 168, stk. 2, litra c), at fortsætte  

 behandlingen af ansøgninger fra AVS-staterne om øget præferenceadgang for  

 AVS-sukker til det portugisiske marked.
 2. Med hensyn til undersøgelsen af forsyningssituationen på det  

 portugisiske marked i 1991 forpligter Fællesskabet sig til at høre  

 AVS-staterne, inden det træffer afgørelse, under hensyn til interesserne hos  

 alle de traditionelle AVS-leverandører til dette marked og den anmodning, som  

 AVS-staterne har forelagt for Fællesskabet før og efter Portugals tiltrædelse  

 af tredje AVS/EØF-konvention samt i forbindelse med forhandlingerne om fjerde  

 AVS/EØF-konvention.
BILAG XXIX Fælleserklæring om liberalisering af samhandelen De kontraherende parter noterer sig, at Fællesskabet er klar over, at det  

 er nødvendigt ved anvendelse af konventionen som helhed at sikre, at  

 AVS-staterne bevarer deres konkurrencemæssige stilling, såfremt deres  

 handelsmæssige fordele på Fællesskabets marked påvirkes af foranstaltninger  

 til generel liberalisering af samhandelen.
 Fællesskabet erklærer sig villig til, når som helst AVS-staterne henleder  

 dets opmærksomhed på specifikke tilfælde, sammen med AVS-staterne at  

 undersøge, hvilke hensigtsmæssige særforanstaltninger der kan træffes for at  

 beskytte disse staters interesser.
BILAG XXX Fælleserklæring ad artikel 181 De kontraherende parter er enige om, at de konsultationer, der er  

 omhandlet i artikel 181, skal finde sted efter følgende fremgangsmåde:
 i) parterne giver i tide alle nødvendige og hensigtsmæssige oplysninger om  

 de(t) særlige problem(er), således at drøftelserne kan indledes hurtigt, og  

 under alle omstændigheder senest en måned efter modtagelsen af anmodningen om  

 konsultationer:
ii) konsultationsperioden på tre måneder løber fra datoen for modtagelsen  

 af disse oplysninger.
I løbet af disse tre måneder gennemføres den tekniske  

 behandling af oplysningerne inden for en måned, og de fælles konsultationer i  

 Ambassadørudvalget afsluttes inden for de efterfølgende to måneder:
 iii) hvis der ikke nås en konklusion, der er tilfredsstillende for begge  

 parter, forelægges spørgsmålet for Ministerrådet:
 iv) hvis Ministerrådet ikke finder en løsning, der er tilfredsstillende  

 for begge parter, beslutter Rådet, hvilke andre foranstaltninger der skal  

 træffes for at overvinde de uoverensstemmelser, der konstateres under  

 konsultationerne.
BILAG XXXI Fælleserklæring om nye medlemsstaters tiltrædelse af Fællesskabet De kontraherende parter er klar over, at nye medlemsstaters tiltrædelse af  

 Fællesskabet kan medføre en midlertidig skævhed i behandlingen af  

 indførslerne af AVS-produkter til den nye medlemsstat og af indførslerne af  

 produkter fra den nye medlemsstat til visse AVS-stater, og erklærer, at der  

 bør findes en rimelig løsning på disse midlertidige problemer under  

 forhandlingerne om den nye medlemsstats tiltrædelse af konventionen.
Hvis  

 resultatet af disse forhandlinger ikke tilfredsstiller en af parterne ud fra  

 et ligevægtssynspunkt, skal Fællesskabet i nært samarbejde med den eller de  

 berørte AVS-stater undersøge, hvad der skal gøres for at fjerne skævheden.
BILAG XXXII Fælleserklæring om samarbejdet mellem AVS-staterne og de omkringliggende oversøiske lande og territorier og franske oversøiske departementer De kontraherende parter tilskynder til et mere omfattende regionalt  

 samarbejde i Vestindien, Stillehavet og Det Indiske Ocean, som skal omfatte  

 AVS-staterne, de omkringliggende oversøiske lande og territorier og franske  

 oversøiske departementer.
 De kontraherende parter opfordrer vedkommende kontraherende parter til at  

 rådføre sig med hinanden om, hvorledes dette samarbejde kan fremmes, og til i  

 den forbindelse, i overensstemmelse med deres respektive politikker og deres  

 specifikke situation i området, at træffe foranstaltninger, der giver  

 mulighed for initiativer såvel på det økonomiske område, herunder udvikling  

 af samhandelen, som på det sociale og kulturelle område.
 Handelsaftaler, der vedrører de franske oversøiske departementer, kan  

 omfatte særforanstaltninger til fordel for varer fra de oversøiske  

 departementer.
 Spørgsmål vedrørende samarbejdet på disse forskellige områder vil blive  

 forelagt Ministerrådet, for at det generelt kan holdes underrettet om  

 eventuelle fremskridt.
BILAG XXXIII Fælleserklæring om konventionen og den almindelige overenskomst om told og udenrigshandel (GATT) De kontraherende parter vil rådføre sig med hinanden i forbindelse med den  

 forelæggelse og gennemgang af konventionens handelsmæssige bestemmelser, som  

 vil finde sted inden for rammerne af GATT.
BILAG XXXIV Fælleserklæring om den ordning for adgang til markederne i de franske oversøiske departementer, som gælder for de varer med oprindelse i AVS-stater, der er omhandlet i artikel 168, stk. 2 De kontraherende parter bekræfter, at konventionens tredje del, afsnit I,  

 kapitel 1, og anden del, afsnit VI, finder anvendelse på forbindelserne  

 mellem AVS-staterne og de franske oversøiske departementer.
 Fællesskabet vil få mulighed for i konventionens gyldighedsperiode at  

 ændre ordningen for adgang til de franske oversøiske departementers marked  

 for varer med oprindelse i AVS-staterne, som omhandlet i artikel 168, stk. 2,  

 under hensyn til behovet for økonomisk udvikling i disse departementer.
Ved undersøgelsen af om denne mulighed skal udnyttes, tager Fællesskabet  

 den direkte samhandel mellem AVS-staterne og de franske oversøiske  

 departementer i betragtning.
Underretning og konsultation mellem de berørte  

 parter finder sted i henhold til artikel 181.
BILAG XXXV Fælleserklæring om varer, der er omfattet af den fælles landbrugspolitik De kontraherende parter erkender, at der for varer, som er omfattet af den  

 fælles landbrugspolitik, gælder særlige ordninger og bestemmelser, navnlig  

 hvad angår beskyttelsesforanstaltninger.
Konventionens beskyttelsesklausul  

 finder kun anvendelse på disse varer, såfremt den er forenelig med disse  

 ordningers og bestemmelser særlige karakter.
BILAG XXXVI Fælleserklæring om samhandelen mellem Det Europæiske Økonomiske Fællesskab og Botswana, Lesotho og Swaziland Under henvisning til protokol nr. 22, del I, stk. 3, i akten af 1972 om  

 tiltrædelsesvilkårene og tilpasningerne af traktaterne anerkender  

 Fællesskabet og erklærer regeringerne i Botswana, Lesotho og Swaziland  

 følgende:
 - de tre regeringer forpligter sig til ved konventionens ikrafttræden at  

 anvende samme toldordning på indførsel fra Fællesskabet som den ordning, de  

 anvender på indførsel med oprindelse i det andet land i den toldunion, de  

 tilhører:
 - denne forpligtelse indgås med forbehold af de forskellige metoder, der  

 måtte være til finansiering af de tre regeringers budgetter, i det omfang der  

 findes en forbindelse mellem denne finansiering og indførsel med oprindelse i  

 Fællesskabet og indførsel med oprindelse i det andet land i den toldunion, de  

 tilhører:
 - de tre regeringer forpligter sig til gennem bestemmelserne i deres  

 toldordning og i særlig grad gennem anvendelsen af konventionens  

 oprindelsesregler at sørge for, at der ikke sker nogen fordrejning i  

 samhandelen til skade for Fællesskabet som følge af deres deltagelse med det  

 andet land i den toldunion, de tilhører.
BILAG XXXVII Fællesskabets erklæring ad artikel 174, stk. 2, litra a) Fællesskabet godkender, at ordlyden af artikel 9, stk. 2, litra a), i  

 anden AVS/EØF-konvention optages i artikel 174, stk. 2, litra a), men  

 fastholder fortolkningen af denne ordlyd, hvorefter AVS-staterne indrømmer  

 Fællesskabet en behandling, som ikke er mindre gunstig end den, de indrømmer  

 industrialiserede stater i forbindelse med samhandelsaftaler, såfremt disse  

 stater ikke giver AVS-staterne præferencer, der er mere omfattende end dem,  

 Fællesskabet giver.
BILAG XXXVIII Fællesskabets erklæring ad artikel 177, stk. 3 Såfremt Fællesskabet vedtager de absolut nødvendige foranstaltninger, der  

 henvises til i denne artikel, vil det bestræbe sig på at finde frem til  

 sådanne, der i kraft af deres geografiske rækkevidde og/eller arten af  

 produkter er til mindst mulig skade for AVS-staternes udførsel.
BILAG XXXIX AVS-staternes erklæring af ad artikel 168 AVS-staterne er klar over, at den mestbegunstigelsesbehandling, som i  

 medfør af artikel 168, stk. 2, litra a), nr. ii), på Fællesskabets marked  

 indrømmes varer med oprindelse i AVS-staterne, giver anledning til  

 forskelsbehandling og manglende ligevægt, og de bekræfter, at det er deres  

 opfattelse, at de i samme artikel omhandlede samråd skal have til  

 hovedformål, at AVS-staternes væsentligste eksportproduktion indrømmes en  

 behandling, der er mindst lige så gunstig som den  

 mestbegunstigelsesbehandling, Fællesskabet indrømmer tredjelande.
Samråd bør endvidere finde sted, a) såfremt der i en eller flere AVS-stater viser sig leveringsmuligheder  

 for en eller flere specifikke varer, for hvilke tredjelande med  

 præferenceordninger indrømmes en gunstigere behandling:
 b) såfremt en eller flere AVS-stater påtænker at udføre en eller flere  

 specifikke varer til Fællesskabet, når tredjelande med præferenceordninger  

 indrømmes en gunstigere behandling for samme vare.
BILAG XL Fælleserklæring om de i artikel 168, stk. 2, litra a), nr. ii), omhandlede landbrugsprodukter De kontraherende parter har noteret sig, at Fællesskabet fra datoen for  

 konventionens undertegnelse har til hensigt at træffe nedenstående  

 foranstaltninger med henblik på at sikre AVS-staterne den i artikel 168, stk.  

 2, litra a), nr. ii), omhandlede præferenceordning for så vidt angår visse  

 landbrugsprodukter og produkter fremstillet heraf.
 De har taget til efterretning, at Fællesskabet i den forbindelse har  

 erklæret, at det vil træffe alle nødvendige foranstaltninger, for at de  

 hertil svarende landbrugsforordninger kan vedtages snarest og så vidt muligt  

 kan træde i kraft samtidig med den interimsordning, der skal gælde efter  

 udløbet af tredje AVS/EØF-konvention.
IMPORTORDNING FOR LANDBRUGSVARER OG LEVNEDSMIDLER MED OPRINDELSE I AVS-STATERNE Fælles markedsordning Særordning for AVS-staterne 1. KØD AF HORNKVÆG Fælles markedsordning Særordning for AVS-staterne 2. KØD AF FÅR OG GEDER 3. FJERKRÆKØD 4. MEJERIPRODUKTER 5. SVINEKØD 6. FISKERIVARER Fælles markedsordning Særordning for AVS-staterne 8. OLIEAFGRØDER Fælles markedsordning Særordning for AVS-staterne 9. KORN 10. RIS 11. KORNSUBSTITUTTER OG PRODUKTER FORARBEJDET PÅ BASIS AF KORN OG RIS Fælles markedsordning Særordning for AVS-staterne 12. FRUGTER OG GRØNSAGER, FRISKE OG KØLEDE NB.
Ophævelsen eller den gradvise nedsættelse af tolden finder sted i  

 løbet af samme perioder og i samme tempo som fastsat i akten vedrørende  

 Spaniens og Portugals tiltrædelse for samme varer, som indførtes fra disse  

 lande til Fællesskabet i dets sammensætning pr. 31. december 1985.
Fælles markedsordning Særordning for AVS-staterne 13. VARER FREMSTILLET AF FRUGT OG GRØNSAGER Fælles markedsordning Særordning for AVS-staterne 14. VIN 15. RÅTOBAK 16. VISSE VARER, FREMSTILLET AF LANDBRUGSPRODUKTER 17. SÆRORDNING FOR INDFØRSEL I DE FRANSKE OVERSØISKE DEPARTEMENTER AF  

 VISSE LANDBRUGSVARER MED OPRINDELSE I AVS-STATERNE OG DE OVERSØISKE LANDE OG  

 TERRITORIER BILAG XLI STABEX Erklæring fra Kommissionen om ordningens forvaltning For at sikre, at der opnås den størst mulige gennemsigtighed i forbindelse  

 med ordningens gennemførelse, bekræfter Kommissionen, at den til støtte for  

 den rapport, som nævnes i artikel 207, stk. 4, vil give  

 AVS-Ambassadørudvalget alle de relevante supplerende oplysninger, som den  

 måtte blive anmodet om.
BILAG XLII STABEX Fælleserklæring om AVS-staternes udførsel til OLT Ved anvendelsen af artikel 189, stk. 1, litra b), og stk. 2, tages der  

 hensyn til AVS-staternes udførsel til OLT.
BILAG XLIII STABEX Fælleserklæring om de statistiske behov (artikel 199, stk. 2) 1. I det første anvendelsesår meddeler AVS-staterne Kommissionen følgende:
 a) værdien af deres udførsel af alle varer uanset bestemmelsssted i det  

 år, som går forud for anvendelsesåret:
 b) mængden af den markedsførte produktion af den eller de pågældende varer  

 i referenceperioden og i anvendelsesåret:
c) mængden og værdien af udførslen af den eller de pågældende varer uanset  

 bestemmelsessted i referenceperioden og i anvendelsesåret.
De AVS-stater, som  

 omfattes af artikel 189, stk. 2,, meddeler ligeledes Kommissionen mængden af  

 deres udførsel af den eller de pågældende varer til andre AVS-stater i  

 referenceperioden og i anvendelsesåret:
 d) mængden og værdien af udførslen af den eller de pågældende varer til  

 EØF i referenceperioden og i anvendelsesåret.
 2. I årene efter ordningens iværksættelse vedrører ovennævnte statistiske  

 behov kun det år, som ikke er omfattet af meddelelserne i det foregående år.
BILAG XLIV STABEX Fælleserklæring om AVS/EØF-samråd i tilfælde af indførelse af en verdensomspændende stabiliseringsordning for eksportindtægter De kontraherende parter er enige om at holde samråd inden for rammerne af  

 konventionen med henblik på at undgå eventuel dobbeltkompensation, såfremt  

 der i løbet af konventionens anvendelsesperiode indføres en  

 verdensomspændende stabiliseringsordning for eksportindtægter.
BILAG XLV STABEX Fælleserklæring ad artikel 189, st. 1, litra b) De kontraherende parter er enige om, at de afgørelser, der er truffet i  

 henhold til artikel 27 i anden AVS/EØF-konvention til fordel for nødder og  

 kokosolie for så vidt angår udførsel fra Dominica, og for cowpeas (Vigna  

 unguiculata) for så vidt angår udførsel fra Niger, fortsat skal være  

 gældende.
BILAG XLVI STABEX Fælleserklæring ad artikel 210 og 211 De kontraherende parter er enige om at indføre så enkle procedurer som  

 muligt med henblik på anvendelsen af artikel 210 og artikel 211, stk. 2 og 3,  

 bl.a. for at stille overførslerne til AVS-staternes faktiske rådighed så  

 hurtigt som muligt.
BILAG XLVII STABEX Fælleserklæring ad artikel 189, stk. 3 De kontraherende parter er enige om, at uanset artikel 189, stk. 3, skal  

 de AVS-stater, der er nævnt i bilag XXI til tredje AVS/EØF-konvention,  

 fortsat være omfattet af undtagelsen »uanset bestemmelsessted« i en  

 midlertidig periode på tre år.
 De kontraherende parter er endvidere enige om, at Ministerrådet inden  

 udløbet af den i første afsnit nævnte midlertidige periode på ny skal  

 undersøge situationen i disse lande bl.a. på baggrund af den udvikling, der  

 har fundet sted i deres udførsel af varer, som er omfattet af  

 STABEX-ordningen.
BILAG XLVIII STABEX Erklæring fra Fællesskabet ad artikel 188 Fællesskabet har noteret sig de anmodninger, som AVS-staterne under  

 forhandlingerne har fremsat vedrørende bomuldsfrøolie, semsgarvet læder og  

 levende kvæg, får og geder.
 Det erklærer sig rede til at behandle disse anmodninger efter  

 bestemmelserne i artikel 188, så snart der er fremsendt vægtig dokumentation.
BILAG XLIX Fælleserklæring ad artikel 224, litra d) Ved valget af instrumenter til støtte for strukturtilpasningen samt ved  

 fastlæggelsen af regler for oprettelse af »counterpart«-midler  

 tages der behørigt hensyn til de valutaforanstaltninger, som AVS-staterne har  

 truffet inden for rammerne af den valutazone, som de tilhører.
BILAG L Fælleserklæring om gæld På grund af det alvorlige internationale gældsproblem og dets følger for  

 den økonomiske vækst erklærer Fællesskabet sig rede til i den internationale  

 debat at fortsætte drøftelserne om gældsproblemet generelt, uden at dette  

 berører de specifikke drøftelser, som finder sted i de relevante fora.
BILAG LI Erklæring fra AVS-staterne om gæld 1. AVS-staterne ser med tilfredshed på Fællesskabets positive reaktion på  

 deres bekymringer over gældsproblemet og noterer sig de konkrete  

 foranstaltninger, der er truffet for at lette gældsbyrden.
De ser navnlig med  

 tilfredshed på følgende:
 a) beslutningen om at afskaffe lån på særlige vilkår i den nye konvention:
 b) beslutningen om at ophæve forpligtelsen til at tilbagebetale  

 overførsler i henhold til Stabex-ordningen:
 c) de nye ordninger under Sysmin:
 d) de forbedrede regler for bevilling af risikovillig kapital og lån fra  

 Den Europæiske Investeringsbank.
2. AVS-staterne noterer sig det alvorlige gældsproblem og anmoder  

 indtrængende Fællesskabet om i samme ånd som i punkt 1 at strække sig videre  

 og a) at eftergive hele den gæld, der er stiftet hos Fællesskabet i form af  

 lån på særlige vilkår:
 b) at omlægge alle lån på særlige vilkår, som endnu ikke er stiftet, til  

 gavebistand:
 c) at give afkald på alle endnu ikke foretagne tilbagebetalinger under  

 Stabex-ordningen og tilbagebetalinger i forbindelse med Sysmin.
BILAG LII Fælleserklæring ad artikel 255 De kontraherende parter er enige om, at der ved anvendelsen af artikel 255  

 bør vises følgende punkter særlig opmærksomhed:
 i) projekter, som letter flygtninges frivillige repatriering og  

 reintegration i samfundet:
 ii) flygtningenes kulturelle identitet i modtagelseslandet samt den  

 kulturelle identitet for fordrevne i deres eget land:
 iii) de behov, som gør sig gældende for kvinder, børn, ældre eller  

 handicappede blandt flygtningene eller de fordrevne:
 iv) bevidstgørelse om, at bistanden i henhold til artikel 255 kan bidrage  

 til at dække de langsigtede udviklingsbehov hos flygtningene, de  

 repatrierede, de fordrevne samt befolkningerne i modtagelsesområderne:
 v) øget koordination mellem AVS-staterne, Kommissionen og andre organer  

 ved iværksættelsen af disse projekter.
BILAG LIII Fælleserklæring ad tredje del, afsnit III, kapitel 3, afdeling 2 1. For at lette forhandlingerne om bilaterale aftaler om fremme og  

 beskyttelse af investeringer er de kontraherende parter enige om at  

 undersøge, hvad der skal være de vigtigste bestemmelser i en standardaftale  

 om beskyttelse.
 Denne undersøgelse skal tage udgangspunkt i bestemmelserne i eksisterende  

 bilaterale aftaler mellem parterne og navnlig vedrøre følgende spørgsmål:
 i) retlige garantier, som sikrer udenlandske investorer en retfærdig og  

 rimelig behandling samt beskyttelse:
 ii) mestbegunstigelsesklausul for investorer:
 iii) beskyttelse i tilfælde af ekspropriation og nationalisering:
iv) overførsel af kapital og overskud og v) international voldgift i tilfælde af tvister mellem investor og  

 investeringsland.
 2. De kontraherende parter er enige om at undersøge, hvorvidt  

 garantiordningerne er i stand til at dække de små og mellemstore  

 virksomheders særlige behov for sikring af deres investeringer i  

 AVS-staterne.
3. Ovennævnte undersøgelser begynder snarest muligt efter konventionens  

 undertegnelse.
Når undersøgelserne er afsluttet, vil resultaterne blive  

 forelagt for AVS/EØF-udvalget for Samarbejde med henblik på  

 Udviklingsfinansiering, for at det kan gennemgå dem og træffe passende  

 foranstaltninger.
BILAG LIV Fælleserklæring ad artikel 294 Definitionen af begrebet »varer med oprindelsesstatus« med  

 henblik på artikel 294 skal vurderes under henvisning til relevante  

 internationale aftaler.
BILAG LV Fælleserklæring ad artikel 320, 321, 322, 323 og 327 For at lette de opgaver, som er tillagt AVS/EØF-udvalget for Samarbejde  

 med henblik på Udviklingsfinansiering, forbereder og iværksætter Kommissionen  

 og Generalsekretariatet for AVS fælles overvågnings- og  

 evalueringsforanstaltninger og aflægger rapport til udvalget i henhold til  

 konventionens artikel 327. På første møde efter konventionens undertegnelse  

 fastlægger udvalget forvaltningsregler, som sikrer, at disse foranstaltninger  

 bliver udført i fællesskab, og godkender hvert år det i artikel 325  

 omhandlede arbejdsprogram.
BILAG LVI Fælleserklæring ad tredje del, afsnit IV, kapitel 2 Selv om Zaire på grund af sin geografiske beliggenhed ikke er opført på  

 listen over AVS-indlandsstater, har Fællesskabet og AVS-staterne ikke desto  

 mindre erkendt, at denne stat har særlige ulemper og problemer som følge af  

 utilstrækkelige forbindelsesveje til havet og manglen på egnede  

 infrastrukturer med henblik på at anvende landets egen kyst som  

 forbindelsesled til havet.
 Under konventionens anvendelse forpligter Fællesskabet sig til at behandle  

 enhver anmodning, det måtte modtage fra Zaires myndigheder, og til at hjælpe  

 disse myndigheder i deres bestræbelser for at overvinde Zaires vanskeligheder  

 og ulemper inden for transport, forsendelse og udvikling af eksporten i samme  

 positive ånd og ud fra samme synspunkter, som ligger til grund for  

 anvendelsen af konventionens bestemmelser vedrørende AVS-indlandsstaterne.
BILAG LVII Fælleserklæring ad artikel 362 Fællesskabet og AVS-staterne er indstillet på at tillade de i Traktatens  

 fjerde del omhandlede lande og territorier, som er blevet uafhængige, at  

 tiltræde konventionen, dersom de ønsker at fortsætte deres forbindelser med  

 Fællesskabet under denne form.
BILAG LVIII Erklæring fra Forbundsrepublikken Tysklands regeringsrepræsentant om definitionen af tyske statsborgere Hvor der i konventionen anvendes begrebet statsborgere i medlemsstaterne,  

 menes der for så vidt angår Forbundsrepublikken Tyskland tyskere i henhold  

 til Forbundsrepublikken Tysklands grundlov.
BILAG LIX Erklæring fra Forbundsrepublikken Tysklands regeringsrepræsentant om konventionens anvendelse på Berlin Konventionen finder ligeledes anvendelse på Land Berlin, medmindre  

 Forbundsrepublikken Tysklands regering udsender en erklæring om det modsatte  

 til de andre kontraherende parter inden tre måneder, efter at konventionen er  

 trådt i kraft.
BILAG LX Erklæring fra Fællesskabet om finansprotokollen Fællesskabet erklærer, at beløbet for den i finansprotokollen omhandlede  

 finansielle bistand på 12 000 mio. ecu dækker samtlige de AVS-stater, der har  

 deltaget i forhandlingerne om konventionen eller som er omfattet af artikel  

 364, uanset datoen for deres tiltrædelse af konventionen.
Erklæring fra AVS-staterne vedrørende Fællesskabets erklæring om finansprotokollen AVS-staterne accepterer Fællesskabets tilbud og tager dets erklæring til  

 efterretning.
BILAG LXI Erklæring fra Fællesskabet om finansprotokollen De i finansprotokollen anførte beløb til dækning af samtlige finansielle  

 midler, som Fællesskabet stiller til rådighed for AVS-staterne, udtrykkes i  

 ecu som defineret i Rådets forordning (EØF) nr. 3180/78 af 18. december 1978,  

 ændret ved Rådets forordning (EØF) nr. 1971/89 af 19. juni 1989 eller i givet  

 fald ved en senere rådsforordning om ecuens sammensætning.
BILAG LXII Fælleserklæring vedrørende protokol nr. 1 ad konventionens artikel 175 og  

 177 Hvis AVS-staterne skulle anvende en særlig toldordning på indførslen af  

 varer med oprindelse i Fællesskabet, herunder De Kanariske Øer, Ceuta og  

 Melilla, finder bestemmelserne i protokol nr. 1 anvendelse med de fornødne  

 ændringer.
I alle andre tilfælde, hvor der efter ordningen for AVS-staternes  

 indførsler kræves oprindelsescertificering, accepterer AVS-staterne  

 oprindelsescertifikater, som er i overensstemmelse med de internationale  

 overenskomster herom.
BILAG LXIII Fælleserklæring ad protokol nr. 1 1. Ved anvendelsen af protokollens artikel 10, stk. 2, litra c), har et  

 konnossement udstedt i den første afskibningshavn med Fællesskabet som  

 bestemmelsessted samme værdi som et gennemgående fragtbrev for så vidt angår  

 varer, for hvilke der udstedes varecertifikater i AVS-indlandsstaterne.
 2. For varer, som er udført fra AVS-indlandsstaterne, og som er oplagt  

 andetsteds end i AVS-staterne eller i de i bilag III til protokollen nævnte  

 lande og territorier, kan der udstedes varecertifikater på de i artikel 13 i  

 protokollen omhandlede betingelser.
 3. For så vidt angår protokollens artikel 12, stk. 6, godkendes  

 varecertifikater EUR. 1, som er udstedt af en kompetent myndighed og påtegnet  

 af toldmyndighederne.
 4. For at lette AVS-staternes virksomheder i deres bestræbelser på at  

 finde nye forsyningskilder med henblik på at blive i stand til i videst  

 muligt omfang at drage nytte af protokollens bestemmelser om kumulativ  

 oprindelse vil der blive truffet foranstaltninger til, at Centret for  

 Industriel Udvikling kan yde bistand til AVS-staternes erhvervsdrivende med  

 henblik på at etablere egnede kontakter med leverandører i AVS-staterne,  

 Fællesskabet og i de oversøiske lande og territorier, samt til at fremme  

 forbindelserne med hensyn til industrielt samarbejde mellem de forskellige  

 erhvervsdrivende.
BILAG LXIV Fælleserklæring om visse punkter i protokol nr. 1 1. De kontraherende parter ønsker et hurtigt svar på de  

 kontrolanmodninger, som myndighederne i Fællesskabets medlemsstater  

 fremsætter.
 2. De kontraherende parter bekræfter, at de regler, der er angivet på  

 listen i bilag II til protokol nr. 1, ikke må være til skade for den  

 præferencehandelsordning, der gjaldt før vedtagelsen af  

 AVS/EØF-Ministerrådets afgørelse nr. 1/89. Hvis de oprindelsesregler, der er  

 angivet på listen, ændrer de regler, som gjaldt før afgørelse nr. 1/89, og  

 det viser sig, at denne ændring skaber en situation, som er til skade for de  

 pågældende sektorers interesser, og hvis en af de kontraherende parter  

 anmoder om det inden den 31. december 1993, træffer  

 AVS/EØF-Toldsamarbejdsudvalget straks foranstaltninger til at genskabe  

 substansen i den regel, der gjaldt før afgørelse nr. 1/89.
 Udvalget træffer under alle omstændigheder afgørelse inden tre måneder fra  

 den dato, hvor det fik forelagt anmodningen.
 Parterne i konventionen opstiller retlige rammer, således at told, som  

 fejlagtigt er opkrævet af de pågældende varer efter den 1. januar 1990,  

 tilbagebetales.
 3. De kontraherende parter er enige om snarest muligt at lade udarbejde en  

 håndbog vedrørende oprindelsesregler til brug for embedsmænd og  

 erhvervsdrivende.
 De er ligeledes enige om at afholde informationsseminarer om  

 oprindelsesreglerne som led i samarbejdet med henblik på  

 udviklingsfinansiering.
BILAG LXV Fælleserklæring ad protokol nr. 1 om oprindelsesstatus for fiskerivarer Fællesskabet anerkender retten for de AVS-stater, der har søkyst, til  

 rationelt at udnytte fiskeressourcerne i alle de farvande, der hører under  

 deres jurisdiktion.
 De kontraherende parter er enige om at undersøge de eksisterende  

 oprindelsesregler for at fastslå, hvilke ændringer der eventuelt skal  

 foretages heri under hensyn til ovenstående afsnit.
AVS-staterne og Fællesskabet, som er deres respektive anliggender og  

 interesser bevidst, er enige om med henblik på at nå frem til en for begge  

 parter tilfredsstillende løsning at fortsætte behandlingen af det problem,  

 som opstår, ved at fiskerivarer, der stammer fra fangster i de zoner, som  

 hører under AVS-staternes nationale jurisdiktion, kommer ind på Fællesskabets  

 markeder.
Denne behandling vil efter konventionens ikrafttræden finde sted i  

 Toldsamarbejdsudvalget, eventuelt med bistand af passende sagkundskab.  

 Resultaterne af behandlingen vil i løbet af konventionens første  

 anvendelsesår blive forelagt Ambassadørudvalget og senest i løbet af det  

 andet år Ministerrådet, for at det kan tage sagen op med henblik på at nå  

 frem til en for begge parter tilfredsstillende løsning.
Fællesskabet erklærer sig allerede fra nuværende tidspunkt og for så vidt  

 angår forarbejdning af fiskerivarer i AVS-staterne rede til fordomsfrit at  

 undersøge de anmodninger om undtagelse fra oprindelsesreglerne hvad angår  

 forarbejdede produkter inden for denne produktionssektor, som måtte bygge på  

 krav om obligatorisk landing af fangster i henhold til fiskeriaftaler med  

 tredjelande.
Ved den undersøgelse, som Fællesskabet vil foretage, vil der  

 bl.a. blive taget hensyn til, at de pågældende tredjelande skal sikre et  

 normalt marked for disse varer efter behandlingen, forudsat at varerne ikke  

 er bestemt til indenlandsk eller regionalt forbrug.
 I denne forbindelse vil Fællesskabet, hvad angår tunfiskekonserves,  

 fordomsfrit undersøge hver enkelt anmodning fra AVS-staterne, såfremt det af  

 den økonomiske dokumentation, der vedlægges hver anmodning, klart fremgår, at  

 det faktisk drejer sig om et af de i forudgående afsnit omhandlede tilfælde.  

 Afgørelsen træffes inden for den i artikel 31 i protokol nr. 1 fastsatte  

 frist, og i afgørelsen fastsættes mængder og gyldighedsperiode under  

 hensyntagen til protokollens artikel 31, stk. 10.
 Undtagelser på grundlag af denne erklæring anfægter ikke AVS-staternes ret  

 til at anmode om og opnå undtagelser i henhold til artikel 31 i protokol nr.  

 1.
BILAG LXVI Erklæring fra Fællesskabet ad protokol nr. 1 om territorialfarvandenes udstrækning Fællesskabet erindrer om, at ifølge gældende, anerkendte principper i  

 international ret begrænses territorialfarvandenes maksimale udstrækning til  

 12 sømil, og erklærer, at det vil tage hensyn til denne grænse ved  

 anvendelsen af bestemmelserne i oprindelsesprotokollen, hver gang der deri  

 henvises til dette begreb.
BILAG LXVII Erklæring fra AVS-staterne ad protokol nr. 1 om fiskerivarers oprindelse AVS-staterne bekræfter på ny det synspunkt, de har givet udtryk for under  

 forhandlingerne om oprindelsesregler for fiskerivarer, og fastholder  

 følgelig, at som led i udøvelsen af deres suveræne ret til fiskeressourcerne  

 i de farvande, der hører under deres nationale jurisdiktion, herunder den  

 eksklusive økonomiske zone som defineret i De Forenede Nationers  

 havretskonvention, bør alle fangster i disse farvande, som obligatorisk skal  

 landes i havne i AVS-stater med henblik på forarbejdning, have  

 oprindelsesstatus.
BILAG LXVIII Fælleserklæring ad artikel 1 og 2 i protokol nr. 2 1. AVS-staterne opretter ved de organer, der for AVS-staternes vedkommende  

 fungerer som sekretariat for Ministerrådet og for Den Paritetiske Forsamling,  

 en fond, der forvaltes af disse organer, og som skal have det ene formål at  

 bidrage til finansieringen af AVS-staternes udgifter i forbindelse med de  

 møder, som Den Paritetiske Forsamling tilrettelægger (med undtagelse af  

 dennes ordinære samlinger) og de kontaktmøder, som Ministerrådet  

 tilrettelægger med organer i Fællesskabet og i AVS-staterne som led i det  

 decentrale samarbejde.
AVS-staterne yder deres bidrag til denne fond.
Fællesskabet bidrager for  

 sit vedkommende med et beløb, som ikke må overstige 3 mio. ecu i  

 gyldighedsperioden for finansprotokollen, som er knyttet til konventionen,  

 jf. bestemmelserne i artikel 166.
 2. For at kunne dækkes af denne fond skal udgifterne opfylde følgende  

 betingelser foruden dem, der er nævnt i punkt 1.
- De skal skyldes, at parlamentsmedlemmer eller eventuelt andre  

 AVS-medlemmer af Den Paritetiske Forsamling, der rejser fra de lande, de  

 repræsenterer, deltager i møder i Den Paritetiske Forsamlings arbejdsgrupper  

 eller i særlige opgaver, som denne har tilrettelagt, samt at disse personer  

 og repræsentanter for AVS-staternes økonomiske og sociale kredse deltager i  

 de konsultationsmøder, der er nævnt i konventionens artikel 30, stk. 2, litra  

 h), og artikel 32, stk. 2, litra b), - beslutningerne om tilrettelæggelse af møder i arbejdsgrupperne eller af  

 andre opgaver samt om, hvor hyppigt og hvor disse skal finde sted, skal  

 træffes i overensstemmelse med Ministerrådets og Den Paritetiske Forsamlings  

 forretningsorden.
 3. Før Fællesskabet indbetaler en årlig rate (undtagen den første) skal de  

 organer, der fungerer som AVS-sekretariat for Ministerrådet og for Den  

 Paritetiske Forsamling, fremlægge en begrundelse for anvendelsen af de  

 tidligere indbetalte rater i overensstemmelse med betingelserne i første og  

 andet afsnit.
BILAG LXIX Erklæring fra Fællesskabet ad protokol nr. 2 Fællesskabet er blevet gjort bekendt med AVS-staternes anmodning om et  

 eventuelt finansielt bidrag til dækning af deres sekretariats  

 driftsomkostninger, og på linje med de forpligtelser, det påtog sig i denne  

 henseende under AVS/EØF-Ministerrådets anden samling på Fiji, erklærer det  

 sig rede til meget indgående at behandle konkrete anmodninger, det til sin  

 tid vil få forelagt, med henblik på at sekretariatet kan få det personale,  

 som måtte forekomme nødvendigt.
BILAG LXX Erklæring fra Fællesskabet ad protokol nr. 2 I erkendelse af at udgifter i forbindelse med tolkning ved møder samt  

 oversættelse af dokumenter hovedsageligt skyldes dets egne behov, er  

 Fællesskabet rede til at følge hidtidig praksis og påtage sig disse udgifter  

 såvel for de møder i konventionens institutioner, som finder sted på en  

 medlemsstats område, som for dem, der finder sted på en AVS-stats område.
BILAG LXXI Erklæring fra Fællesskabet ad protokol nr. 3 Protokol nr. 3 udgør en multilateral akt på det folkeretlige plan.  

 Specifikke problemer, som anvendelsen af protokol nr. 3 måtte give anledning  

 til i værtslandet, bør imidlertid afklares ved hjælp af en bilateral aftale  

 med det pågældende land.
 Fællesskabet har taget AVS-staternes anmodninger om ændring af visse af  

 bestemmelserne i protokol nr. 3 til efterretning, bl.a. med hensyn til status  

 for personalet i AVS-sekretariatet, Centret for Industriel Udvikling (CIU) og  

 Det Tekniske Center for Samarbejde på Landbrugsområdet og i Landdistrikterne  

 (TCL).
 Fællesskabet er villigt til sammen med AVS-staterne at søge en løsning på  

 problemer, disse stater rejser i deres anmodninger om at få skabt en særskilt  

 retsakt som nævnt ovenfor.
I den forbindelse skal værtslandet uden at gribe ind i de fordele, der for  

 tiden gælder for AVS-Sekretariatet, CIU og TCL og disse institutioners  

 personale 1) vise forståelse med hensyn til fortolkningen af udtrykket  

 »overordnet personale«, som skal nærmere defineres ved fælles  

 overenskomst:
 2) anerkende de beføjelser, formanden for AVS-Ministerrådet uddelegerer  

 til formanden for AVS/EØF-Ambassadørudvalget med henblik på en forenkling af  

 de regler, der skal gælde i henhold til protokollens artikel 9:
 3) acceptere at indrømme visse lettelser til medlemmer af personalet i  

 AVS-Sekretariatet, CIU og TCL med henblik på førstegangsbosættelsen i  

 værtslandet:
 4) give spørgsmål af skattemæssig karakter i forbindelse med  

 AVS-Sekretariatet, CIU og TCL og disse institutioners personale en passende  

 behandling.
BILAG LXXII Erklæring fra medlemsstaterne ad protokol nr. 3 I overensstemmelse med deres respektive regler på området, navnlig  

 vedrørende visa, bestræber medlemsstaterne sig på at gøre det lettere for  

 AVS-diplomater, der er akkrediteret ved Fællesskabet, de medarbejdere ved  

 AVS-Sekretariatet, der er nævnt i artikel 7 i protokol nr. 3, og hvis navne  

 og stilling meddeles i henhold til artikel 9, samt AVS-medarbejdere ved CIU  

 og TCL at rejse på medlemsstaternes respektive områder i embeds medfør.
BILAG LXXIII Fælleserklæring ad protokol nr. 3 om Kommissionens delegationer AVS-staterne indrømmer i overensstemmelse med deres respektive regler på  

 området Kommissionens delegationer privilegier og immuniteter svarende til  

 dem, der indrømmes diplomatiske missioner, således at de tilstrækkelig  

 effektivt kan udføre deres opgaver i henhold til konventionen.
BILAG LXXIV Fælleserklæring ad protokol nr. 5 De kontraherende parter er enige om, at artikel 1 i protokol nr. 5 ikke er  

 til hinder for, at Fællesskabet, efter i fuldt omfang at have rådført sig med  

 AVS-staterne, opstiller fælles regler for bananer, såfremt ingen AVS-stat,  

 der er traditionel leverandør til Fællesskabet, stilles ringere end tidligere  

 eller i øjeblikket for så vidt angår den pågældende stats adgang til  

 Fællesskabet og dens fordele i Fællesskabet.
 Dersom der indtræffer større ændringer inden for denne sektor i  

 Fællesskabet, bortset fra en naturlig nedgang i forbruget af bananer som  

 følge af gennemførelsen af det europæiske enhedsmarked, giver Fællesskabet  

 tilsagn om at rådføre sig med de traditionelle bananleverandører på baggrund  

 af denne nye situation for at sikre samtlige legitime interesser for denne  

 protokols parter.
BILAG LXXV Erklæring fra Fællesskabet ad protokol nr. 5 (Geografisk anvendelsesområde: Haiti og Den Dominikanske Republik) I protokol nr. 5 og fælleserklæringen dertil refereres der udtrykkeligt  

 til AVS-stater, der er traditionelle leverandører til Fællesskabet.
Formålet  

 med protokollen og erklæringen er at sikre, at visse AVS-stater, der i  

 øjeblikket nyder særlige fordele på fællesskabsmarkedet, kan bevare disse  

 fordele.
 Da de nye AVS-stater, der er part i konventionen, ikke i øjeblikket  

 eksporterer til Fællesskabet, betragtes de således ikke som traditionelle  

 leverandører.
BILAG LXXVI Fælleserklæring ad protokol nr. 6 1. Såfremt der indføres en fælles markedsordning for alkohol, forpligter  

 Fællesskabet sig til at rådføre sig med de traditionelle romeksporterende  

 lande med henblik på at beskytte deres interesser under skiftende  

 markedsvilkår.
 2. Hvis der sker større forandringer, ud over et naturligt fald i  

 romforbruget, på fællesskabsmarkedet for rom som følge af Fællesskabets  

 udvidelse, forpligter Fællesskabet sig til at føre samråd med de  

 traditionelle romeksporterende lande på baggrund af den nye situation med  

 henblik på at beskytte de traditionelle leverandørers interesser.
 3. Medlemsstaterne forpligter sig til at sørge for, at de nationale  

 myndigheder ikke anvender deres licensordning på en sådan måde, at den kan  

 hindre importen af de mængder rom, der er fastsat i artikel 2, litra a).
4. De kontraherende parter konstaterer, at Fællesskabet har accepteret  

 bestemmelserne i artikel 4 på betingelse af, a) at alle AVS-stater, der ønsker at blive omfattet af disse bestemmelser,  

 lader deres nationale vejledende programmer omfatte passende projekter til  

 fremme af romsalget:
 b) at Fællesskabets tilslutning ikke berører medlemsstaternes lovgivning  

 vedrørende alkoholreklamer.
BILAG LXXVII Fælleserklæring ad protokol nr. 7 Hvis en AVS-stat, som ikke er omfattet af protokollen om oksekød, er i  

 stand til at eksportere til Fællesskabet, vil denne stats problem blive  

 behandlet i det relevante organ.
BILAG LXXVIII Erklæring fra Fællesskabet ad protokol nr. 7 I den samlede mængde i protokol nr. 7 er der ikke taget hensyn til  

 Namibias eventuelle tiltrædelse af konventionen.
Hvis dette sker, vil  

 Fællesskabet se velvilligt på en løsning, der er tilfredsstillende for begge  

 parter og ikke rører ved de af denne protokol allerede omfattede AVS-staters  

 interesser.
PROTOKOL VEDRØRENDE UNDERTEGNELSEN AF FJERDE AVS/EØF-KONVENTION ACP/ Fait a Lome, le 15 decembre 1989 Done at Lome, 15 December 1989 PROCES-VERBAL de signature de la quatrieme Convention ACP-CEE M I N U T E S of the signing of the fourth ACP-EEC Convention Les plenipotentiaires des Etats ACP, des Communautes europeennes et des  

 Etats membres de celles-ci ont procede ce jour a la signature de la quatrieme  

 Convention ACP-CEE et de l'Acte final correspondant.
 A cette occasion, il a ete convenu entre la Communaute economique  

 europeenne et les Etats ACP d'annexer au present proces-verbal les  

 declarations ci-jointes.
 The plenipotentiaries of the ACP States, of the European Communities and  

 of the Member States of the Communities today signed the fourth ACP-CEE  

 Convention and the Final Act thereto.
 On this occasion, the European Economic Community and the ACP States  

 agreed to annex to these Minutes the following declarations.
Au nom du Conseil Au nom du Conseil des ministres des Communautes europeennes des Etats d'Afrique, des Caraibes et du  

 Pacifique For the Council For the Council of Ministers of the European Communities of the African, Caribbean and Pacific States BILAG I Fælleserklæring om traditionelt fiskeri I de bilaterale forhandlinger mellem en AVS-stat og Fællesskabet er en af  

 de faktorer, der skal tages i betragtning, det traditionelle fiskeri, som  

 skibe, der fører en fællesskabsmedlemsstats flag, udøver i øjeblikket eller  

 har udøvet i den seneste tid, og den fælles betydning af en udvikling af nye  

 fiskeaktiviteter i fremtiden.
BILAG II Fælleserklæring ad den til slutakten knyttede fælleserklæring om samarbejdet mellem AVS-staterne og de omkringliggende oversøiske lande og territorier og franske oversøiske departementer Fortolkningen af fjerde afsnit i fælleserklæringen om samarbejdet mellem  

 AVS-staterne og de omkringliggende OLT og OD indebærer ikke, at der for  

 AVS-staterne opstår forpligtelser ud over dem, som påhviler dem inden for  

 rammerne af konventionen.
BILAG III Erklæring fra Fællesskabet ad artikel 168, stk. 2, vedrørende  

 handelssamarbejde For så vidt angår de landbrugsprodukter, for hvilke AVS-staterne under  

 forhandlingerne har indgivet anmodninger om præferenceadgang, accepterer  

 Fællesskabet at behandle hver enkelt begrundet anmodning, der indgives efter  

 konventionens undertegnelse, på baggrund af bestemmelserne i artikel 168,  

 stk. 2, litra c).
BILAG IV Erklæring fra Fællesskabet om handelssamarbejde Fællesskabet erklærer, at Mauritius' anmodning vedrørende import af  

 hvedeklid til departementet Reunion vil blive behandlet med velvilje som led  

 i gennemførelsen af Fællesskabets POSEIDOM-program og det regionale  

 handelssamarbejde.
BILAG V Erklæring fra Fællesskabet om handelssamarbejde Fællesskabet bekræfter, at de nationale kvantitative restriktioner, der  

 gælder i henhold til konventionens artikel 169, stk. 2, og artikel 22 i  

 forordning (EØF) nr. 1035/72 af 18. maj 1972, ophæves for følgende produkt  

 med oprindelse i AVS-staterne:
KN-kode Produkt ex 07 08 20 Bønner BILAG VI Erklæring fra Fællesskabet om handelssamarbejde Fællesskabet bekræfter, at den fordeling i nationale kvoter af det  

 fællesskabskontingent for rom, der er åbnet i henhold til protokol nr. 6,  

 gradvis vil blive afskaffet efter følgende tidsplan:
- produktionsåret juli 1990 - juni 1991: EØF-reserve: 40% af kontingentet - produktionsåret juli 1991 - juni 1992: EØF-reserve: 60% af kontingentet - produktionsåret juli 1992 - december 1992: EØF-reserve: 80% af  

 kontingentet - 1. januar 1993: afskaffelse af de nationale kvoter BILAG VII Fælleserklæring ad artikel 9 i og bilag XXVIII til anden AVS/EØF-konvention De kontraherende parter noterer sig, at følgende erklæring, der er knyttet  

 som bilag til aftalen om Republikken Zimbabwes tiltrædelse af anden  

 AVS/EØF-konvention, fortsat har gyldighed:
 »Under henvisning til artikel 9 i anden AVS/EØF-konvention og til  

 erklæringen i bilag XXVIII til konventionen godkender Fællesskabet, og  

 erklærer Zimbabwes regering:
 - at hvis Zimbabwe overvejer at foretage ændringer i sin toldtarif og i  

 sine præferenceordninger med industrialiserede tredjelande, indleder  

 Zimbabwes regering straks konsultationer med Fællesskabet vedrørende sine  

 planer:
 - at Zimbabwes regering og Fællesskabet straks indleder konsultationer  

 efter anmodning fra en af parterne, når den præferencebehandling, der  

 indrømmes et andet industrialiseret land, kan anses for at indebære en mindre  

 gunstig behandling af Fællesskabets udførsel.«.
BILAG VIII STABEX Fælleserklæring om det første kalenderår, hvor ordningen finder anvendelse De kontraherende parter er enige om, at det første anvendelsesår for den i  

 artikel 186-212 omhandlede ordning for stabilisering af eksportindtægterne er  

 det kalenderår, hvor konventionen faktisk træder i kraft.
Såfremt tidsplanen  

 for ikraftsættelsen kræver det, vil der dog blive truffet alle nødvendige  

 foranstaltninger for at sikre, at ordningen kan anvendes første kalenderår,  

 hvor forholdene tillader det.
BILAG I INTERN FINANSIERINGSAFTALE REPRÆSENTANTERNE FOR MEDLEMSSTATERNES REGERINGER, FORSAMLET I RÅDET, ER - under henvisning til Traktaten om Oprettelse af Det Europæiske Økonomiske  

 Fællesskab, i det følgende benævnt »Traktaten«, og ud fra følgende betragtninger:
I fjerde AVS/EØF-konvention, undertegnet i Lome den 15. december 1989, i  

 det følgende benævnt »konventionen«, er det samlede beløb for  

 Fællesskabets bistand til AVS-staterne fastsat til 12 000 millioner ecu for  

 perioden 1990-1995; repræsentanterne for medlemsstaternes regeringer, forsamlet i Rådet, er  

 blevet enige om, at beløbet for den bistand, der afholdes over Den Europæiske  

 Udviklingsfond, og som er bestemt til de oversøiske lande og territorier, der  

 er omfattet af bestemmelserne i Traktatens fjerde del, i det følgende benævnt  

 »lande og territorier«, fastsættes til 140 millioner ecu; det er  

 ligeledes fastsat, at Den Europæiske Investeringsbank, i det følgende benævnt  

 »Banken«, over sine egne midler kan yde finansiering i landene og  

 territorierne med op til 25 millioner ecu; ecuen, som benyttes ved anvendelsen af denne aftale, er defineret i Rådets  

 forordning (EØF) nr. 1971/89 af 19. juni 1989 vedrørende ændring af artikel 1  

 i forordning (EØF) nr. 3180/78 eller i givet fald i en senere rådsforordning  

 om sammensætningen af ecuen; med henblik på iværksættelsen af konventionen og afgørelsen vedrørende  

 landene og territorierne, i det følgende benævnt »afgørelsen«, bør  

 der oprettes en syvende europæisk udviklingsfond og fastsættes nærmere  

 bestemmelser for tildelinger af midler samt for medlemsstaternes bidrag  

 dertil; der bør fastsættes regler for forvaltningen af det finansielle samarbejde,  

 fastlægges en procedure for programmering, undersøgelse og godkendelse af  

 bistanden og fastsættes nærmere bestemmelser for tilsyn med anvendelsen af  

 bistanden; der bør nedsættes et udvalg af repræsentanter for medlemsstaternes  

 regeringer under Kommissionen, og et lignende udvalg under Banken; det er  

 nødvendigt at sikre, at der er samklang mellem Kommissionens og Bankens  

 arbejde med henblik på gennemførelsen af konventionen og de tilsvarende  

 bestemmelser i afgørelsen; det er derfor ønskeligt, at sammensætningen af  

 udvalgene under henholdsvis Kommissionen og Banken i videst muligt omfang  

 bliver den samme; Rådet har den 5. juni 1984 og 16. maj 1989 vedtaget en resolution om  

 samordning af samarbejdspolitikken og samarbejdsforanstaltningerne inden for  

 Fællesskabet; samt efter høring af Kommissionen - BLEVET ENIGE OM FØLGENDE BESTEMMELSER:
KAPITEL I ARTIKEL 1 1. Medlemsstaterne opretter en syvende europæisk udviklingsfond (1990), i  

 det følgende benævnt »fonden«.
 2. a) Der tildeles fonden et beløb på 10 940 mio. ecu, hvortil  

 medlemsstaterne bidrager efter følgende fordelingsnøgle: Belgien 433,234 mio.  

 ecu Danmark 227,032 - - Forbundsrepublikken Tyskland 2 840,480 - - Grækenland  

 133,920 - - Spanien 644,999 - - Frankrig 2 665,892 - - Irland 60,0325 - -  

 Italien 1 417,772 - - Luxembourg 20,7385 - - Nederlandene 609,120 - -  

 Portugal 96,140 - - Det Forenede Kongerige 1 790,640 - - b) Fordelingen i  

 litra a) kan ændres ved enstemmig afgørelse truffet af Rådet, hvis en ny stat  

 tiltræder Fællesskabet.
ARTIKEL 2 1. Det i artikel 1 nævnte beløb fordeles således:
a) 10 800 mio. ecu til AVS-staterne, heraf i) 7 995 mio. ecu i form af gavebistand, hvoraf 1 150 mio. ecu specifikt  

 forbeholdes støtte til strukturtilpasning ii) 825 mio. ecu i form af risikovillig kapital iii) 1 500 mio. ecu i form af overførsler i henhold til konventionens  

 tredje del, afsnit II, kapitel 1 iv) 480 mio. ecu i form af en særlig finansieringsfacilitet i medfør af  

 konventionens tredje del, afsnit II, kapitel 3; b) 140 mio. ecu til landene og territorierne, heraf:
i) 106,5 mio. ecu i form af gavebistand; ii) 25 mio. ecu i form af risikovillig kapital; iii) 2,5 mio. ecu i form af en særlig finansieringsfacilitet i henhold til  

 afgørelsens bestemmelser vedrørende mineprodukter; iv) 6 mio. ecu i form af overførsler til landene og territorierne i  

 henhold til afgørelsens bestemmelser vedrørende ordningen til stabilisering  

 af eksportindtægterne.
 2. Hvis et land eller territorium, der er blevet uafhængigt, tiltræder  

 konventionen, nedsættes beløbene i stk. 1, litra b), nr. i), ii) og iii), og  

 beløbene i stk. 1 litra a), forhøjes tilsvarende af Rådet, der træffer  

 afgørelse med enstemmighed på forslag af Kommisionen.
 I så fald vil det pågældende land fortsat kunne komme i betragtning ved  

 fordelingen af beløbet i stk. 1, litra b), nr. iv), men efter  

 forvaltningsreglerne i konventionens tredje del, afsnit II, kapitel 1.
ARTIKEL 3 Til det beløb, der er fastsat i artikel 1, lægges lån på indtil 1 225 mio.  

 ecu, som Banken yder af sine egne midler på betingelser, som den fastsætter i  

 overensstemmelse med sine vedtægter.
 Af disse lån anvendes:
a) indtil 1 200 mio. ecu til finansieringstransaktioner, der skal  

 gennemføres i AVS-staterne, og b) indtil 25 mio. ecu til finansieringstransaktioner, der skal gennemføres  

 i landene og territorierne.
ARTIKEL 4 Til finansiering af de rentegodtgørelser, som er nævnt i konventionens  

 artikel ... og i de tilsvarende bestemmelser i afgørelsen, afsættes der et  

 maksimumsbeløb på 280 mio. ecu af den gavebistand, der er fastsat i artikel  

 2, stk. 1, litra a), nr. i), og et maksimumsbeløb på 6 mio. ecu af den  

 gavebistand der er fastsat i artikel 2, stk. 1, litra b), nr. i). Den del af  

 disse beløb, der ikke er anvendt ved udløbet af perioden for ydelse af lån  

 fra Banken, bliver igen disponibel som gavebistand.
 Rådet kan på forslag af Kommisionen, udarbejdet i forståelse med Banken,  

 træffe enstemmig afgørelse om forhøjelse af dette loft.
ARTIKEL 5 Alle finansielle transaktioner til fordel for AVS-staterne og landene og  

 territorierne i overensstemmelse med konventionen og afgørelsen bortset fra  

 lån, som Banken yder af sine egne midler, gennemføres på betingelserne i  

 denne aftale og konteres under fonden.
ARTIKEL 6 1. Kommisionen udarbejder og meddeler hvert år inden den 1. oktober Rådet  

 et overslag over de betalinger, der skal foretages i det følgende regnskabsår  

 samt en forfaldsplan for indkaldelse af bidrag, under hensyn til Bankens  

 overslag over de transaktioner, som den står for.
Rådet træffer afgørelse med  

 kvalificeret flertal, jf. artikel 21, stk. 4. De nærmere bestemmelser for  

 medlemsstaternes indbetaling af bidragene fastsættes i den finansforordning,  

 der er nævnt i artikel 32.
 2. Sammen med de årlige overslag over bidragene, som Kommissionen skal  

 forelægge Rådet, forelægger den sit overslag over udgifterne, herunder dem,  

 der vedrører de tidligere konventioner, for hvert af de fire år, der følger  

 efter det år, som indkaldelsen af bidrag vedrører.
 3. Hvis bidragene ikke er tilstrækkelige til at dække fondens faktiske  

 behov i det pågældende regnskabsår, forelægger Kommissionen forslag om  

 supplerende indbetalinger for Rådet, der så hurtigt som muligt træffer  

 afgørelse med kvalificeret flertal, jf. artikel 21, stk. 4.
ARTIKEL 7 1. Fondens eventuelle overskydende midler anvendes, indtil de er opbrugt,  

 efter samme regler som i konventionen, i afgørelsen og i denne aftale.
 2. Ved udløbet af denne aftale er medlemsstaterne fortsat forpligtet til  

 på betingelserne i artikel 6 og i finansforordningen, jf. artikel 32, at  

 indbetale den del af deres bidrag, der endnu ikke er indkaldt.
ARTIKEL 8 1. I forhold til deres andel i Bankens kapital forpligter medlemsstaterne  

 sig til, idet de giver afkald på beneficium ordinis, som kautionister over  

 for Banken at hæfte for alle finansielle forpligtelser for låntagerne i  

 medfør af de kontrakter, der indgås af Banken om udlån af dens egne midler i  

 medfør af såvel artikel 1 i den finansprotokol, der er knyttet som bilag til  

 konventionen, og de tilsvarende bestemmelser i afgørelsen som i givet fald  

 konventionens artikel 104 og 109.
 2. Denne kaution er begrænset til 75% af det samlede beløb, for hvilket  

 Banken har åbnet kreditter i medfør af samtlige lånekontrakter; den gælder  

 for dækning af enhver risiko.
 3. For så vidt angår de finansielle forpligtelser efter konventionens  

 artikel 104 og 109, og uden at dette i øvrigt berører den samlede garanti,  

 der er nævnt i stk. 1 og 2, kan medlemsstaterne på Bankens anmodning i  

 særlige tilfælde hæfte som kautionister over for denne for en procentdel, der  

 er større end 75%, og som kan gå helt op til 100% af det beløb, for hvilket  

 Banken har åbnet kreditter i medfør af de tilsvarende lånekontrakter.
 4. Medlemsstaternes forpligtelser efter stk. 1, 2 og 3 skal gøres til  

 genstand for kautionskontrakter mellem hver af medlemsstaterne og Banken.
ARTIKEL 9 1. Indbetalinger til Banken i forbindelse med de lån på særlige vilkår,  

 der er ydet AVS-staterne og landene og territorierne samt de oversøiske  

 franske departementer efter den 1. juni 1964, samt provenuer og indtægter fra  

 de transaktioner med risikovillig kapital, der er foretaget efter den 1.  

 februar 1971 til fordel for disse stater, lande, territorier og  

 departementer, tilfalder medlemsstaterne i forhold til deres bidrag til  

 fonden, hvorfra disse beløb hidrører, medmindre Rådet på forslag af  

 Kommissionen enstemmigt beslutter at henlægge dem som reserve eller anvende  

 dem til andre transaktioner.
 Bankens provision for administration af de lån og transaktioner, der er  

 nævnt i første afsnit, fratrækkes forlods de pågældende beløb.
 2. Med forbehold af konventionens artikel 192 krediteres renteindtægter  

 fra midler, der er deponeret hos de udbetalende myndigheder i Europa, jf.  

 konventionens artikel 319, stk. 4, en konto, der åbnes i Kommissionens navn.
Disse indtægter anvender Kommissionen efter udtalelse fra EUF-Udvalget,  

 der træffer afgørelse med kvalificeret flertal, til - dækning af administrative og finansielle udgifter ved forvaltningen af  

 EUFs finanser; - undersøgelser eller sagkyndige vurderinger til et begrænset beløb og af  

 kort varighed, navnlig for at styrke sin egen kapacitet med hensyn til  

 analyse, bestemmelse og formulering af strukturtilpasningspolitikkerne.
KAPITEL II ARTIKEL 10 1. Med forbehold af artikel 22, 23 og 24 og med forbehold af Bankens  

 beføjelser med hensyn til administration af visse former for bistand,  

 administreres fonden af Kommissionen efter de nærmere bestemmelser, der er  

 fastsat i finansforordningen, jf. artikel 32.
 2. Med forbehold af artikel 28 og 29 administreres den risikovillige  

 kapital og de rentegodtgørelser, som finansieres over fondens midler, på  

 Fællesskabets vegne af Banken i overensstemmelse med dennes vedtægter og  

 efter de nærmere bestemmelser, der er fastsat i finansforordningen, jf.  

 artikel 32.
ARTIKEL 11 Kommissionen drager omsorg for gennemførelsen af den bistandspolitik, som  

 fastlægges af Rådet, og af de generelle retningslinjer for det samarbejde med  

 henblik på udviklingsfinansiering, som fastlægges af AVS/EØF-Ministerrådet i  

 medfør af konventionens artikel 325.
ARTIKEL 12 1. Kommissionen og Banken giver regelmæssigt hinanden oplysning om de  

 ansøgninger om finansiering, som de modtager, samt om de indledende  

 kontakter, som AVS-staterne, landene og territorierne eller andre  

 bistandsberettigede efter konventionens artikel 230 og de tilsvarende  

 bestemmelser i afgørelsen gennem deres kompetente instanser har optaget med  

 Kommissionen og Banken forud for forelæggelsen af deres ansøgninger.
2. Kommissionen og Banken holder gensidigt hinanden underrettet om  

 forløbet af gennemgangen af finansieringsansøgningerne.
De udveksler alle  

 generelle oplysninger med henblik på at harmonisere procedurerne i  

 forbindelse med forvaltningen og de retningslinjer, der skal lægges til grund  

 ud fra et udviklingspolitisk synspunkt, samt bedømmelsen af ansøgningerne.
ARTIKEL 13 1. Kommissionen gennemgår de projekter og programmer, som i medfør af  

 konventionens artikel 233 og de tilsvarende bestemmelser i afgørelsen kan  

 finansieres ved gavebistand over fondens midler.
 Kommissionen gennemgår ligeledes de anmodninger om overførsler, der  

 forelægges i medfør af konventionens tredje del, afsnit II, kapitel 1, og de  

 tilsvarende bestemmelser i afgørelsen, samt de projekter og programmer, der i  

 medfør af konventionens tredje del, afsnit II, kapitel 3, og de tilsvarende  

 bestemmelser i afgørelsen kan omfattes af den særlige finansieringsfacilitet.
 2. Banken gennemgår de projekter og programmer, som i medfør af dens  

 vedtægter og konventionens artikel 233 og 236 og de tilsvarende bestemmelser  

 i afgørelsen kan finansieres ved lån over dens egne midler, med  

 rentegodtgørelse, eller ved risikovillig kapital.
 3. Produktive projekter og programmer henhørende under industri,  

 agroindustri, turisme, minedrift, energi samt transport og telekommunikation  

 i forbindelse med disse sektorer, forelægges Banken, der undersøger, om de  

 kan omfattes af en af de former for bistand, som Banken administrerer.
 4. Såfremt det under Kommissionens eller Bankens forundersøgelse af et  

 projekt eller program viser sig, at dette ikke finansieres ved en af de  

 former for bistand, som administreres af vedkommende institution, fremsendes  

 disse anmodninger til den anden institution, efter at den eventuelle modtager  

 er blevet underrettet.
ARTIKEL 14 Med forbehold af de generelle bemyndigelser, som Banken modtager fra  

 Fællesskabet, til at inddrive afdrag og renter af lån på særlige vilkår samt  

 i forbindelse med transaktioner i henhold til den særlige  

 finansieringsfacilitet i de foregående konventioner, varetager Kommissionen  

 på Fællesskabets vegne den finansielle gennemførelse af transaktionerne over  

 fondens midler i form af gavebistand, overførsler eller den særlige  

 finansieringsfacilitet; den foretager udbetalingerne i overensstemmelse med  

 finansforordningen, jf. artikel 32.
ARTIKEL 15 1. Banken varetager på Fællesskabets vegne den finansielle gennemførelse  

 af transaktionerne over fondens midler i form af risikovillig kapital.
I  

 disse tilfælde optræder Banken på Fællesskabets vegne og på dettes risiko.  

 Fællesskabet er indehaver af alle hermed forbundne rettigheder, herunder som  

 fordringshaver eller ejer.
 2. Banken varetager den finansielle gennemførelse af transaktionerne i  

 form af lån over dens egne midler og med rentegodtgørelse over fondens  

 midler.
ARTIKEL 16 Til virkeliggørelse af konventionens mål vedrørende finansiering og  

 investeringsbistand anvendes en væsentlig del af den risikovillige kapital  

 til investeringsbistand i den private sektor, navnlig til små og mellemstore  

 virksomheder.
KAPITEL III ARTIKEL 17 1. For at sikre, at der bliver sammenhæng mellem samarbejdsaktionerne, og  

 at disse i højere grad kommer til at supplere medlemsstaternes bilaterale  

 bistand, giver Kommissionen medlemsstaterne og deres repræsentanter på stedet  

 oplysninger om projekterne, så snart afgørelsen om at indlede  

 identifikationsforundersøgelsen er truffet.
 2. Medlemsstaterne tilsender for deres vedkommende regelmæssigt  

 Kommissionen en ajourført oversigt over den udviklingsbistand, de har ydet  

 eller påtænker at yde.
 3. Medlemsstaterne og Kommissionen udveksler ligeledes i forbindelse med  

 arbejdet i EUF-Udvalget de oplysninger, de ligger inde med om bilateral,  

 regional eller multilateral bistand, der fra anden side er eller påtænkes  

 bevilget AVS-staterne.
4. Banken giver regelmæssigt medlemsstaternes og Kommissionens  

 repræsentanter personligt fortrolig meddelelse om de projekter til fordel for  

 AVS-staterne, som den påtænker at forundersøge ARTIKEL 18 1. Den i konventionens artikel 281 nævnte programmering foretages i hver  

 AVS-stat under Kommissionens ansvar i samarbejde med Banken.
 2. Med henblik på at forberede programmeringen foretager Kommissionen i  

 samråd med medlemsstaterne, navnlig dem, der er repræsenteret på stedet, og  

 sammen med Banken en økonomisk analyse af hver AVS-stat for således at  

 klarlægge hindringerne for udviklingen samt vurdere, hvilke ændringer der på  

 den baggrund må foretages.
 3. Denne analyse vedrørende desuden de sektorer, hvor Fællesskabet gør en  

 særlig aktiv indsats, samt dem, hvor en fællesskabsbistand eventuelt kan  

 komme på tale, idet der tages hensyn til sektorernes indbyrdes  

 afhængighedsforhold og til en indgående evaluering af den hidtil ydede  

 fællesskabsbistand og de erfaringer, der er gjort i forbindelse hermed.
 4. Den dækker ligeledes omfanget og effektiviteten af de reformer, som den  

 pågældende stat har gennemført eller planlagt på det makroøkonomiske eller  

 sektorbestemte plan, samt dens finansieringsbehov, med særligt henblik på  

 iværksættelsen af bestemmelserne i konventionens tredje del, afsnit III,  

 kapitel 2, afdeling 3, om støtte til strukturtilpasningen.
 5. På grundlag af denne analyse og af den pågældende AVS-stats forslag,  

 finder der i medfør af konventionens artikel 282 udveksling af synspunkter  

 sted mellem denne stat, Kommissionen og Banken for den dels vedkommende, der  

 berører den, med henblik på at fastlægge det vejledende program for  

 fællesskabsbistanden.
ARTIKEL 19 1. Inden Kommissionen, Banken for den dels vedkommende, der berører den,  

 og den pågældende stat fastlægger det vejledende program, jf. konventionens  

 artikel 281, udarbejder Kommissionen i samarbejde med Banken for hvert land  

 et kortfattet dokument, der indeholder konklusionerne af det forberedende  

 programmeringsarbejde, og hvori der gøres rede for, hvilke sektorer  

 fællesskabsbistanden vil blive koncentreret om, hvilke foranstaltninger der  

 skal træffes med henblik på at opfylde de målsætninger, der er fastsat for  

 disse områder, samt i givet fald, hvorvidt den pågældende stat er berettiget  

 til at få del i tilpasningsstøtten, og hovedlinjerne i Fællesskabets bistand.
 Dette dokument behandles af repræsentanterne for medlemsstaterne, for  

 Kommissionen og for Banken i EUF-Udvalget, jf. artikel 21, med henblik på at  

 vurdere den generelle ramme for Fællesskabets samarbejde med hver AVS-stat og  

 så vidt muligt at sikre sammenhæng og komplementaritet mellem Fællesskabets  

 og medlemsstaternes bistand.
 Så hurtigt som muligt efter denne behandling fastlægger Kommissionen,  

 Banken, for den dels vedkommende, der berører den, og den pågældende stat et  

 vejledende program.
 2. Det vejledende program for fællesskabsbistanden for hver AVS-stat  

 sendes til medlemsstaterne for at muliggøre en udveksling af synspunkter  

 mellem repræsentanterne for medlemsstaterne, for Kommissioen og for Banken.  

 Denne udveksling af synspunkter finder sted, hvis en eller flere  

 medlemsstater anmoder derom.
 3. Bestemmelserne i artikel 18 og 19 om programmeringen på nationalt plan  

 finder tilsvarende anvendelse på programmeringen på regionalt plan på  

 grundlag af bestemmelserne i konventionens artikel 160.
ARTIKEL 20 1. Konventionens bestemmelser om tilpasningsstøtte gennemføres på grundlag  

 af følgende principper:
a.
Kommissionen vurderer efter en analyse af situationen i de pågældende  

 stater ud fra en undersøgelse, der er foretaget på grundlag af de  

 indikatorer, der er nævnt i konventionens artikel 246, omfanget og  

 effektiviteten af de reformer, der er indledt eller planlagt på de områder,  

 der er omfattet af denne artikel og navnlig den monetære politik, budget- og  

 skattepolitikken.
b.
Støtten til strukturtilpasning skal være direkte forbundet med de  

 aktioner og foranstaltninger, som den pågældende stat iværksætter under  

 hensyn til denne tilpasning.
c.
De fremgangsmåder, der gælder for tildeling af kontrakter, skal være  

 tilstrækkelig smidige til at kunne tilpasses de normale administrative og  

 handelsmæssige procedurer i de pågældende AVS-stater.
d.
I hvert enkelt program for strukturtilpasningsstøtte fastsættes for  

 importen ordningen for indgåelse af kontrakter og i denne forbindelse  

 værdierne pr. ordre for de tre udbudsformer, jf. dog litra c):
- internationalt udbud; - begrænset udbud; - underhåndsaftaler.
 I forbindelse med statens og den halvoffentlige sektors import vil de  

 sædvanlige procedurer for offentlige kontrakter dog blive fulgt.
e.
På den pågældende AVS-stats anmodning og efter samråd med denne vil der  

 blive stillet faglig bistand til rådighed for det AVS-organ, der har ansvaret  

 for programmets gennemførelse.
Kommissionen sørger ved forhandlinger om den faglige bistand for, at denne  

 får ansvaret for - at kontrollere programmets operationelle gennemførelse; - at sikre, at importen sker på de bedste kvalitet/prisvilkår, efter at  

 der er indhentet så mange tilbud som muligt fra AVS- og EØF-leverandører; - at rådgive importørerne, hver gang dette er teknisk muligt og økonomisk  

 berettiget, for at udvide deres markeder.
 Denne faglige bistand kan i givet fald hjælpe importørerne, hvis de ønsker  

 det, med at samle deres ordrer, når de varer, der skal importeres, er  

 ensartede, og således opnå et bedre kvalitet/prisforhold.
2. Kommissionen underretter så ofte som nødvendigt og mindst een gang om  

 året medlemsstaterne om gennemførelsen af tilpasningsstøtteprogrammerne og om  

 ethvert problem, der måtte forekomme med hensyn til bibeholdelse af retten  

 til bistand.
Denne underretning, der omfatter alle de nødvendige oplysninger,  

 herunder statistiske, skal særlig vedrøre spørgsmålet om den  

 tilfredsstillende anvendelse af den aftale, der er indgået med det AVS-organ,  

 der er ansvarligt for programmets gennemførelse, herunder bestemmelserne  

 vedrørende indhentning af tilbud, jf. stk. 1, litra e), andet led.
På  

 grundlag af disse oplysninger, af importprogrammernes afvikling og af  

 koordinationen med de øvrige bistandsydere kan Rådet på forslag af  

 Kommisionen tilpasse de nærmere bestemmelser for iværksættelsen af disse  

 programmer, således som de er fastlagt i stk. 1.
KAPITEL IV ARTIKEL 21 1. Der nedsættes under Kommisionen med henblik på de midler, den  

 forvalter, et udvalg bestående af repræsentanter for medlemsstaternes  

 regeringer, i det følgende benævnt »EUF-Udvalget«.
 En repræsentant for Kommissionen er formand for EUF-Udvalget; Kommissionen  

 varetager dets sekretariatsforretninger.
 En repræsentant for Banken deltager i udvalgets arbejde.
 2. Rådet vedtager med enstemmighed EUF-Udvalgets forretningsorden.
3. Medlemsstaternes stemmer i EUF-Udvalget tildeles følgende vægt: Belgien  

 8 Danmark 5 Forbundsrepublikken Tyskland 52 Grækenland 4 Spanien 13 Frankrig  

 49 Irland 2 Italien 26 Luxembourg 1 Nederlandene 12 Portugal 3 Det Forenede  

 Kongerige 33 4. EUF-Udvalget udtaler sig med et kvalificeret flertal på 133 stemnmer  

 med positive stemmer fra mindst 6 medlemsstater.
 5. Vægtfordelingen i stk. 3 og det kvalificerede flertal i stk. 4 kan  

 ændres af Rådet ved enstemmig afgørelse i det tilfælde, der er nævnt i  

 artikel 1, stk. 2, litra b).
ARTIKEL 22 1. EUF-Udvalget koncentrerer sit arbejde om substansproblemerne i  

 samarbejdet med hvert enkelt land og søger at opnå en hensigtsmæssig  

 samordning af Fællesskabets og dets medlemsstaters holdninger og aktioner med  

 henblik på at sikre sammenhæng og komplementaritet.
 2. Udvalget har opgaver på tre niveauer:
- programmering af fællesskabsbistanden; - opfølgning af iværksættelse af fællesskabsbistanden; - beslutningsprocessen.
ARTIKEL 23 For så vidt angår programmeringsstadiet har den behandling, der er nævnt i  

 artikel 19, til formål at skabe den ønskede enighed mellem Kommissionen og  

 medlemsstaterne.
Denne behandling finder sted i EUF-Udvalget og vedrører:
- den generelle ramme for Fællesskabets samarbejde med en enkelte  

 AVS-stat, herunder den eller de målsektorer, der er udpeget, og de  

 foranstaltninger, der er planlagt for at nå opstillede mål for disse  

 sektorer, samt de generelle retningslinjer, der er opstillet for  

 iværksættelsen af det regionale samarbejde; - sammenhængen og komplementariteten mellem Fællesskabets og  

 medlemsstaternes bistand.
 Hvis det ikke er muligt at skabe den ovennævnte enighed, giver udvalget  

 ligeledes - efter anmodning fra en medlemsstat eller fra Kommissionen - sin  

 udtalelse med kvalificeret flertal ifølge de nærmere bestemmelser, der er  

 fastsat i artikel 21.
ARTIKEL 24 Hvad angår overvågningen af samarbejdets iværksættelse finder der  

 drøftelser sted i EUF-Udvalget om:
- de udviklingspolitiske problemer og ethvert problem af generel karakter,  

 som kan opstå ved iværksættelsen af de forskellige projekter eller  

 programmer, der finansieres over de midler, som Kommissionen forvalter, under  

 hensyn til medlemsstaternes erfaringer og foranstaltninger; - Fællesskabets og dets medlemsstaters holdning til den tilpasningsstøtte,  

 der ydes de pågældende stater; - undersøgelsen af de ændringer og tilpasninger, som kan forekomme  

 nødvendige i de vejledende programmer og i tilpasningsstøtten; - midtvejsrevisionen, som Kommissionen foretager af programmer i  

 forbindelse med programmeringen, eller når udvalget ellers måtte anmode herom  

 under godkendelsen af forslag; - evalueringer af Fællesskabets støtte, når den giver anledning til  

 spørgsmål vedrørende udvalgets arbejde.
ARTIKEL 25 1. For så vidt angår beslutningsprocessen afgiver EUF-Udvalget med  

 kvalificeret flertal, jf. artikel 21, udtalelse om:
a) hvorvidt AVS-staterne er berettiget til at få del i  

 strukturtilpasningsstøtten, bortset fra de tilfælde, hvor denne  

 bistandsberettigelse efter konventionens artikel 246, stk. 2, er automatisk, b) forslag vedrørende finansiering af projekter eller programmer til over  

 2 mio. ecu efter en skriftlig eller en normal procedure, for hvilken  

 betingelserne og de nærmere bestemmelser vil blive fastlagt i  

 forretningsordenen, jf. artikel 21, stk. 2, c) forslag vedrørende finansiering af tilpasningsstøtten eller den særlige  

 finansieringsfacilitet (SYSMIN), uanset beløbet, d) de periodiske finansieringsforslag, der fremsættes i medfør af artikel  

 9, stk. 2 (anvendelse af renter).
 2. Kommissionen har beføjelse til uden udtalelse fra udvalget at godkende  

 foranstaltninger til en værdi af under 2 mio. ecu.
3. I finansieringsforslagene skal der bl.a. gøres rede for projekterne  

 eller programmernes relevans i forhold til det eller de pågældende landes  

 udviklingsperspektiver og deres overensstemmelse med de af Fællesskabet  

 støttede sektorpolitikker eller makroøkonomiske politikker.
Der gøres  

 ligeledes rede for, hvorledes tidligere ydet fællesskabsbistand i samme  

 sektor er blevet anvendt i disse lande; såfremt der findes evalueringer af de  

 enkelte projekter i nævnte sektor, vedlægges disse.
 4. Med henblik på at fremme behandlingen kan finansieringsforslagene  

 angive samlede beløb, når det drejer sig om at finansiere:
a) uddannelse; b) mikroprojekter; c) handelsfremme; d) grupperede foranstaltninger af begrænset omfang inden for en afgrænset  

 sektor; e) fagligt samarbejde.
ARTIKEL 26 1. Såfremt EUF-Udvalget anmoder om væsentlige ændringer i et af de  

 forslag, der er nævnt i artikel 25, stk. 1, eller ikke afgiver positiv  

 udtalelse herom, hører Kommissionen repræsentanterne for den eller de  

 pågældende AVS-stater.
 Efter afslutningen af denne høring meddeler Kommissionen medlemsstaterne  

 resultaterne heraf på det følgende møde i EUF-Udvalget.
 2. Efter den i stk. 1 nævnte høring kan Kommissionen forelægge et  

 revideret eller udbygget forslag for EUF-Udvalget på et senere møde.
 3. Hvis EUF-udvalget bekræfter, at det ikke kan afgive positiv udtalelse,  

 meddeler Kommissionen dette til den eller de pågældende AVS-stater, som da  

 kan anmode om:
- enten at problemet forelægges AVS/EØF-Ministerudvalget, jf.  

 konventionens artikel 324, i det følgende benævnt »Udvalget for  

 Samarbejde med henblik på Udviklingsfinansiering«, eller - at det forelægges Fællesskabets beslutningstagende organer på  

 betingelserne i artikel 27, stk. 2.
ARTIKEL 27 1. De forslag, der er nævnt i artikel 25, stk. 1, forelægges sammen med  

 EUF-Udvalgets udtalelse til Kommissionens afgørelse.
 2. Hvis Kommissionen vedtager ikke at følge EUF-Udvalgets udtalelse, eller  

 hvis der ikke foreligger positiv udtalelse fra dette, skal den enten trække  

 finansieringsforslaget tilbage, eller så hurtigt som muligt forelægge sagen  

 for Rådet, som inden for en frist, der normalt ikke kan overstige to måneder,  

 træffer afgørelse på samme afstemningsbetingelser som EUF-Udvalget.
 I sidstnævnte tilfælde kan den pågældende AVS-stat i spørgsmål vedrørende  

 finansieringsforslag, hvis den ikke har besluttet at forelægge sagen for  

 Udvalget for Samarbejde med henblik på Udviklingsfinansiering, i  

 overensstemmelse med konventionens artikel 289, stk. 3, forelægge Rådet  

 enhver meddelelse, som den måtte anse som nødvendig for at supplere de  

 tidligere oplysninger, inden der træffes endelig afgørelse, og høres af  

 Rådets formand og dets medlemmer.
ARTIKEL 28 1. Der nedsættes under Banken et udvalg bestående af repræsentanter for  

 medlemsstaternes regeringer, i det følgende benævnt »Artikel  

 28-Udvalget«.
 Repræsentanten for den medlemsstat, som fører forsædet i Bankens  

 Styrelsesråd, er formand for Artikel 28-Udvalget; Banken varetager  

 sekretariatsforretningerne.
 En repræsentant for Kommissionen deltager i udvalgets arbejde.
 2. Rådet vedtager med enstemmighed udvalgets forretningsorden.
 3. I udvalget er vægtfordelingen af medlemsstaternes stemmer og det  

 kvalificerede flertal som angivet i artikel 21, stk. 3, 4, og 5.
ARTIKEL 29 1. Artikel 28-Udvalget afgiver med kvalificeret flertal udtalelse om de  

 ansøgninger om lån med rentegodtgørelse samt om de forslag om finansiering  

 ved risikovillig kapital, som forelægges det af Banken.
Kommissionens repræsentant kan under udvalgsmøderne forelægge  

 Kommissionens bedømmelse af disse forslag.
Denne bedømmelse vedrører  

 projekternes overensstemmelse med Fællesskabets politik for  

 udviklingsbistand, med målene i konventionen for samarbejdet med henblik på  

 udviklingsfinansiering og med de generelle retningslinjer, der er fastlagt af  

 AVS/EØF-Ministerrådet.
 Udvalget kan ligeledes på anmodning af Banken eller, med dennes samtykke,  

 af en eller flere medlemsstater drøfte generelle eller specifikke spørgsmål  

 vedrørende gennemførelsen af EIB-aktiviteter i AVS-lande samt spørgsmål som  

 følge af evalueringerne af Bankens aktiviteter, jf. artikel 30, stk. 6.
 2. I det dokument, som Banken forelægger udvalget, skal der bl.a. gøres  

 rede for projektets stilling inden for rammerne af det eller de pågældende  

 landes udviklingsperspektiver, og dokumentet skal i givet fald indeholde en  

 oversigt over den af Fællesskabet bevilgede bistand, som skal tilbagebetales,  

 situationen med hensyn til Fællesskabets kapitalinteresser og endvidere over  

 den anvendelse, der er gjort af tidligere bistand inden for samme sektor;  

 hvis der findes evalueringer af de enkelte projekter i nævnte sektor,  

 vedlægges disse.
 3. Afgiver udvalget positiv udtalelse om en ansøgning om lån med  

 rentegodtgørelse, forelægges ansøgningen sammen med udvalgets begrundede  

 udtalelse og i givet fald den af Kommissionens repræsentant afgivne  

 bedømmelse til afgørelse i Bankens Bestyrelse, der udtaler sig i  

 overensstemmelse med Bankens vedtægter.
Har Artikel 28-Udvalget ikke afgivet positiv udtalelse, trækker Banken  

 ansøgningen tilbage eller beslutter at opretholde den.
I sidstnævnte tilfælde  

 forelægges ansøgningen sammen med udvalgets begrundede udtalelse og i givet  

 fald den af Kommissionens repræsentant afgivne bedømmelse til afgørelse i  

 Bankens Bestyrelse, der udtaler sig i overensstemmelse med Bankens vedtægter.
 4. Afgiver Artikel 28-Udvalget positiv udtalelse vedrørende et forslag om  

 finansiering ved risikovillig kapital, forelægges dette forslag til afgørelse  

 i Bankens Bestyrelse, der udtaler sig i overensstemmelse med Bankens  

 vedtægter.
Har udvalget ikke afgivet positiv udtalelse, underretter Banken i  

 overensstemmelse med konventionens artikel 289, stk. 2 og 3, repræsentanterne  

 for den eller de pågældende AVS-stater, der kan anmode om - enten at problemet forelægges Udvalget for Samarbejde med henblik på  

 Udviklingsfinansiering; - eller det forelægges Bankens kompetente organ.
Efter denne høring kan Banken - enten beslutte ikke at imødekomme dette forslag, - eller anmode den medlemsstat, der fører forsædet i Artikel 28-Udvalget,  

 om hurtigst muligt at forelægge sagen for Rådet.
 I sidstnævnte tilfælde forelægges forslaget for Rådet sammen med Artikel  

 28-Udvalgets udtalelse og i givet fald den af Kommissionens repræsentant  

 afgivne bedømmelse samt enhver oplysning, som den pågældende AVS-stat skønner  

 det nødvendigt af give for at underbygge underretningen af Rådet.
 Rådet tager stilling efter de samme afstemningsregler som Artikel  

 28-Udvalget.
 Hvis Rådet bekræfter Artikel 28-Udvalgets standpunkt, trækker Banken sit  

 forslag tilbage.
 Tilslutter Rådet sig derimod Bankens forslag, iværksætter denne de  

 procedurer, der er fastsat i dens vedtægter.
ARTIKEL 30 1. Kommissionen og Banken holder sig hver især underrettet om de  

 betingelser, hvorunder den fællesskabsbistand, som de respektivt forvalter,  

 iværksættes af AVS-staterne, landene og territorierne eller de eventuelle  

 andre modtagere.
 2. Kommissionen og Banken holder sig ligeledes, hver især og i nært  

 samarbejde med de ansvarlige myndigheder i det eller de pågældende lande,  

 underrettet om de betingelser, hvorunder de foranstaltninger, der er  

 finansieret ved fællesskabsbistanden, udnyttes af modtagerne.
 3. I forbindelse med undersøgelserne efter stk. 1 og 2 undersøger  

 Kommissionen og Banken, i hvilket omfang målene i konventionens artikel 220  

 og 221 og i de tilsvarende bestemmelser i afgørelsen er nået.
 4. Banken meddeler regelmæssigt Kommissionen alle oplysninger vedrørende  

 iværksættelsen af de projekter, der finansieres over de af fondens midler,  

 som den forvalter.
5. Kommissionen og Banken giver ved udløbet af den finansprotokol, der er  

 knyttet som bilag til konventionen, Rådet meddelelse om, hvorvidt  

 betingelserne i stk. 1, 2 og 3 er overholdt.
Kommissionens og Bankens rapport  

 herom skal endvidere indeholde en evaluering af fællesskabsbistandens  

 betydning for modtagerlandenes økonomiske og sociale udvikling.
 6. Rådet underrettes regelmæssigt om resultatet af det arbejde,  

 Kommissionen og Banken udfører med hensyn til evaluering af igangværende  

 eller afsluttede opgaver, navnlig i forhold til de mål, der er sat for  

 udviklingen.
KAPITEL V ARTIKEL 31 1. For de Stabex-overførsler, der er omhandlet henholdsvis i konventionens  

 tredje del, afsnit II, kapitel 1, og i de tilsvarende bestemmelser i  

 afgørelsen, udtrykkes beløbene i ecu.
 2. Betalingerne finder sted i ecu.
 3. Kommissionen udarbejder hvert år en samlet rapport til medlemsstaterne  

 om, hvorledes ordningen til stabilisering af eksportindtægterne fungerer, og  

 om, hvorledes AVS-staterne anvender de overførte midler.
 I denne rapport gøres der særligt rede for overførslernes indflydelse på  

 udviklingen i de sektorer, hvor de er blevet anvendt.
 4. Stk. 3 finder ligeledes anvendelse for så vidt angår landene og  

 territorierne.
KAPITEL VI ARTIKEL 32 Gennemførelsesbestemmelserne til denne aftale er indeholdt i en  

 finansforordning, som straks efter konventionens ikrafttræden vedtages af  

 Rådet med kvalificeret flertal, jf. artikel 21, stk. 4, på grundlag af et  

 udkast fra Kommissionen og efter udtalelse fra Banken for så vidt angår de  

 bestemmelser, som vedrører denne, samt fra den ved Traktatens artikel 206  

 oprettede Revisionsret.
ARTIKEL 33 1. Ved afslutningen af hvert regnskabsår vedtager Kommissionen  

 forvaltningsregnskabet samt balancen for fonden.
 2. Den ved Traktatens artikel 206 oprettede Revisionsret udøver ligeledes  

 sine beføjelser i forbindelse med fondens transaktioner som fastsat i  

 erklæringen vedrørende Traktatens artikel 206, jf. dog stk. 5. De  

 betingelser, under hvilke Revisionsretten udøver sine beføjelser, fastsættes  

 i finansforordningen, jf. artikel 32.
 3. Decharge for den finansielle forvaltning af fonden meddeles  

 Kommissionen af Europa-Parlamentet efter henstilling fra Rådet, der træffer  

 afgørelse med kvalificeret flertal, jf. artikel 21, stk. 4.
 4. De oplysninger, der er nævnt i artikel 30, stk. 4, stiller Kommissionen  

 til rådighed for Revisionsretten, for at denne på grundlag af regnskabsbilag  

 kan foretage sin kontrol af den bistand, der ydet over fondens midler.
5. De transaktioner, der finansieres over de af fondens midler, som  

 forvaltes af Banken, omfattes af de kontrol- og godkendelsesprocedurer, der  

 er fastsat i Bankens vedtægter for dens samlede transaktioner.
Banken sender  

 hvert år Kommissionen og Rådet en beretning om gennemførelsen af de  

 transaktioner, der finansieres over de af fondens midler, som Banken  

 forvalter.
 6. Kommissionen udarbejder i forståelse med Banken regelmæssigt en  

 oversigt over de oplysninger, den modtager fra Banken med henblik på at kunne  

 vurdere de betingelser, hvorunder denne varetager sit mandat, og med det  

 formål at fremme en nøje samordning mellem Kommissionen og Banken.
1. Overskydende midler fra den fond, som blev oprettet ved den interne  

 aftale af 1975 om finansiering og forvaltning af Fællesskabets bistand,  

 administreres fortsat på betingelserne i nævnte aftale og i de bestemmelser,  

 der var gældende den 1. marts 1980 Overskydende midler fra den fond, som blev oprettet ved den interne aftale  

 af 1979 om finansiering og forvaltning af Fællesskabets bistand,  

 administreres fortsat på betingelserne i nævnte aftale og i de bestemmelser,  

 der var gældende den 28. februar 1985.
 Overskydende midler fra den fond, som blev oprettet ved den interne aftale  

 af 1985 om finansiering og forvaltning af Fællesskabets bistand,  

 administreres fortsat på betingelserne i nævnte aftale og i de bestemmelser,  

 der var gældende den 28. februar 1990.
 2. Mangler der midler som følge af, at det overskydende beløb er opbrugt,  

 og den tilfredsstillende gennemførelse af de projekter, som finansieres inden  

 for rammerne af de i stk. 1 nævnte fonde, herved bringes i fare, kan  

 Kommissionen forelægge supplerende forslag om finansiering på betingelserne i  

 artikel 21.
ARTIKEL 35 1. Denne aftale skal godkendes af hver medlemsstat i overensstemmelse med  

 dens forfatningsmæssige bestemmelser.
Hver medlemsstats regering giver  

 Generalsekretariatet for Rådet for De Europæiske Fællesskaber meddelelse om  

 afslutningen af den procedure, der er nødvendig for aftalens ikrafttræden.
2. Denne aftale indgås for samme tidsrum som den finansprotokol, der er  

 knyttet som bilag til konventionen.
Den forbliver dog i kraft i det omfang,  

 det er nødvendigt for den fuldstændige gennemførelse af alle de  

 foranstaltninger, som finansieres i medfør af konventionen og denne protokol.
ARTIKEL 36 Denne aftale, der er udfærdiget i eet eksemplar på dansk, engelsk, fransk,  

 græsk, italiensk, nederlandsk, portugisisk, spansk og tysk, hvilke ni tekster  

 har samme gyldighed, deponeres i arkiverne i Generalsekretariatet for Rådet  

 for De Europæiske Fællesskaber, som fremsender en bekræftet genpart til hver  

 af signatarstaternes regeringer.
Bemærkninger til forslaget til Folketingsbeslutning I.
Den 15. december 1989 undertegnedes i Togos hovedstad Lome den fjerde  

 AVS/EØF-konvention mellem på den ene side Det Europæiske Økonomiske  

 Fællesskab samt de 12 medlemslande og på den anden side 68 stater i Afrika,  

 Vestindien og Stillehavet (de såkaldte AVS-stater). Den nye konvention vil få  

 en løbetid på 10 år.
I forhold til Lome III-konventionen er to nye lande,  

 Haiti og Den Dominikanske Republik, med.
Herudover har Namibia efter  

 opnåelsen af selvstændighed tiltrådt konventionen den 19. december 1990.
Lome III-konventionen, der havde en løbetid på 5 år, udløb den 28. februar  

 1990. Den nye konvention træder først ikraft, når alle EF-landene og mindst  

 to tredjedele af AVS-staterne har ratificeret den.
I den mellemliggende  

 periode videreføres en række bestemmelser fra Lome III, herunder vedrørende  

 STABEX og SYSMIN, medens Lome IVs bestemmelser om bl.a. handelsregimet,  

 herunder de tilknyttede protokoller, samt Namibias tiltrædelse, iværksattes  

 den 1. marts 1990.
II.
Undertegnelsen er sket med ratifikationsforbehold.
 De tekster, som Danmark skal ratificere, og hvortil Folketingets samtykke  

 med dette forslag til Folketingsbeslutning søges indhentet, er følgende:
A.
Selve konventionsteksten med tilknyttede protokoller og en slutakt  

 indeholdende en række henholdsvis fælles og ensidige erklæringer afgivet af  

 parterne, jfr. redegørelsen herfor i pkt.
III.
F.
B.
En intern aftale om finansiering og forvaltning af Fællesskabets  

 bistand, jfr. pkt.
IV nedenfor.
I tilknytning til konventionen vil EFs ministerråd vedtage en afgørelse om  

 de oversøiske lande og territoriers associering med Det Europæiske Økonomiske  

 Fællesskab.
Denne rådsafgørelse vil indeholde bestemmelser, der stort set er  

 analoge med Lome IV-konventionens bestemmelser.
Det bemærkes, at Grønland på  

 grundlag af de nuværende aftaler med Fællesskabet, indgået i forbindelse med  

 udmeldelsen, ikke umiddelbart forudses at modtage midler fra Den Europæiske  

 Udviklingsfond.
III.
Nedenfor følger en redegørelse for hovedindholdet af de enkelte  

 afsnit i konventionen:
A.
Første del indeholder i kapitel 1-2 de overordnede mål og principper  

 for samarbejdet samt konventionens mål og retningslinier på de vigtigste  

 samarbejdsområder.
Kapitel 3-5 omfatter samarbejdsaktørerne, principperne for  

 samarbejdsinstrumenterne samt bestemmelserne om de fælles  

 AVS/EF-institutioner.
Samarbejdet har til formål at skabe en mere retfærdig og afbalanceret  

 verdensorden ved at støtte AVS-staternes bestræbelser på at opnå en  

 selvstændig og bæredygtig udvikling, der skal fremme sociale, kulturelle og  

 økonomiske fremskridt og befolkningernes velfærd.
Den økonomiske udvikling i  

 AVS-staterne skal fremmes ved at styrke udviklingen i landområderne med  

 henblik på at sikre forsyningen af fødevarer ved at fremme fiskeri-, mine- og  

 energisektoren samt ved foranstaltninger, der fremmer industrialiseringen.  

 Der lægges vægt på at tilgodese de mindst udviklede lande og at forbedre de  

 dårligst stillede befolkningsgruppers fundamentale levevilkår.
Endvidere skal  

 der tages særligt hensyn til de særlige problemer, der gør sig gældende for  

 indlands- og øststaterne.
De vigtigste nyskabelser i konventionen vedrører strukturtikpasning, gæld,  

 en styrkelse af den private sektors rolle samt udviklingen af et mere  

 »decentraliseret« samarbejde.
Konventionen fremhæver i denne  

 forbindelse det bidrag, som såvel statslige som ikke-statslige aktører kan  

 yde for AVS-staternes udvikling.
Fornyelsen vedrørende gæld omfatter bl.a. en  

 omlægning til gavebistand af lån på særlige vilkår og STABEX-overførsler.
 Særligt tre målsætninger er styrket i den nye konvention:
 Respekten formenneskerettighederne, inddragelsen af kvinder og hensynet  

 til miljøet.
Konventionens bestemmelser om menneskerettigheder er blevet styrket på  

 grundlag af FNs konventioner på dette område.
Samarbejdet skal i højere grad  

 bygge på og fremme en inddragelse af det enkelte menneske i  

 udviklingsprocessen, og samtlige menneskerettigheder skal overholdes og  

 fremmes.
Lome IV indebærer endvidere en væsentlig fremhævelse af kvindens rolle i  

 udviklingsprocessen i forhold til Lome III.
Kvinder skal deltage i  

 produktions- og udviklingsprocessen på lige fod med mænd og skal have øget  

 adgang til jordbesiddelse og arbejde samt til træning og uddannelse.
Særlig  

 opmærksomhed skal ydes kvinders centrale rolle i relation til familiens  

 sundhed, ernæring og hygiejne samt til forvaltning og beskyttelse af  

 naturressourcerne.
Endelig styrkes hensynet til miljøet.
Målsætningen om økonomisk vækst skal  

 være forenelig med en udvikling, der respekterer den økologiske balance, og  

 der skal gøres en aktiv indsats for beskyttelse af miljøet, bekæmpelse af  

 land- og skovødelæggelse, genskabelse af den økologiske balance og bevaring  

 af naturressourcerne.
 I bestemmelserne vedrørende de fælles AVS/EF-institutioner nedsættes et  

 ministerråd, et ambassadørudvalg og en paritetisk parlamentarisk forsamling  

 med sammensætning og opgaver svarende til Lome III-konventionen.
B.
Anden del af konventionen indeholder AVS/EF-samarbejdsområderne.
1. I afsnit I redegøres for den forstærkede indsats på miljøområdet.
Der  

 etableres instrumenter, der skal sikre, at der tages aktivt hensyn til  

 bevarelse af miljøet ved gennemførelsen af konkrete samarbejdsprojekter, og  

 der skal iværksættes specifikke projekter vedrørende bevaring af  

 naturressourcerne og beskyttelse af øko-systemet.
Som en konkret  

 foranstaltning indføres et eksportforbud for farligt og radioaktivt affald  

 fra EF til AVS-stater og et generelt importforbud for AVS-stater.
Affald, der  

 eksporteres af et AVS-land til behandling i et EF-land, vil dog kunne  

 tilbagesendes til AVS-landet efter behandling.
EF vil endvidere stille  

 tekniske oplysninger om pesticider og andre kemikalier til rådighed for  

 AVS-staterne for at hjælpe dem med at udvikle eller øge en hensigtsmæssig og  

 sikker anvendelse af disse produkter.
Endelig vil man anvende de  

 konsultationsmekanismer, der er i samarbejdet, til at drøfte globale  

 økoligiske problemer, der knytter sig til industrialiseringen, såsom  

 drivhuseffekten, nedbrydning af ozonlaget og de tropiske skoves udvikling  

 m.v.
2. Afsnit II omhandler landbrugssamarbejde, fødevaresikkerhed og udvikling  

 af landdistrikterne.
Samarbejdet tager fortsat sigte på at sikre  

 landbefolkningen tilfredsstillende levevilkår og at fremme landenes  

 fødevareforsyningssikkerhed gennem et fagligt og finansielt samarbejde, der  

 søger at fremme produktiviteten i landbruget, bl.a. gennem bedre  

 dyrkningsmetoder og sygdomsbekæmpelse, styrkelse af afsætnings- og  

 lagersystemer, bedre adgang til iværksættelse af flerårig vejledende  

 planlægning vedrørende fødevareforsyninger med de AVS-stater, der ønsker det.  

 Til dette formål fortsættes de instrumenter, der bl.a. sikrer, at prisen på  

 leverede produkter ikke medfører forstyrrelser i de lokale markeder.
Et  

 eventuelt salgsprovenu fra EF-produkter anvendes til projekter i  

 landdistrikterne.
I tilfælde af nødhjælpssituationer eller ved bidrag til  

 fødevareforsyningssikkerheden, kan indkøb af fødevarer om muligt ske lokalt i  

 landet selv eller i et andet udviklingsland.
 Det Tekniske Center for Samarbejde på Landbrugsområdet og i  

 Landdistrikterne fortsætter sit arbejde med at stille information vedrørende  

 forskning, uddannelse og konsulentydelser til rådighed for AVS-staterne.
 Samarbejdet vedrørende bekæmpelse af tørke og ørkendannelse fortsætter med  

 gennemførelsen af programmer, der søger at bremse den tiltagende  

 ørkendannelse i ikke mindst Sahel-området, bl.a. gennem udbredelse af  

 dyrkningssystemer, der kombinerer landbrug og skovbrug, begrænsinng af  

 erosion, anvendelse af alternative energikilder og genplantning.
3. Afsnit III omhandler samarbejde om udvikling af fiskeriet.
Der er tale  

 om en videreførelse af det eksisterende samarbejde, som har til hensigt at  

 fremme fiskeriet i AVS-staterne, dog med en styrkelse af den miljømæssige  

 prioritering, herunder beskyttelse af fiskeressourcerne og en rationel  

 udnyttelse heraf.
Bistanden omfatter bl.a. støtte til produktion og  

 infrastruktur, herunder støtte til akvakulturprojekter, kreditgivning og til  

 styrkelse af forvaltning og beskyttelse af fiskeriet.
Herudover gives  

 mulighed for, at EF-fartøjer mod betaling gives mulighed for at fiske i  

 AVS-staternes eksklusive økonomiske zoner.
4. Afsnit IV omhandler samarbejdet på råvareområdet.
Et stort antal  

 AVS-stater er stærkt afhængige af eksport af ofte relativt få råvarer.  

 Samarbejdet på dette felt har til formål, under anvendelse af konventionens  

 bestemmelser, at fremme en horisontal såvel som vertikal diversificering af  

 AVS-staternes økonomi gennem udvikling af forarbejdning, markedsføring,  

 distribution og transport samt gennem bl.a. omorganisering og rationalisering  

 at forbedre konkurrenceevnen for AVS-staternes råvarer.
For at fremme  

 samarbejdet oprettes et råvareudvalg, der mødes mindst en gang årligt på  

 ministerniveau.
5. Afsnit Vs bestemmelser om industrielt samarbejde, produktion og  

 forarbejdning er en videreudvikling af de forudgående konventioner.
Som et  

 overordnet udgangspunkt for samarbejdet om industriel udvikling understreges  

 behovet for integrerede udviklingsstrategier, der sammenknytter aktiviteterne  

 i forskellige sektorer i økonomien.
EF vil støtte AVS-staterne heri med  

 særlig opmærksomhed rettet mod følgende hovedområder; produktion og  

 forarbejdning af råvarer; maskin-, metal- og kemisk industri; rehabilitering  

 og udnyttelse af den eksisterende industrikapacitet.
Der satses fortsat på  

 udveksling af information og teknologi med særlig henblik på at bidrage til  

 udviklingen af små og mellemstore virksomheder, og der gøres en særlig  

 indsats med henblik på at fremme afsætningen af AVS-staternes industrivarer  

 på EFs og andre markeder.
Herudover fortsætter det under Lome II-konventionen  

 etablerede Center for Industriel Udvikling med at yde bistand til joint  

 ventures mellem potentielle partnere i AVS- og EF-landene.
6. I afsnit VIs bestemmelser om minesektoren vil Fællesskabet bidrage med  

 finansiel og faglig bistand for at medvirke til udnyttelsen af AVS-staternes  

 minepotientialer i overensstemmelse med målsætningen om levedygtighed,  

 diversifikation og miljøbeskyttelse.
Bistanden kan bl.a. ydes som teknisk og  

 uddannelsesmæssig bistand, som bistand til efterforskning og som bistand til  

 feasibilityundersøgelser vedrørende investeringer.
Den Europæiske  

 Investeringsbank (EIB) kan i overensstemmelse med sine vedtægter investere  

 midler i projekter inden for minesektoren ud over det i finansprotokollen  

 fastsatte beløb (jf. punkt IV).
 7. Afsnit VII om energisamarbejde er udbygget i forhold til tidligere på  

 baggrund af den alvorlige energisituation i de fleste AVS-stater, og som  

 følge af de klimatiske følger af anvendelsen af fossilt brændstof.  

 Energiproblemerne, som delvis skyldes landenes afhængighed af importerede  

 olieprodukter og den stigende mangel på brændetræ, søges bl.a. løst gennem  

 støtte til programmer, der tager sigte på en bedre udnyttelse af eksisterende  

 energikilder, f.eks. gennem styrkelsen af den nationale forvaltning af  

 energiressourcerne og iværksættelse af energiudviklingsprojekter, der har til  

 hensigt at finde erstatning for anvendelsen af brændetræ.
 Også på energiområdet kan EIB yde lån af egne midler.
8. Afsnit VIII om virksomhedsudvikling er nyt i forhold til Lome III.
En  

 større del af de finansielle ressourcer skal anvendes til foranstaltninger,  

 der tager sigte på både at fremme iværksætterånden i AVS-staterne - ikke  

 mindst blandt små- og mellemstore virksomheder - og at tilskynde europæiske  

 (og andre udenlandske) investeringer.
Midlerne hertil omfatter bl.a.  

 forbedring af de juridiske rammer, så der skabes stabile forhold for den  

 private sektor, samt faglig bistand til omstrukturering af  

 finansieringsinstitutionerne med henblik på at øge opsparingen.
9. Afsnit IX vedrører initiativer med sigte på udvikling af  

 servicesektoren.
I erkendelse af den store betydning servicesektoren har for  

 formuleringen og implementeringen af udviklingspolitiken, og for  

 AVS-staternes muligheder for at få størst mulig udbytte af konventionens  

 bestemmelser, udtrykkes et fælles ønske om et udvidet samarbejde på dette  

 felt.
Der lægges særlig vægt på tjenesteydelser til støtte for den økonomiske  

 udvikling, herunder tjenesteydelser til støtte for udenrigshandelen,  

 virksomhederne og for den regionale integration, samt på turisme, transport,  

 kommunikation og EDB.
Initativerne inden for sidstnævnte område tager bl.a. sigte på at  

 integrere AVS-staterne i det internationale samarbejde inden for skibsfart,  

 herunder tilskyndelse til ratifikation af gældende internationale  

 konventioner og kodeks under hensyntagen til landenes udviklingsmæssige  

 behov.
Der lægges vægt på en hensigtsmæssig udnyttelse af den moderne  

 teknologi, f.eks. gennem høj prioritering af telekommunikation i  

 landdistrikterne for at fremme den økonomiske og sociale udvikling i disse  

 områder.
10. Afsnit X om udvikling af handelen er i forlængelse af afsnittene  

 virksomhedsudvikling og støtte til udviklingen af servicesektoren ligeledes  

 udvidet i forhold til Lome III.
Der lægges bl.a. vægt på fastlæggelse af  

 sammenhængende handelsstrategier, markedstilpasning og anvendelse af moderne  

 markedsføringsmekanismer i forbindelse med programmer, der styrker  

 udviklingen af landdistrikter og landbrug.
Der kan ydes særlige  

 støttemuligheder for de mindst udviklede AVS-stater, AVS-indlands~ og  

 -øststaterne, f.eks. til deltagelse i internationale messer o.l.
11. I afsnit XI udbygges de med Lome III indførte bestemmelser om  

 kulturelt og socialt samarbejde.
Som en nyskabelse gives der mulighed for  

 anvendelse af de »counterpartmidler«, som kan anvendes i den  

 sociale sektor.
Herudover er afsnittet - i overensstemmelse med de fastsatte  

 mål og principper for samarbejde - udvidet med et særligt kapitel om fremme  

 af den kulturelle identitet og den tværkulturelle dialog, som indeholder  

 bestemmelser om beskyttelse af kulturarven, fremstilling og udbredelse af  

 kulturgoder, kurlturelle arrangementer og information og kommunikation, samt  

 et kapitel om bedre udnyttelse af de menneskelige ressourcer gennem  

 foranstaltninger inden for undervisning og uddannelse, forskning, videnskab  

 og teknik, inddragelse af befolkningerne, kvindernes rolle, sundhed og  

 ernæring, befolkning og demografi.
Der lægges i afsnittet bl.a. særlig vægt  

 på at forbedre kvindernes levevilkår og at bringe deres økonomiske og sociale  

 rolle i udviklingsprocesses på lige fod med mænds.
Dette skal ske gennem  

 bedre adgang for kvinder til uddannelse, jord, beskæftigelse og kredit.  

 Samtidig tillægges den rolle kvinderne spiller i udviklingsprocessen i  

 forbindelse med familiens sundhed, ernæring og hygiejne samt ved  

 forvaltningen af narturressourcerne særlig opmærksomhed.
 Samarbejdet på befolkningsområdet tager navnlig sigte på at sikre en  

 bæredygtig balance mellem befolkning, miljøet og naturressourcerne på den ene  

 side og frembringelsen af økonomiske ressorucer og goder på den anden.  

 Foranstaltninger hertil kan omfatte støtte til demografiske tjenester samt  

 støtte til uddannelse af personale, udformning og iværksættelse af politikker  

 for frivillig famileeplanlægning samt uddannelse af personale, der skal  

 iværksætte en befolkningspolitik.
12. I afsnit XII erklærer Fællesskabet sin villighed til at fremme  

 regionalt samarbejde blandt AVS-staterne som grundlag for at fremme de  

 målsætninger, som prioriteres i konventionen, herunder udviklingen af  

 landdistrikterne og bevarelse af miljøet.
Der lægges særlig vægt på at fremme  

 og øge den regionale økonomiske integration.
C.
Tredie del af konventionen omhandler AVS-EF-samarbejdsinstrumenterne,  

 dvs. handels- og råvaresamarbejdet og det faglige og finansielle samarbejde.
1. I afsnit I vedrørende handelssamarbejdet opretholdes og forbedres den  

 hidtil gældende præferentielle markedsadgang for AVS-staterne, dvs. fri  

 adgang for industrivarer og tekstiler, væsentlig præferenceadgang for visse  

 produkter, der har særlig betydning for AVS-staterne samt toldfrihed for  

 landbrugsprodukter, der ikke er omfattet af Fællesskabets markedsordninger,  

 samt mindst mestbegunstiget-behandling for landbrugsprodukter under  

 markedsordninger.
De af de sidstnævnte landbrugsprodukter, der ikke får  

 præfentiel behandling, er undergivet EFs generelle importregime, herunder med  

 hensyn til pålæggelse af variable importafgifter.
Sukker- og bananprotokollerne og den gældende afgiftsreduktion for melasse  

 videreføres uændret.
Herudover opnår AVS-staterne en række forbedringer på  

 det følsomme landbrugsområde, som de har tillagt stor vægt.
 For rom omlægges de nationale EF-kontingenter for toldfri indførsel til et  

 fællessskabskontingent, hvilket giver AVS-landene bedre afsætningsmuligheder,  

 og fællesskabskontingentet forøges gradvist indtil 1996, hvor  

 kvotebegrænsningerne forudses helt afviklet.
Der gives AVS-staterne en forbedret markedsadgang for 27 slags frugter og  

 grøntsager m.v. samt enkelte kød- og mejeriprodukter.
Forbedringen har form  

 af afskaffelse eller reduktion af told og afgifter inden for bestemte sæsoner  

 og kontingenter eller referencemængder.
Den ekstra sukkerafgift for visse  

 forarbejdede landbrugsprodukter (8 toldpositioner) samt nationale  

 kvantitative restriktioner for grønne bønner (bedrører særligt Frankrig)  

 afskaffes.
 Vedrørende oksekødsarrangementet forhøjes Zimbabwes kvote med 1.000 tons  

 pr. år, og der stilles ikke længere krav om, at AVS-staterne skal opkræve en  

 eksportafgift svarende til reduktionen (på 90 pct.) i EF-importafgiften.  

 Namibia blev ved tiltrædelsen af konventionen tildelt en kvote på 60.000 tons  

 for en femårig periode.
 For oprindelsesreglerne foretages visse forbedringer, herunder af  

 undtagelsesbestemmelserne.
 I bestemmelserne, hvorefter Fællesskabet forbeholder sig ret til at træffe  

 beskyttelsesforanstaltninger, hvis anvendelsen af konventionens bestemmelser  

 medfører alvorlige forstyrrelser i en erhvervssektor i Fællesskabet, er der i  

 forhold til Lome III indarbejdet foranstaltninger, der i højere grad tager  

 hensyn til AVS-staternes udviklingsbehov i sådanne situationer.
Endelig tilkendegiver parterne med hensyn til handel med tjenesteydelser,  

 at det langsigtede mål er en progressiv liberalisering af denne handel, idet  

 der skal tages hensyn til AVS-staternes udviklingstrin.
Samtidig erkendes  

 behovet for at udbygge samarbejdet og forhandle tilpasninger af  

 Lome-konventionen efter afslutningen af Uruguay Runden i GATT-regi.
 2. Afsnit II omhandler bestemmelserne om samarbejde på råvareområdet.
På det råvarepolitiske område indeholder samarbejdet et højere  

 gaveelement.
Samtidig er der indført foranstaltninger, der sikrer bedre  

 kontrol med anvendelsen af den finansielle støtte, og som medfører  

 forenklinger af støtteordningerne.
Endelig er der givet forbedrede  

 finansieringsmuligheder.
 Ordningen for kompensation for tab af indtægter fra eksport af en række  

 landbrugsvarer, STABEX, videreføres fra Lome III med følgende som de  

 væsentligste ændringer:
Tilbagebetalingsforpligtelsen fjernes for alle AVS-stater.
Hidtil har kun  

 de mindst udviklede AVS-stater været undtaget for tilbagebetaling.
Der  

 foretages en forenkling af beregningsmetoden for indkomsttab.
Anvendelsen af  

 de finansielle midler vil fremover blive foretaget under hensyn til de  

 tilpasningsforanstaltninger, den enkelte AVS-stat måtte have indledt, eller  

 måtte have aftalt med multilaterale institutioner som led i egentlige  

 strukturtilpasningsprogrammer.
Endelig udvides produktlisten med 3  

 varegrupper af landbrugsråvarer.
Som en del af det samlede finansielle tilbud  

 forøges STABEX-midlerne fra 925 MECU under Lome III til 1.500 MECU.
 Den til Lome III-konventionen knyttede sukkerprotokol, hvor Fællesskabet  

 forpligter sig til at opkøbe AVS-sukker til garanterede EF-producentpriser  

 inden for et samlet loft på 1,3 mill. tons, er også uændret tilknyttet Lome  

 IV-konventionen.
Kapitlet om et særligt støttesystem på mineralområdet (SYSMIN) tager sigte  

 på at støtte minesektoren i lande, der er stærkt afhængige af denne sektor,  

 eller at afbøde de økonomiske virkninger, når minesektoren ikke længere er  

 levedygtig, bl.a. gennem støtte til projekter, der fremmer diversifikation.  

 Ordningen omfatter de AVS-stater, der har hentet mindst 15% (10% for mindst  

 udviklede lande) af deres eksportindtægt fra SYSMIN-produkter eller mindst  

 20% (12% mindst udviklede lande) af deres eksportindtægter fra eksport af  

 samtlige mineprodukter (undtagen ædle mineraler, olie og gas). I forhold til  

 Lome III får SYSMIN-transaktionerne nu 2 faser, idet der i første fase er  

 tale om gavebistand til AVS-staternes regeringer og i anden fase lån til de  

 endelige modtagere.
Herudover er der sket forenklinger af  

 projektgodkendelsesprocedurerne samt en bedre koordinering med eventuelle  

 strukturtilpasningsaktiviteter (som ved STABEX). Der vil ved fordelingen af  

 SYSmin-midlerne bliver taget hensyn til eventuelle fald i AVS-staternes  

 eksportindtægter for de produkter, som er omfattet af ordningen.
Endelig er  

 produktlisten udvidet med uran og guld.
3. Afsnit III konsoliderer og tilpasser bestemmelserne om finansielt og  

 fagligt samarbejde i Lome III.
På visse punkter indeholder den væsentlige  

 forbedringer.
Afsnittet, der er betydeligt mere omfattende end tidligere,  

 indeholder selvstændige kapitler om de almindelige bestemmelser, finansielt  

 samarbejde, investeringer, fagligt samarbejde, gennemførelsesprocedurer og  

 fordeling af ansvar for forvaltning og gennemførelse.
De almindelige bestemmelser indledes med en præcisering af  

 bistandssamarbejdets målsætning i overensstemmelse med principper fastlagt i  

 konventionens første del.
Nye elementer i forhold til Lome III er bl.a. at  

 yde strukturtilpasningsstøtte, at bidrage til at lette AVS-staternes  

 gældsbyrde, at bidrage til at udvikle AVS-staternes kapicitet m.h.t.  

 innovation, tilpasning og omdannelse af teknoligi, at støtte bestræbelserne  

 med henblik på økonomisk diversificering, at støtte bedre international  

 koordinering om anvendelse af finansielle midler, samt at fremme direkte,  

 private investeringer i AVS-staterne.
 Finansieringsberettigede parter er de enkelte AVS-stater, herunder  

 nationale forvaltninger eller private virksomheder, regionale organer,  

 herunder regionale udviklingsbanker, der har en eller flere AVS-stater som  

 deltagere, og fælles organer oprettet af AVS-staterne og Fællesskabet.
Under kapitlet om finansielt samarbejde indføres strukturtilpasningsstøtte  

 som et nyt bistandsinstrument.
En del AVS-lande, især i Afrika syd for  

 Sahara, har i nogle år været præget af en negativ økonomisk og social  

 udvikling på grund af interne og eksterne faktorer.
Disse lande ser et behov  

 for en hurtig indsats i form af økonomisk-politiske reformer på kort og  

 mellemlangt sigt med henblik på styrkelse af deres langsigtede udviklingsmål.  

 Under den nye konvention forpligter EF sig til at støtte denne  

 tilpasningsproces gennem finansiering af importprogrammer, f.eks. til støtte  

 for virksomhedernes investeringer og produktion eller vedligeholdelse af  

 landets infrastruktur.
Denne støtte vil blive ydet i overensstemmelse med EFs  

 politik på strukturtikpasningsområdet, der bl.a. lægger vægt på afbødning af  

 mulige negative virkninger for de svageste befolkningsgrupper af  

 modtagerlandenes reformproces.
Et andet nyt element vedrører foranstaltninger til afhjælpning af  

 gældsproblemer.
Et hovedprincip er indførelsen af finansieringsordninger, der  

 ikke forøger AVS-staternes gældsbyrde.
Ud over de nye bestemmelser vedrørende  

 STABEX og SYSMIN nævnt ovenfor, afskaffes det eksisterende bistandsinstrument  

 »lån på særlige vilkår«, og ressourcerne overføres til  

 gavefinansiering.
Der vil således blive tale om et højere gaveelement i den  

 nye konvention - ca. 90% under 7. EUF mod ca. 70% under 6. EUF.
Desuden  

 tilbyder Fællesskabet at bistrå AVS-staterne med støtte til udformning af  

 løsninger på konkrete problemer med grundlag i gældssituationen.
Bestemmelserne i kapitlet om investeringer har bl.a. til formål at  

 tilvejebringe foranstaltninger, der tilskynder private investeringer i  

 AVS-staterne.
Dette skal bl.a. ske gennem indgåelse af medllemstatslige  

 aftaler og investeringsfremme og -beskyttelse på grundlag af principperne om  

 ikke-forskelsbehandling.
Den finansielle bistand, der stilles til rådighed i  

 form af risikovillig kapital eller lån af EIBs egne midler skal for en  

 væsentlig andels vedkommende anvendes til støtte for investeringer i den  

 private sektor, f.eks. til investeringslån til små og mellemstore  

 virksomheder.
Der kan også anvendes finansielle midler til styrkelse af  

 nationale eller regionale finansieringsinstitutter.
Kapitlet indeholder  

 desuden bestemmelser om etablering, kapitalbevægelser og tjenesteydelser af  

 overvejende teknisk karakter, der ikke adskiller sig væsentligt fra Lome III.
 I kapitlet om fagligt samarbejde forpligter Fællesskabet sig til at øge  

 AVS-staternes muligheder for at sikre sig de bedst egnede faglige  

 specialister i forbindelse med forundersøgelser af projekter og programmer.
Der er i Lome IV indføjet selvstændige kapitler om  

 gennemførelsesprocedurerne og ansvarsfordeling for forvaltning og  

 gennemførelse.
De projekter og programmer, der finansieres af Fællesskabet,  

 udarbejdes på grundlag af AVS-staternes egne økonomiske og sociale  

 prioriteter og indarbejdes i landeprogrammer, som AVS-staterne aftaler med  

 Kommissionen.
Forundersøgelsen af projekter og programmer foretages i nært  

 samarbejde mellem Fællesskabet og AVS-landene, medens Fællesskabet træffer  

 den endelige beslutning om finansiering.
Der lægges øget vægt på evaluering  

 af bistanden med henblik på at forbedre effektiviteten af løbende og  

 fremtidige projekter, og det fremhæves, at evalueringsarbejdet skal udføres i  

 Fællesskab mellem EF og AVS-landene.
De finansielle midler til gavefinansiering af udviklingsprojekter er øget  

 fra 4.860 MECU til 6.845 MECU, hvoraf 250 MECU er afsat til nødhjælp og 100  

 MECU til flygtningehjælp.
Herudover er der til det nye bistandsinstrument  

 strukturtilpasningsstøtte afsat 1.150 MECU.
Endelig er det beløb, som EIB  

 stiller til rådighed for lån til AVS-landene af bankens egne midler (lån  

 hvortil EF betaler rentesubsidiering), steget fra 1.100 MECU til 1.200 MECU.  

 En oversigt over de finansielle midler, der er til rådighed under  

 konventionen, findes i afsnit IV nedenfor.
 4. Afsnit IVs bestemmelser om de mindst udviklede AVS-stater,  

 AVS-indlandsstater og AVS-øststater opregner disse stater samt angiver den  

 lange række af artikler, der hjemler særlig gunstige vilkår for disse i  

 relation til både samarbejdsområder og -instrumenter.
D.
Bestemmelserne i fjerde del, der omhandler institutionernes virkemåde,  

 er en uddybning af artiklerne i første del om AVS/EF-ministerrådet,  

 AVS/EF-ambassadørudvalget og Den Paritetiske Forsamling.
E.
Konventionens femte del indeholder de afsluttende bestemmelser om  

 optagelse af nye signaturstater samt regler om ratifikation og ikraftrædelse.
F.
Om protokollerne kan følgende anføres:
I Finansprotokollen afsættes ialt 12.000 mill.
ECU som Fællesskabets  

 samlede bistand til de formål, der er omhandlet i konventionens afsnit III  

 vedrørende udviklingsfinansiering.
Fordelingen af midlerne gennemgås neden  

 for i afsnit IV.
 Protokol nr. 1 vedrører definition af begrebet »varer med  

 oprindelsesstatus« samt metoder for administrativt samarbejde.
 Protokol 2 fastsætter fordelingen af de fælles institutioners  

 driftsomkostninger.
 Protokol 3 indeholder regler om privilegier og immuniteter for de  

 personer, der deltager i arbejdet vedrørende konventionens bestemmelser.
Protokol 4 indfører to procedurer for iværksættelse af artikel 178, dvs.  

 foranstaltninger, der skal forhindre anvendelsen af  

 beskyttelsesforanstaltninger og skadelige virkninger af disse, når de  

 iværksættes.
Der er tale om en mekanisme til statisk overvågning af  

 AVS-staternes import af »følsomme« varer til EF samt om en  

 procedure for regelmæssige konsultationer.
 Protokol 5 indeholder de præfenrentielle bestemmelser vedrørende eksport  

 af bananer fra AVS-staterne til Fællesskabet.
 Protokol 6 vedrører toldkontingenter for EFs import af rom fra  

 AVS-staterne.
 I protokol 7 fastsættes de mængder oksekød, der for fem traditionelle  

 eksportørlande samt Namibia kan indføres i EF til nedsat importafgift.  

 Protokollen afløser den brevveksling, der fandt sted vedrørende oksekød i  

 Lome III-konventionen.
 Protokol 8 er en gengivelse af den til Lome III-konventionen knyttede  

 protokol vedrørende sukker fra AVS-staterne.
 Protokol 9 regulerer EF/AVS-samhandelen med EKSF-varer.
IV.
Den interne aftale om finansiering og forvaltning af Fællesskabets  

 bistand blev med ratifikationsforbehold undertegnet den 16. juli 1990.
I aftalen oprettes den 7. europæiske udviklingsfond, EUF, i det følgende  

 benævnt »fonden«.
Fonden genforhandles efter 5 år.
Fonden tildeles i overensstemmelse med ovennævnte finansprotokol et beløb  

 på 10.940 mill.
ECU, hvoraf de 140 mill.
ECU anvendes til de oversøiske lande  

 og territorier (OLT). Der er tale om en nominel stigning på 40% og en  

 realforøgelse på ca. 20% i forhold til 6. EUF.
Danmarks bidrag til fonden udgør 227,032 mill.
ECU, eller ca. 1.787 mill.  

 kr. (1 ECU = 7,87 kr.) og forudses afholdt inden for rammerne af den samlede  

 danske bevilling til udviklingslandene.
 Midlerne anvendes som følger:
 AVS-staterne:
Herudover kan der af EIBs egne midler ydes lån for ialt 1.225 mill.
ECU.  

 Heraf kan indtil 1.200 mill.
ECU anvendes til finansieringstransaktioner i  

 AVS-staterne og indtil 25 mill.
ECU til OLT.
 Endelig fastsættes i aftalen den interne beslutningsproces, der finder  

 anvendelse ved fastlæggelsen af Fællesskabets holdning til forslag om  

 projektfinansiering.
Den 19. marts 1991 LISTE OVER AVS-STATER ANGOLA GRENADA SAINT LUCIA ANTIGUA GUINEA SAINT VINCENT OG BARBADOS GUINEA-BISSAU GRENADINERNE BAHAMAS ÆKVATORIALGUINEA VESTSAMOA BELIZE GUYANA SAO TOME OG PRINCIPE BENIN HAITI SENEGAL BOTSWANA JAMAICA SEYCHELLERNE BURKINA FASO KENYA SIERRA LEONE BURUNDI KIRIBATI SALOMONØERNE CAMEROUN LESOTHO SOMALIA KAP VERDE LIBERIA SUDAN CENTRALAFRIKANSKE MADAGASKAR SURINAME REPUBLIK MALAWI SWAZILAND COMORERNE MALI TANZANIA CONGO MAURETANIEN TCHAD ELFENBENSKYSTEN MARITIUS TOGO DJIBOUTI MOZAMBIQUE TONGA DOMINICA NAMIBIA TRINIDAD OG TOBAGO DOMINIKANSKE NIGER TUVALU REPUBLIK NIGERIA VANUATU ETIOPIEN UGANDA ZAIRE FIJI PAPUA NY GUINEA ZAMBIA GABON RWANDA ZIMBABWE GAMBIA SAINT KITTS OG GHANA NEVIS LISTE OVER OLT FRANKRIG (Oversøiske departementer) Guadeloupe Guyana Martinique Reunion St.
Pierre og Miquelon (Oversøiske territorier) Mayotte Ny Kaledonien og tilhørende områder Fransk Polynesien Sydpolarlandene og Antarktis (fransk) Øerne Wallis og Futuna DANMARK (Oversøisk territorium) Grønland NEDERLANDENE (Oversøiske lande) De nederlandske Antiller (Aruba, Bonaire, Curacao, St.
Martin, Saba, St.
Eustatius) FORENEDE KONGERIGE (Oversøiske lande og territorier) Anguilla Britisk Antartisk Territorium Britiske Territorier i Det Indiske Ocean Britiske Jomfruøer Caymanøerne Falklandsøerne og tilhørende områder Montserrat Pitcairn St.
Helena og tilhørende områder Turs-Caicos øerne Efter 2. behandling den 29. maj 1991 Folketinget meddeler sit samtykke til, at Danmark ratificerer den i Lome den 15. december 1989 undertegnede fjerde AVS-EØF konvention og slutakt med dertil knyttede protokoller og erklæringer samt den i Bryssel den 16. juli 1990 undertegnede aftale om finansiering og forvaltning af Fællesskabets bistand.
Bilag Teksten til den i folketingsbeslutningens tekst omtalte konvention og  

 slutakt med dertil knyttede protokoller og erklæringer samt den ligeledes  

 omtalte aftale er optrykt som bilag til det fremsatte forslag.
