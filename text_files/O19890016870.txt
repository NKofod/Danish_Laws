Resumé A blev separeret i juli 1987 og fik forældremyndigheden over et  

 barn født i 1972. Efter separationen flyttede A til en anden kommune.
I  

 november 1987 havde hun en samtale med kommunens socialforvaltning og fik  

 bevilget økonomisk hjælp til behandling hos psykolog af psykiske problemer i  

 forbindelse med separationen.
Under en samtale i juli 1988 i social- og  

 sundhedsforvaltningen fik hun underretning om, at hun siden juli 1987 havde  

 været berettiget til ordinært og ekstra børnetilskud, såfremt hun havde  

 indgivet ansøgning herom.
Under henvisning hertil anmodede hun kommunen om  

 børnetilskud med tilbagevirkende kraft, men fik afslag.
Denne afgørelse klagede hun over til amtsankenævnet, som  

 stadfæstede afslaget under henvisning til, at der ikke er hjemmel i  

 børnetilskudsloven til at yde tilskud med tilbagevirkende kraft.
Samtidig  

 udtrykte nævnet beklagelse over, at A ikke havde modtaget relevant rådgivning  

 ved henvendelser i socialforvaltningen.
Ombudsmanden fandt ligesom ankenævnet, at det var en fejl, at  

 muligheden for, at hun var berettiget til ordinært og ekstra børnetilskud,  

 ikke blev undersøgt eller inddraget i en samtale, som A i november 1987 havde  

 med en medarbejder i socialforvaltningen.
Ombudsmanden udtalte endvidere, at  

 det følger af almindelige forvaltningsretlige principper, at manglende eller  

 mangelfuld vejledning efter omstændighederne får den retlige virkning, at den  

 pågældende bør stilles på den måde, som behørig vejledning ville have  

 medført.
Amtsankenævnet måtte herefter anses for at have truffet afgørelse  

 på grundlag af en urigtig retsopfattelse, og ombudsmanden henstillede til  

 ankenævnet at genoptage sagen til fornyet behandling på baggrund af det  

 anførte. (J. nr. 1989-703-041).
 Manglende rådgivning vedrørende ret til børnetilskud.
 A klagede over Amtsankenævnet  

 i Y Amts afslag på en begæring om ekstra og ordinært børnetilskud.
Det fremgik af de  

 foreliggende oplysninger, at A blev separeret i juli 1987 og fik  

 forældremyndigheden  

 over et barn født den 13. marts 1972. Efter separationen flyttede A til X  

 Kommune.
Den 25. november 1987 rettede A efter samtale med sin praktiserende  

 læge henvendelse til Socialforvaltningen i X Kommune for at søge om økonomisk  

 hjælp til konsultationer hos en psykolog til behandling af psykiske problemer  

 i tilknytning til separationen.
A oplyste, at hun under samtalen orienterede  

 sagsbehandleren om sin økonomiske situation, herunder at hun udover sit  

 mindreårige barn havde et voksent hjemmeboende barn, der var under  

 uddannelse.  

 A oplyste endvidere, at hun arbejdede på halv tid som lærer på  

 Børnehaveseminariet  

 i X by og derudover modtog supplerende arbejdsløshedsdagpenge fra en  

 arbejdsløshedskasse  

 og i alt havde ca. 7.000 kr. netto pr. måned.
 Social- og  

 sundhedsforvaltningen besluttede at yde A hjælp i henhold til bistandslovens  

 §  

 46 a  

 til betaling af 10 timers psykologbehandling.  

 Senere blev bevillingen udvidet til at omfatte halvdelen af maksimalt 12  

 timers  

 yderligere psykologbehandling.
 Under en samtale den 12. juli  

 1988 i social- og sundhedsforvaltningen fik A underretning om, at hun siden  

 juli 1987 havde været berettiget til ordinært og ekstra børnetilskud, såfremt  

 hun havde indgivet ansøgning herom.
 I et brev af 7. august 1988 anmodede  

 A under henvisning hertil socialforvaltningen om at få børnetilskud med  

 virkning fra juli kvartal  

 1987. A  

 anførte, at kommunen burde have vejledt hende på et tidligere tidspunkt om,  

 at hun havde mulighed for at indgive ansøgning om børnetilskud.
Socialforvaltningen afslog  

 det ansøgte i skrivelse af 20. oktober 1988 til A og henviste til, at  

 kommunen  

 ikke havde haft anledning til at oplyse A om hendes adgang til at søge  

 børnetilskud.
Kommunen pegede på, at samtalen den 25. november 1987 drejede  

 sig om trangsbestemt hjælp i henhold til bistandslovens §  

 46 a, og at børnetilskud ikke indgår i  

 beregningen af hjælp efter denne bestemmelse.
 Denne afgørelse klagede A  

 over til Amtsankenævnet for Y Amt, som i skrivelse af 21. marts 1989 meddelte  

 A, at der hverken i lov om børnetilskud eller bistandsloven er hjemmel til at  

 pålægge det sociale udvalg at udbetale ordinært eller ekstra børnetilskud med  

 tilbagevirkende kraft, uanset at A klart havde været berettiget til disse  

 tilskud.
Nævnet beklagede samtidig,  

 "at De ikke har modtaget relevant rådgivning ved Deres henvendelser til  

 socialforvaltningen." I klagen til mig fastholdt A,  

 at kommunen burde have vejledt hende om hendes adgang til at søge  

 børnetilskud,  

 og at hun derfor burde have børnetilskud udbetalt med tilbagevirkende kraft.
 X Kommune fastholdt i en  

 udtalelse i anledning af klagen af 5. juli 1989 til mig afslaget og uddybede  

 baggrunden for afgørelsen på følgende måde:
 "...
Den 25.11.1987 rettede  

 pågældende, efter samtale med sin praktiserende læge, henvendelse til  

 socialforvaltningen  

 i (X) by, hvor hun søger om økonomisk hjælp til betaling af  

 psykologbehandling  

 hos psykolog (B) i (Y) by på grund af psykiske problemer i forbindelse med  

 separationen.
Pågældende arbejdede på daværende tidspunkt på halvtid som  

 timelærer på Børnehaveseminariet i (X) by, og modtager ud over lønnen som  

 lærer supplerende understøttelse fra A-kassen, ialt kr. 7.000,00 netto pr.  

 måned.
Der foretages en beregning i  

 henhold til bistandslovens § 37, stk. 5, for udmåling af eventuel supplerende  

 underhold i henhold til bistandslovens bestemmelser.
Beregningen viser, at  

 pågældendes indtægt overstiger en udmåling efter bistandsloven, og pågældende  

 vil således ikke umiddelbart være berettiget til økonomisk hjælp til betaling  

 af psykologbehandling.
 Ud fra en vurdering af lægens  

 henvisning, drøftes sagen med afdelingsleder (C), hvor det besluttes at yde  

 pågældende økonomisk hjælp til betaling af 10 timers psykologbehandling i  

 henhold til bistandslovens §46a.
 Efterfølgende den 18.3.1988  

 søges der fra psykolog (B), (Y) by, på pågældendes vegne, om økonomisk hjælp  

 til yderligere 12 timers psykologbehandling, da man anser disse yderligere  

 behandlinger  

 som en væsentlig begrundelse for, at pågældende fremover vil kunne klare sin  

 dagligdag og sit daglige arbejde.
 Det besluttes efter aftale  

 med afdelingsleder (C), at der bevilges halvdelen af max. 12 timers  

 yderligere  

 psykologbehandling, da pågældende i henhold til en beregning efter  

 bistandslovens § 37, stk. 5, selv har en vis betalingsevne i form af månedlig  

 deltidsløn og supplerende understøttelse, ialt kr. 7.000,00 pr. måned,  

 hvilket  

 accepteres af pågældende.
 Det kan for en ordens skyld  

 nævnes, at udbetaling af ordinær og ekstra børnetilskud ikke indgår i, eller  

 har nogen indflydelse på udmåling af økonomisk hjælp efter bistandslovens  

 bestemmelser i det konkrete tilfælde eller i andre sammenhænge i  

 bistandsloven.
Ved en henvendelse i  

 børnetilskudsafdelingen bliver pågældende opmærksom på, at hun ved ansøgning  

 efter børnetilskudsloven ville være berettiget til ordinær og ekstra  

 børnetilskud fra førstkommende kvartal efter separationen, hvorefter hun  

 søger socialforvaltningen om efterbetaling af ordinær og ekstra børnetilskud  

 med tilbagevirkning fra separationstidspunktet i juli 1987. Da der efter  

 bistandsloven ikke er hjemmel til efterbetaling af disse ydelser, gives der  

 afslag på ansøgningen, da man efter socialforvaltningens vurdering ikke har  

 tilsidesat de almindelige regler om rådgivning i henhold til bistandslovens §  

 28, da det i henhold til bistandslovens § 28 fremgår, at målet for  

 vejledningsarbejdet er at hjælpe de pågældende over øjeblikkelige  

 vanskeligheder,  

 og på længere sigt sætte dem i stand til at løse opstående problemer ved egen  

 hjælp, hvilket i pågældendes tilfælde vil sige psykologbehandling, og man  

 måtte herfra på daværende tidspunkt i november måned med rimelighed gå ud  

 fra, at spørgsmålet omkring det økonomiske i forbindelse med separationen i  

 juli ville være afklaret." I en skrivelse til A udtalte  

 jeg følgende:
 "Lov om børnetilskud og  

 forskudsvis udbetaling af børnebidrag (lov nr. 350 af 4. juni 1986 med senere  

 ændringer) §§ 2, 3 og 6 indeholder følgende bestemmelser:
"§ 2. Ordinært børnetilskud  

 udgør 3.640 kr. årlig for hvert barn.
Det ydes:
1) når den, der alene har  

 forældremyndigheden, eller som har del i forældremyndigheden over et barn, er  

 enlig forsørger, ..." "§ 3. Der ydes endvidere  

 et ekstra børnetilskud, som udgør 2.784 kr. årlig, hvis der ydes ordinært  

 børnetilskud efter § 2, nr. 1, eller nr. 2, og indehaveren af  

 forældremyndigheden  

 har barnet hos sig.
Der ydes kun eet ekstra børnetilskud uanset antallet af  

 børn." "§ 6. Ordinært  

 børnetilskud efter § 2, nr. 1 og 2, og ekstra børnetilskud efter § 3  

 udbetales  

 efter ansøgning herom.
Stk. 2.  

  

 Betingelserne  

 for retten til at modtage børnetilskud skal være opfyldt ved begyndelsen af  

 det første døgn i kvartalet." § 28 i lov om social bistand  

 (lovbekendtgørelse nr. 637 af 27. september 1989 med senere ændringer) har  

 følgende indhold:
"§ 28.  

 Kommunalbestyrelsen kan tilbyde enlige og familier vederlagsfri løbende  

 vejledning og rådgivning og er forpligtet til ved opsøgende virksomhed at  

 rette sådant tilbud til enhver, som må antages at trænge hertil.
Målet for  

 vejledningsarbejdet er at hjælpe de pågældende over øjeblikkelige  

 vanskeligheder og på længere sigt sætte dem i stand til at løse opstående  

 problemer ved egen hjælp.
Vejledningen kan ydes alene eller i forbindelse med  

 anden hjælp eller bistand." Bestemmelsen må betragtes som  

 en lovfæstelse og samtidig en skærpelse på det sociale område af en  

 almindelig  

 pligt for forvaltningsmyndigheder til at vejlede parterne om deres  

 rettigheder, jf. herved forvaltningslovens § 7 og Justitsministeriets  

 Vejledning om Forvaltningsloven (1986) pkt. 29-31.
 Socialministeriet har i  

 cirkulære nr. 145 af 12. december 1986 om rådgivning og tilsyn efter  

 bistandsloven  

 uddybet rækkevidden af rådgivningsforpligtelsen i bistandslovens § 28.
 I cirkulærets pkt. 33 er  

 bl.a. anført følgende:
 "§ 33. Som eksempler på  

 hyppigt forekommende problemer inden for området for vejledning og rådgivning  

 kan nævnes:
 a. Økonomiske problemer.
Hvis der er tale om klienter, der er kørt  

 fast i økonomiske vanskeligheder, kan vejlederen være behjælpelig med at  

 opstille et budget og eventuelt optage forhandlinger med de forskellige  

 kreditorer  

 med henblik på at opnå holdbare afdragsordninger - eventuelt vil bistand fra  

 en juridisk konsulent være hensigtsmæssig.
Giver klientens egne  

 indtægtsforhold  

 ikke mulighed for at opstille et realistisk budget, vil hjælp til sanering af  

 gælden eventuelt kunne ydes i medfør af bistandslovens § 40, stk. 1, men det  

 må  

 herved påses, at klienten herefter så vidt muligt selv klarer  

 forpligtelserne.
 Med hensyn til økonomiske problemer, der  

 vedrører familiens børn eller unge, må vejlederen være opmærksom på de  

 særlige  

 hjælpebestemmelser i bistandslovens §§ 32 og 33, jfr. § 46, stk. 2, § 40,  

 stk. 2, om hjælp, der bevirker, at børns anbringelse uden for hjemmet kan  

 undgås,  

 eller deres hjemgivelse kan fremskyndes, og § 48 om hjælp til den, der i  

 hjemmet forsørger et handicappet barn, hvis forsørgelse medfører særlige  

 udgifter.
..." Ombudsmanden har i flere  

 sager givet udtryk for, at det følger af den almindeligt gældende  

 vejledningspligt,  

 at de sociale myndigheder har pligt til, når en sags omstændigheder peger i  

 retning af, at en klient kan være berettiget til at modtage en ydelse, der  

 forudsætter indgivelse af en ansøgning, underretter klienten om denne  

 mulighed, jf. herved Folketingets Ombudsmands Beretning 1976.245 og  

 Folketingets  

 Ombudsmands Beretning 1978.564 og 649. Jeg skal i denne forbindelse også  

 henvise  

 til Sociale Meddelelser SM O-44-88 og B-meddelelse nr. 1/1989.
 Ved bedømmelsen af den  

 foreliggende sag må det lægges til grund, at De først i juli 1988 i  

 forbindelse  

 med en henvendelse i (X) Kommunes børnetilskudsafdeling blev gjort opmærksom  

 på, at De ved indgivelse af ansøgning ville være berettiget til ordinært og  

 ekstra børnetilskud, og at der således ikke blev givet Dem underretning herom  

 under samtalen den 25. november 1987.
 I betragtning af,  

  

 at  

  

 samtalen den 25. november 1987 drejede sig om hjælp i henhold til §  

 46 a  

 til betaling af psykologkonsultationer,  

 dvs. trangsbestemt hjælp,  

  

 at  

  

 der i denne forbindelse blev foretaget en  

 mere almindelig gennemgang af Deres økonomiske situation, herunder foretaget  

 en beregning af, om der kunne ydes Dem supplerende hjælp i henhold til  

 bistandslovens § 37,  

  

 samt at  

  

 baggrunden for Deres henvendelse var  

 psykiske problemer i tilknytning til Deres separation, må det efter min  

 mening  

 anses for en fejl, at muligheden for, at De var berettiget til ordinært og  

 ekstra børnetilskud ikke blev undersøgt eller dog inddraget i samtalen.
 Jeg må forstå amtsankenævnets  

 bemærkning i skrivelsen af 21. marts 1989 således, at nævnet for så vidt er  

 enig i, at kommunen ikke ydede Dem fornøden vejledning, men at det på  

 baggrund  

 af børnetilskudslovens § 6 ikke kunne tillægges betydning for Deres ret til  

 at modtage børnetilskud, idet De først indgav ansøgning herom i juli 1988.
Hertil skal jeg bemærke, at  

 det følger af almindelige forvaltningsretlige principper, at manglende eller  

 mangelfuld vejledning efter omstændighederne får den retlige virkning, at den  

 pågældende stilles, som om behørig vejledning var givet.
Jeg skal herved  

 udover til de ovenfor anførte afgørelser henvise til min sag Folketingets  

 Ombudsmands Beretning 1986.99 og Østre Landsrets dom gengivet i Ugeskrift for  

 Retsvæsen 1990 s. 263 Ø.
