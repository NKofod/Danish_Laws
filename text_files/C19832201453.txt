I.
Informationsvirksomhed Det enkelte gymnasium afholder under rektors ledelse orienteringsmøder for  

 elever, der søger optagelse i gymnasiet, og studielektorerne har ved disse  

 møder ansvaret for orienteringen om fagene inden for deres respektive  

 faggrupper.
Der kan ved samme lejlighed gives oplysning om gymnasiets  

 studievejlederinstitution, støttemuligheder m.v.
Studievejlederne kan medvirke ved større samlede informations~  

 arrangementer på folkeskoler.
Det bør tilstræbes, at sådanne arrangementer  

 koordineres med den information, der gives om andre uddannelser på samme  

 trin.
II.
Studievejledningen i gymnasieforløbet a.
Personlig vejledning Skolens elever kan henvende sig for at få personlig vejledning om  

 problemer af studiemæssig, økonomisk, social eller personlig karakter.
Der  

 skal i den forbindelse være mulighed for at blive henvist til hjælp uden for  

 skolen.
Dette forudsætter løbende kontakt mellem skolen og de institutioner,  

 som står til rådighed for eleverne, herunder det skolepsykologiske kontor  

 (eventuelt med socialrådgiverbistand), som skolen er knyttet til, samt det  

 bistandskontor, som eleven ifølge sin bopæl er knyttet til.
 Hvad angår specialundervisning henvises til gymnasielovens § 4, stk. 3,  

 hvorefter der til handicappede elever gives specialundervisning eller anden  

 specialpædagogisk bistand, efter nærmere af undervisningsministeren fastsatte  

 regler.
 Sådanne generelle regler er endnu ikke fastsat, hvorfor mulighederne for  

 iværksættelse af specialundervisning varierer fra skole til skole.
b.
Studievejledning 1. Ved eventuelle introduktionsarrangementer bør der  

 ske en præsentation af studievejledningen.
 2. I løbet af 1. gymnasieklasse gives eleverne en  

 indføring i almen studieteknik.
3. Eleverne skal i god tid før grenvalget have en  

 orientering om de forskellige grenes kompetenceforhold i relation til de  

 videregående uddannelsesinstitutioner.
Der bør i denne forbindelse i korte  

 træk orienteres om adgangsregulering ved de videregående uddannelser.  

 Muligheder for suppleringskurser omtales.
Rektor påser, at der gives en  

 faglig orientering om de forskellige grenes indhold.
4. I 1. og 2. g gives vejledning om studie- og  

 erhvervsforhold, som kan danne baggrund for de enkelte gymnasieelevers  

 overvejelser over valg af såvel uddannelse som erhverv.
I denne orientering  

 kan der indgå forhold som: lange og korte uddannelser, problemer omkring  

 uddannelsesstatistik og arbejdsmarkedsprognoser, økonomiske forhold under en  

 uddannelse, værnepligt, erhvervsarbejde før og under uddannelsen, de  

 videregående uddannelsers opbygning (herunder adgangsbetingelser), oplæring  

 uden om det traditionelle uddannelsessystem samt studenters muligheder på det  

 lokale arbejdsmarked.
 5. I 3. g orienteres især om aktuelle forhold, som kan  

 ajourføre vejledningen fra 2. g.
 6. Ovennævnte vejledning kan tilrettelægges som  

 kollektiv orientering for en årgang,en linie eller en klasse.
Dele af de nævnte emner vil også kunne indgå i den individuelle  

 vejledning.
Det vil således ikke være muligt at angive et bestemt forhold  

 mellem forskellige former for kollektiv orientering og individuel vejledning.  

 Bekendtgørelse om uddannelses- og erhvervsorientering samt individuel  

 vejledning i gymnasieskolen og på studenterkursus fastsætter imidlertid et  

 maksimum på 20 undervisningstimer i løbet af de 3 gymnasieår til kollektiv  

 uddannelses- og erhvervsorientering samt almen studieteknik.
Til almen  

 studieteknik bør der almindeligvis højst anvendes 3 - 4 timer.
 Retningsliniernes anvisninger om de øvrige formål (d.v.s. ud over almen  

 studieteknik og grenvalgsorientering) skal opfattes som alternative  

 muligheder, og det må understreges, at samtlige opgaver ikke kan løses inden  

 for det i bekendtgørelsen fastlagte timetal.
 Forholdet mellem den kollektive orientering og den individuelle vejledning  

 må bestemmes af elevernes interesser og studievejledernes praktiske  

 tilrettelæggelse af arbejdet.
III.
Kontakt med erhvervsliv og institutioner 1. Studievejledningen holder løbende kontakt med den  

 offentlige erhvervsvejledning.
Forbindelsen mellem skolen og den offentlige  

 erhvervsvejledning finder især sted på følgende måder:
a.
Udstationering af en erhvervsvejleder på skolen et antal timer efter  

 lokal forhandling.
b.
Individuel henvisning af elever til erhvervsvejleder.
c.
Samarbejde med erhvervsvejledning og AF i øvrigt om information om og  

 kontakt til lokalt erhvervsliv, herunder eventuelt besøg på  

 uddannelsesinstitutioner og i virksomheder for enkeltelever og gruppe af  

 elever.
d.
Samarbejde om studieorienterende møder.
 2. Studievejlederne deltager i det regionale og lokale  

 samarbejde mellem de forskellige uddannelsers vejledergrupper.
 3. Studievejlederne arrangerer som led i de i kapitel  

 II punkt 6 nævnte kollektive timer besøg på skolen af repræsentanter for  

 organisationer, institutioner og virksomheder.
 Forbindelsen til det lokale arbejdsliv kan - foruden gennem den offentlige  

 erhvervsvejledning (se ovenfor) - kanaliseres gennem medlemmer af  

 arbejdsmarkedsnævnet, formænd for DA's lokale sammenslutninger og  

 arbejderbevægelsens lokale skolekontaktudvalg samt gennem lokale  

 erhvervsskoler m.v.
 For så vidt angår den offentlige sektor, kan der rettes henvendelse  

 direkte til de lokale myndigheder.
 4. Udgifter til aflønning af eventuelle gæstelærere  

 dækkes i henhold til undervisningsministeriets cirkulære om vederlæggelse af  

 arbejdsmarkedsrepræsentanter, der medvirker i  

 erhvervsvejledningsarrangementer m.v. (RS 07-09).
 5. Studievejlederne formidler kontakt til  

 studievejledningen ved de videregående uddannelsesinstitutioner.
IV.
Orientering af elever, som afbryder gymnasieforløbet Studievejlederen skal af rektor informeres om elever, som overvejer at  

 afbryde eller har afbrudt gymnasieforløbet.
Rektor skal tilbyde de nævnte  

 elever en samtale med studievejlederen, hvis de ikke allerede har drøftet  

 deres uddannelsessituation med studievejlederen.
Studievejlederen kan ved en sådan samtale drøfte konsekvenserne af en  

 afbrydelse af gymnasieforløbet med eleven, ligesom han skal orientere eleven  

 om andre uddannelsesmuligheder.
Studievejlederen bør være behjælpelig med at  

 sætte eleven i forbindelse med andre uddannelsesinstitutioner,  

 arbejdsformidling og eventuelt andre vejledere.
V.
Internt samarbejde 1. Studievejledningen tilrettelægges således, at der  

 etableres fast kontortid inden for skoletiden i et rimeligt omfang.
Det  

 tilrådes, at studievejlederens kontortid fastlægges, så skolens samlede  

 kontortid for studievejledere tilrettelægges koordineret og efter en  

 hensigtsmæssig plan.
2. Studievejlederen indgår i et fast samarbejde med  

 skolens øvrige studievejledere.
Den samlede gruppe af studievejledere bør  

 repræsentere forskellige forudsætninger.
Studievejlederne samarbejder om en  

 hensigtsmæssig fordeling af arbejdsopgaver, som har betydning for hele  

 skolen, for eksempel tilsyn med og udlån af materiale til  

 erhvervsorientering, ekstern kontakt, repræsentation i udvalg,  

 tilrettelæggelse af større arrangementer på skolen og uden for skolen.
 Ved små skoler med kun een studievejleder vil der kunne opstå problemer  

 med at overkomme alle disse opgaver.
 3. Som hovedregel følges den enkelte elev af den samme  

 studievejleder i hele gymnasieforløbet.
 4. Studievejlederen skønnes at kunne varetage sin  

 samlede funktion bedst med et ugentligt timetal, der svarer til ca. 1/3  

 stilling.
5. Det må tilstræbes, at den enkelte studievejleder  

 fungerer over en længere periode.
Studievejlederens personlige erfaring med  

 arbejdet er af afgørende betydning,og desuden giver en flerårig  

 funktionsperiode den bedste udnyttelse af de uddannelsesmæssige aktiviteter,  

 der iværksættes for studievejlederne.
 P. d. v.
