Det  

 procenttillæg, der blev pålagt den herved fremkomne restskat kunne ikke  

 eftergives efter kildeskattelovens § 73 D.
Den administrative praksis  

 vedrørende bidragspligt af sygedagpenge var således ikke udtryk for en sådan  

 konkret myndighedsfejl, at klageren var berettiget til eftergivelse.
Landsskatteretsafgørelse vedr.
Afvisning af anmodning om  

 eftergivelse af procenttillæg Klagen skyldes, at skattecentret har afvist  

 at imødekomme klagerens anmodning om eftergivelse af procenttillæg.
Landsskatterettens afgørelse Landsskatteretten stadfæster  

 skattecentrets afgørelse.
Sagens oplysninger Østre Landsret fandt ved dom  

 af 24. september 2003 ( offentliggjort i SKM2003.416.ØLR ), at sygedagpenge  

 udbetalt til selvstændig erhvervsdrivende, som anvendte virksomhedsordningen,  

 ikke skulle indgå i beregningsgrundlaget for arbejdsmarkedsbidrag m.v.
Det var den daværende Told-  

 og Skattestyrelses opfattelse, at dommen havde den følge, at sygedagpenge og  

 andre lignende overførselsindkomster ikke skulle anses for indtægter ved  

 selvstændig erhvervsvirksomhed.
Da dette var i strid med hidtidig praksis,  

 udstedte styrelsen TSS cirkulære nr. 23 af 24. oktober 2004 om genoptagelse  

 af  

 skatteansættelsen, beregning af arbejdsmarkedsbidrag m.v. samt lønsumsafgift  

 vedrørende sygedagpenge og andre lignende overførselsindkomster modtaget af  

 selvstændigt erhvervsdrivende (herefter genoptagelsescirkulæret).
 Efter anmodning fra klagerens  

 revisor genoptog ToldSkat ved afgørelse af 18. februar 2005 opgørelserne af  

 klagerens arbejdsmarkedsbidrag (AM-bidrag) og bidrag til særlig  

 pensionsopsparing (SP-bidrag) for indkomståret 2000 under henvisning til  

 genoptagelsescirkulæret.
Klageren havde i indkomståret  

 2000 fået udbetalt sygedagpenge med 101.033 kr., hvoraf der var beregnet  

 AM-bidrag og SP-bidrag med i alt 9.092,97 kr.
Ifølge Opgørelse -  

 Arbejdsmarkedsbidrag og Pensionsopsparing med kørselsdato 7. marts 2005 blev  

 det overskydende AM-bidrag og SP-bidrag opgjort på følgende måde:
  

  

 Opgørelse Beregnet bidrag 24.257,00 Beregnet pension 3.032,00 Pålignet bidrag/pension  

 vedr. virksomhed 28.800,00 Overskydende bidrag/pension 1.511,00 Forfaldet bidrag/pension 7.582,00 Rente  

 39 mdr.  

 0,6 % af (7.582,00 + 1.511,00) 2.127,76 Rente  

 3 mdr.  

 0,5 % af (7.582,00 + 1.511,00) 136,40 Modregnet i restskat 7.169,31 4.178,85 Afrunding -0,85 Til udbetaling 4.187,00  Som følge af  

 tilbagebetalingen af AM-bidrag og SP-bidrag opstod der en restskat for  

 indkomståret 2000 på 6.427,47 kr.
Restskatten, der efter påligning af  

 procenttillæg og beregning af rente udgjorde 7.169,31 kr., blev modregnet i  

 overskydende AM-bidrag og SP-bidrag inden udbetaling.
Ifølge klagerens  

 årsopgørelse for indkomståret 2000 med kørselsdato 7. marts 2005 blev  

 restskatten opgjort på følgende måde:
Restskat 6.427,47 Procenttillæg  

 7,0 % af 6.427,47 449,91 Indregnet restskat i  

 forskudsskatten for indkomståret 2002 2.335,00 Tidligere overskydende skat 1.327,00 Tidligere rente til  

 udbetaling 129,43 Rente 39 mdr. 0,6 % af  

 (6.877,38 + 1.136,98) 1.343,25 Rente 3 mdr. 0,5 % af  

 (6.877,38 + 1.136,98) 86,11 Modregning af overskydende  

 AM-bidrag/pension 7.169,31 0,00 I alt til indbetaling, se  

 resultatfeltet 0,00  Klagerens revisor har på  

 vegne af klageren ansøgt om eftergivelse af det pålagte procenttillæg.
Skattecentrets afgørelse af 31. august 2006 Skattecentret har ikke  

 imødekommet ansøgningen om at eftergive klageren det pålagte procenttillæg.
 Som udgangspunkt indrømmes  

 der ikke fritagelse for betaling af procenttillæg, men det kan dog ske, dels  

 når en skattemyndighed har afgivet ukorrekt information til en skatteyder, og  

 dels når der er begået myndighedsfejl.
 Ifølge gældende praksis vil  

 der kunne statueres myndighedsfejl, hvis en myndighed vil kunne blive pålagt  

 erstatningsansvar, f.eks. hvor der er tale om en åbenbart urimeligt  

 skønsmæssig  

 ansættelse eller andre konkrete ansvarspådragende fejl, der har ført til en  

 materiel forkert ansættelse.
Det anses ikke som en  

 myndighedsfejl, at skattemyndighedernes praksis er blevet underkendt af  

 Landsskatteretten eller ved domstolene.
Der henvises til Højesterets dom af  

 13.  

 marts 2001 offentliggjort i SKM2001.183.HR, Vestre Landsrets dom af 22.  

 februar  

 2001 offentliggjort i SKM2001.181.VLR og Vestre Landsrets dom af 27. november  

 2000 offentliggjort i SKM2001.56.VLR.
I den foreliggende sag er der  

 ikke begået myndighedsfejl.
Endvidere foreligger der ikke sådanne forhold,  

 som  

 i ganske særlig grad taler for eftergivelse af det pålagte tillæg, jf.  

 kildeskattelovens § 73 D.
Klagerens påstand og argumenter Klagerens revisor har på  

 vegne af klageren fremsat påstand om eftergivelse af det pålagte  

 procenttillæg  

 på 449,91 kr. efter reglerne i kildeskattelovens § 73 D.
 Hele sagen drejer sig om, at  

 ToldSkat uretmæssigt har opkrævet AM-bidrag og SP-bidrag af de til klageren  

 udbetalte sygedagpenge.
 Renteberegningen af  

 restskatten modsvares af en tilsvarende renteberegning af det overskydende  

 AM-bidrag og SP-bidrag, mens der ikke ydes et tilsvarende procenttillæg af  

 det  

 overskydende AM-bidrag og SP-bidrag, som tillægges restskatten.
 Årsagen til denne for  

 klageren urimelige situation kan alene tilskrives ToldSkat, der uretmæssigt  

 har  

 opkrævet AM-bidrag og SP-bidrag af de til klageren udbetalte sygedagpenge.  

 Det  

 vil være stærkt krænkende for retsbevidstheden, at klageren både påføres  

 revisoromkostninger ved at skulle rejse kravet om tilbagebetaling af  

 uretmæssigt  

 opkrævet AM-bidrag og SP-bidrag, og skal betale et urimeligt procenttillæg af  

 den opståede restskat.
Landsskatterettens bemærkninger og begrundelse Af kildeskattelovens § 62 A,  

 stk. 1, fremgår, at såfremt en ændret årsopgørelse medfører, at der skal  

 betales  

 restskat, gælder reglerne i § 61, stk. 3  6 for betaling af beløbet med  

 tillæg  

 efter § 61, stk. 2.
 Af kildeskattelovens § 61,  

 stk. 2, fremgår det, at der ved betaling af restskat tillige skal betales et  

 statskassen tilfaldende tillæg på 7 % af restskatten.
 Endvidere fremgår det af  

 kildeskattelovens § 62, stk. 2, at der ved tilbagebetaling af overskydende  

 skat  

 ydes den skattepligtige en godtgørelse på 2 % af beløbet.
 Ifølge ATP-lovens § 17 f,  

 finder arbejdsmarkedsfondslovens regler om opkrævning, angivelse mv.  

 tilsvarende anvendelse for særlig pensionsopsparing.
Efter  

 arbejdsmarkedsfondslovens § 15, stk. 1, sidste punktum, kan skatteministeren  

 fastsætte nærmere regler om blandt andet udbetaling og forrentning af  

 overskydende bidragsbeløb.
Denne bemyndigelse er udnyttet ved bekendtgørelse  

 nr. 136 af 17. februar 2005.
I denne bekendtgørelses § 13,  

 stk. 5, er der fastsat regler om tilbagebetaling af bidrag, der indebærer, at  

 der ved tilbagebetaling af bidrag efter 1. oktober i året efter indkomståret  

 skal  

 ske forrentning af beløbet beregnet efter kildeskattelovens § 62, stk. 3, 2.  

 punktum.
Der er ikke fastsat regler om, at der skal ydes en godtgørelse  

 svarende til den i kildeskattelovens § 62, stk. 2, fastsatte godtgørelse.
 Det klageren pålagte procenttillæg  

 på 449,91 kr. af restskatten, er således pålagt i overensstemmelse med  

 reglerne  

 i kildeskattelovens § 62 A, stk. 1, og § 61, stk. 2. ToldSkat har ikke haft  

 hjemmel til at yde procentgodtgørelse af det tilbagebetalte AM-bidrag og  

 SP-bidrag.
 Efter kildeskattelovens § 73  

 D, kan told- og skatteforvaltningen, når forholdene i ganske særlig grad  

 taler  

 derfor, eftergive eller meddele henstand med skatter, som personer,  

 selskaber,  

 foreninger mv. er pålignet eller har skullet indeholde.
Ifølge cirkulære nr. 91 af  

 16. juni 1995, pkt. 2.1.7, kan påløbne renter, procenttillæg samt eventuelle  

 gebyrer mv. ligeledes eftergives efter kildeskattelovens § 73 D.
Det antages,  

 at bestemmelsen kan finde anvendelse, hvor der er begået myndighedsfejl, se  

 således Inddrivelsesvejledningen 2006-4, pkt.
H.7.2.5.
Østre Landsrets dom af 24.  

 september 2003 ( offentliggjort i SKM2003.416.ØLR ) vedrørte en fortolkning  

 af  

 arbejdsmarkedsfondslovens § 10, stk. 1 og 2, der omhandler bidragsgrundlaget  

 for selvstændig erhvervsdrivende.
Det forhold, at Østre Landsret herved  

 underkendte skattemyndighedernes hidtidige fortolkning af  

 arbejdsmarkedsfondslovens § 10, stk. 1 og 2 kan ikke anses som en  

 myndighedsfejl, der berettiger klageren til eftergivelse af det pålagte  

 procenttillæg.
 Efter Landsskatterettens  

 opfattelse må de myndighedsfejl, der kan berettige til eftergivelse efter  

 kildeskattelovens § 73 D, være fejl, der er begået konkret over for den  

 enkelte  

 skatteyder. Forholdene, der i ganske særlig grad skal tale for  

 den  

 eftergivelse, må således være forhold hos den enkelte skatteyder, der  

 betyder,  

 at denne skatteyders situation adskiller sig fra situationen for andre  

 skatteydere, der skattemæssigt er behandlet på samme måde.
Som helt overvejende  

 udgangspunkt kan en praksis, der underkendes af en overordnet instans derfor  

 i  

 relation til den enkelte skatteyder ikke anses som myndighedsfejl, der  

 berettiger til eftergivelse.
Forholdene for den enkelte skatteyder, der er  

 berørt af denne praksisændring, adskiller sig således ikke fra forholdene for  

 de andre skatteydere, der er berørt af ændringen.
Der er intet grundlag for at  

 fravige dette udgangspunkt i denne situation.
Det forhold, at ændringen af  

 opgørelsen af klagerens arbejdsmarkeds- og pensionsbidrag medførte opkrævning  

 af restskat, der blev pålagt procenttillæg, er således ikke et forhold,  

 hvorved  

 klageren adskiller sig fra de andre selvstændige erhvervsdrivende, der fik  

 ændret deres ansættelser af skat og arbejdsmarkeds- og pensionsbidrag som  

 følge  

 af landsretsdommen.
 Skattemyndighederne har i  

 øvrigt ikke begået konkrete fejl i forbindelse med behandlingen af klagerens  

 ansættelser af skat og arbejdsmarkeds- og pensionsbidrag.
 Det er derfor med rette, at  

 skattecentret har afvist klagerens anmodning om eftergivelse af det pålignede  

 procenttillæg, og den påklagede afgørelse stadfæstes derfor.
