 I henhold til § 2 i lov af 25. juni 1870 om udgivelse af en Lovtidende og  

 en Ministerialtidende, som ændret ved lov nr. 467 af 14. december 1923 og lov  

 nr. 279 af 18. juni 1951, fastsættes:
 § 1.  Forskrifter og påbud m.v., som udfærdiges af  

 direktøren for arbejdstilsynet i medfør af § 29, stk. 2, i lov om almindelig  

 arbejderbeskyttelse og § 21, stk. 2, i lov om arbejderbeskyttelse inden for  

 landbrug, skovbrug og gartneri, jfr. lovbekendtgørelserne nr. 297 og 299 af  

 4. juli 1968, som ændrede ved lov nr. 216 af 19. maj 1971, optages ikke i  

 Lovtidende.
 Stk. 2.  Forskrifterne og påbudene m.v. kan fås i  

 direktoratet for arbejdstilsynet og i de stedlige tilsynskredse.
 § 2.  Denne anordning omfatter også de forskrifter for  

 indretning af og arbejde i brønde og tunneller til fjernvarmeanlæg o.l., som  

 er udsendt af direktøren for arbejdstilsynet i oktober 1974, og som trådte i  

 kraft den 1. november 1974.
 Stk. 2.  Kongelig anordning af 25. april 1972 om, at  

 visse af de af direktøren for arbejdstilsynet udstedte forskrifter og påbud  

 m.v. ikke indføres i Lovtidende, ophæves.
 Givet på Amalienborg, den 7. januar  

 1975.
Under Vor Kongelige Hånd og Segl MARGRETHE R.
