Vedrørende skriftlighed i byggesagsbehandlingen Efter branden i Provianthuset den 9. februar 1992 anmodede  

 Boligministeriet Kammeradvokaten om at foretage en undersøgelse af  

 sagsforløbet.
 Kammeradvokatens undersøgelse og udtalelse vedrørende sagsbehandlingen i  

 forbindelse med Provianthuset munder ud i bl.a. en anbefaling om at indskærpe  

 følgende over for offentlige bygherrer og de kommunale bygningsmyndigheder:
 * at bygningsreglementet og andre forskrifter for byggeri nøje skal  

 overholdes, selv om der er tale om særegne byggeopgaver for det offentlige,  

 idet fornødent hensyn til opgavernes særlige karakter må tages ved udstedelse  

 af skriftlige dispensationer under iagttagelse af de herom gældende regler.
 * at mundtlige drøftelser af væsentligere betydning for udformning eller  

 udførelse af byggeri skal nedfældes skriftligt.
 Under henvisning hertil skal Bygge- og Boligstyrelsen herved anmode om, at  

 Kammeradvokatens tilkendegivelser fremover nøje følges i de enkelte  

 byggesager.
