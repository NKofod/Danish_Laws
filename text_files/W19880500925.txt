 Kommunens påbud til en blokvarmecentral om omstilling til  

 fjernvarmeforsyning stadsfæstedes af Energistyrelsen idet omstillingen var i  

 overensstemmelse med planlægningen og blokcentralens kapacitet var på  

 påbudstidspunktet over 1 MJ/s (=koll.anlæg efter loven).
Forsvarets  Bygningstjeneste Østre  Byggeadministration Rigensgade  11 1006  København K Vedr.:  CF-kasernen  i  Næstved - tilslutning til fjernvarmenettet i  

  Næstved Kommune.
 Med skrivelse af 6. februar 1987 har  Næstved Kommkune sendt til  

 Energistyrelsen Deres skrivelse af 21. november 1986, hvori De påklager  

  Næstved Kommunalbestyrelses afgørelse af 27. august 1985, meddelt den 17.  

 januar 1986, som indeholder et påbud til  CF-kasernens blokvarmecentral om at  

 blive tilsluttet  Næstved fjernvarmeværk, jfr. § 16 i  

 tilslutningsbekendtgørelsen (bekendtgørelse nr. 98 af 19. marts 1982).
Som begrundelse for klagen har De anført, at omstillingen af  kasernens  

 blokvarmecentral ville være uforholdsmæssig dyrt: installations- og  

 bygningsmæssige ændringer vil koste ca.  5,5 mio. kr., og  

 driftsomkostningerne ville øges fra nuværende 600.000,- kr. pr. år til  

 825.000,- kr.
Af denne grund anser  kasernen sig fritaget efter  

 tilslutningsbekendtgørelsens § 11, subsidiært ansøges om en frist på 9 år til  

 omstillingens gennemførelse.
 Næstved Kommune har med skrivelse af 7. august 1986 meddelt, at såfremt  

  kasernens blokvarmecentral ikke er tilsluttet senest den 1. august 1987,  

 skal der betales tilslutningsafgift og de afgifter, som ifølge selskabets  

 anmeldelse til gas- og varmeprisudvalget er gældende for ejendomme, som  

 tilsluttes fjernvarmeanlægget, alt med hjemmel i tilslutningsbekendtgørelsens  

 § 3.
Civilforsvarsstyrelsen har i møde den 24. juli 1987, jfr. brev af 19.  

 august 1987, meddelt, at et energikrævende anlæg i  kasernens køkken nu er  

 koblet fra blokvarmecentralen.
Varmeanlægget er dermed bragt ned på en  

 kapacitet af 0,87 MJ/s.
Efter  Civilforsvarsstyrelsens opfattelse er  

  kasernens varmecentral herefter ikke omfattet af påbudet om tilslutning,  

 jfr. bekendtgørelsens § 6, men derimod nok af bestemmelserne om  

 tilslutningspligt inden 9 år, jfr. bekendtgørelsens § 6.
Næstved Kommune har i brev af 4. december 1987 meddelt, at man ved  

 besigtelse har konstateret, at der udover to bestående kedler på 0,87 MJ/s er  

 afproppet en kedel på 0,58 MJ/s, d.v.s. at der på tidspunktet for meddelelsen  

 af pålægget var en installeret effekt på 1,45 MJ/s.
Kommunens tekniske udvalg  

 har fastholdt pålægget om tilslutning, idet man fortolker bestemmelsen i  

 tilslutningsbekendtgørelsens § 16 således, at det er den installerede effekt  

 på det tidspunkt, hvor der gives pålæg om tilslutning, som er afgørende, og  

 at der ikke kan lægges vægt på den kedeleffekt, som man rent faktisk kan  

 nøjes med efter gennemførelsen af varmebesparende foranstaltninger.
I øvrigt har  Næstved Varmeværk A.m.b.A. i brev af 23. november 1987  

 kommenteret oplysningerne om omkostningerne ved overgang til fjernvarme.  

 Konklusionen er, at fyringsudgifterne ved eget anlæg og fjernvarme må antages  

 at ligge på linie.
Kopi af brevet vedlægges til orientering.
 Styrelsen kan tilslutte sig kommunens begrundelse, hvorefter forholdene på  

 tidspunktet for pålægget er afgørende for, om anlægget falder ind under  

 tilslutningsbekendtgørelsens § 16. Til støtte herfor kan man henvise til, at  

 tidspunktet for pålægget må være det mest relevante tidspunkt for en  

 bedømmelse af pågældende bygnings reelle opvarmningsbehov, og at det ville  

 være for vanskeligt at administrere bestemmelsen om pålæg, hvis senere  

 ændringer i varmeanlægget skulle føre til, at et engang givet pålæg skulle  

 genvurderes.
 I øvrigt kan man tilføje, at styrelsen efter samtykke fra kommunen har  

 valgt at se bort fra, at klagefristen for kommunens afgørelse har været  

 overskredet.
 På denne baggrund stadfæster Energistyrelsen kommunens pålæg om  

 tilslutning inden 1. august 1987.
Styrelsens afgørelse kan indbringes for Energiministeriet inden 8 uger fra  

 modtagelsen af dette brev.
I givet fald skal klagen sendes til styrelsen, som  

 videresender klagen med sagens akter og en udtalelse til ministeriet.
 Kommunen,  Civilforsvarsstyrelsen og varmeværket får herfra kopi af  

 afgørelsen.
 p.d.v.
