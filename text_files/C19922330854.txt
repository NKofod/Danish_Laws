Skrivelse  

 angående tilskud fra fællesfonden (Til kommunalbestyrelserne) Ved lov nr. 286 af 29. april 1992 om ændring af lov  

 om  

 folkekirkens økonomi er der med virkning fra 1993 sket en fordobling af den  

 økonomiske ramme, som Kirkeministeriet efter lovens § 13 kan anvende som  

 tilskud af fællesfonden til nedsættelse af de lokale kirkelige ligningsbeløb  

 i  

 kommunerne (udligningstilskud). For 1993 udgør det samlede tilskudsbeløb ca.  

 68  

 mio. kr.
I forbindelse med lovændringen har Kirkeministeriet bedt en  

 arbejdsgruppe om at forestå udformningen af en helt ny ordning til fordeling  

 og  

 udmelding af de årlige udligningstilskud til kommunerne.
I arbejdsgruppen er  

 foruden Kirkeministeriet også Kommunernes Landsforening, Indenrigsministeriet  

 og Danmarks Provsteforening repræsenteret.
Arbejdsgruppen har i enighed indstillet til Kirkeministeriet, at  

 85 % af det samlede tilskudsbeløb, svarende til ca. 58 mio. kr. i 1993, skal  

 fordeles uansøgt efter et objektivt fordelingssystem til kommuner, hvor den  

 kirkelige ligningsprocent er høj, og hvor skatteudskrivningsgrundlaget pr.  

 kirke i kommunen er lavt.
Disse tilskud skal udmeldes så betids, at  

 kommunerne  

 kan medregne dem ved fastsættelsen af ligningsprocenten.
 De resterende 15 % af ligningsbeløbet, ca. 10 mio. kr. i 1993,  

 forbeholdes en diskretionær pulje, som Kirkeministeriet  

  

 efter ansøgning  

  

 fordeler  

 til særligt vanskeligt stillede kommuner, jf. nedenfor.
 De væsentligste faktorer i det objektive fordelingssystem er  

 følgende:
 Som hovedbetingelser for at opnå uansøgt tilskud for 1993 kræves,  

  

 at  

  

 udskrivningsgrundlaget pr. kirke i kommunen er mindre end 50 % af  

 landsgennemsnittet i 1990, som opgjort pr. 1. maj 1992 svarer til ca. 71 mio.  

 kr. pr. kirke, samt  

  

 at  

  

 den gennemsnitlige ligningsprocent i kommunen for  

 årene 1990-92 er større end 1,05.
 Sammenhængen mellem udligningsniveau og det lokale gennemsnitlige  

 udskrivningsgrundlag pr. kirke beregnet i procent af landsgennemsnit 1990  

 fastsættes i følgende intervaller:
 Det lokale  

 udskrivningsgrundlag  

  

 i % af landsgennemsnittet:
Udligningsniveau 1 Fra 0 % til 20 % 100% 2 Fra 20% til 30 % 75 % 3 Fra 30 % til 40 % 50 % 4 Fra 40% til 50% 25 % For at sikre fuld fordeling af det beløb, der er  

 til  

 rådighed for uansøgte tilskud hver år, ganges udligningsniveauet med en  

 tilpasningskvotient, som i 1993 er beregnet til 90,1 %. Ved omregning fra  

 udskrivningsgrundlag til tilskud anvendes den landsgennemsnitlige kirkelige  

 udskrivningsprocent, som i 1992 er 0,82.
 Endelig indeholder systemet en overudligningsberegning, som  

 bevirker, at tilskuddet højst kan udgøre et beløb, som i 1992 ville have  

 nedbragt ligningsprocenten til 1,10.
 Efter dette fordelingssystem vil 72 kommuner få et uansøgt  

 udligningstilskud i 1993. Disse kommuner samt vedkommende provstiudvalg har  

 alle fået særskilt meddelelse om størrelsen af det bevilgede tilskud.
Som ovenfor nævnt, er der for 1993 af det samlede tilskudsbeløb  

 afsat ca. 10 mio. kr., som særligt vanskeligt stillede kommuner kan ansøge  

 Kirkeministeriet om at få del i.
Både kommuner, der uansøgt har fået tilskud,  

 og kommuner, der ikke har fået et tilskud, kan ansøge herom.
 Ansøgning skal indsendes til Kirkeministeriet gennem vedkommende  

 provstiudvalg senest  

  

 den 1. november 1992.  

  

 Den skal indeholde oplysning  

 om størrelsen af den kirkelige ligningsprocent for 1993 samt en udførlig  

 redegørelse for sådanne særlige forhold, der begrunder, at man søger om  

 tilskud.
 Kirkeministeriet vil herefter behandle de indkomne ansøgninger og  

 give svar herpå i januar måned 1993.
