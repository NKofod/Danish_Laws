Selvstændigt erhvervdrivendes fradrag  

 for indskud på pensionsordning   pensionsbeskatningslovens § 15 A.  

 Landbrugsejendom Spørgsmål Vil A  kunne få fradrag for indskud på en pensionsordning i  

 medfør af pensionsbeskatningslovens § 15A, såfremt indskuddet  

 består af genvundne afskrivninger opstået i forbindelse med salg  

 af 50 % af landbrugsejendommen X? Svar Ja, såfremt de øvrige betingelser i pensionsbeskatningslovens  

 § 15 A er opfyldt.
Beskrivelse af de faktiske forhold Pensionsbeskatningslovens § 15A er en ny regel, som første gang  

 får virkning for indkomståret 2001. Reglen bestemmer, at  

 personer, der i forbindelse med afståelse af deres  

 erhvervsmæssige virksomhed eller en andel af denne opnår en  

 skattepligtig fortjeneste, kan indskyde fortjenesten på en  

 pensionsordning og derved få fradragsret for det indskudte  

 beløb.
Bestemmelsen har til formål at indføre en særlig adgang  

 for personer over 55 år, der har drevet selvstændig virksomhed i  

 mindst 10 år, til at oprette pensionsordninger i forbindelse med  

 virksomhedsophør.
Disse personer står ved erhvervsvirksomhedens  

 ophør typisk dels med en skattepligtig fortjeneste hidrørende  

 fra virksomheden, dels med en meget begrænset eller helt manglende  

 pensionsopsparing.
 Bestemmelsen går ud på at tillade en nærmere  

 afgrænset persongruppe at anvende et beløb svarende til den  

 skattepligtige fortjeneste ved afståelse af virksomhed, dog maks. 2.  

 mio kr. (2001-niveau) til at oprette pensionsordninger med løbende  

 udbetalinger og ratepensionsordninger efter særlige beskatningsregler,  

 der tilgodeser de pågældendes særlige situation.
 Ved salg af en virksomhed, der har været drevet i personligt regi,  

 opgøres beløbet på grundlag af de skattepligtige  

 gevinster, der opnås ved salg af virksomhedens aktiver, såsom  

 driftsmidler, goodwill og andre immaterielle aktiver, fast ejendom og  

 værdipapirer, med fradrag af tab.
 A har i 34 år som ejer drevet en landbrugsejendom, X, med et  

 jordtilligende på ca. 80 ha., og en svinebesætning på 100  

 årssøer og 2.200 producerede slagtesvin pr. år.
I 1992 købte A en landbrugsejendom med et jordtilligende på  

 39 ha.
Denne ejendom er siden 1992 drevet sammen med ejendommen X, der har  

 været centrum for landbrugsproduktionen, idet svineproduktionen  

 udelukkende er foregået her, ligesom maskinerne kun har været  

 opbevaret på ejendommen X.
Beboelsen på den tilkøbte  

 ejendom har været udlejet og driftsbygningerne anvendt til opbevaring  

 af bl.a. korn.
Pr. 1. juli 2001 er 50% af ejendommen X samt 50% af maskiner og  

 besætning solgt til en søn, med hvem der er oprettet et  

 interessentskab vedr. ejendommen X.
A har forpagtet jorden fra den i 1992  

 tilkøbte ejendom ud til interessentskabet.
 Ved salget af 50% af ejendommen X er der for A opstået  genvundne  

 bygningsafskrivninger for ca. 600.000 kr., som A ønsker at indskyde  

 på en pensionsordning med henblik på at få fradrag for  

 indskuddet i henhold til pensionsbeskatningslovens § 15A.
 Der er ingen ejendomsavance i forbindelse med salget.
 A´s indkomstår følger kalenderåret.
Den skatteansættende myndigheds udtalelse Kommunen har ikke haft bemærkninger til sagen.
Styrelsens indstilling og begrundelse Efter det oplyste blev A´s ejendom drevet som selvstændig  

 erhvervsvirksomhed ved delsalget den 1. juli 2001. Delsalget af ejendommen  

 må således kunne betegnes som en afståelse af en andel af  

 A´s erhvervsmæssige virksomhed.
Det indstilles derfor, at at de  

 genvundne bygningsafskrivninger, der er opstået i forbindelse med  

 delsalget, opfylder betingelserne for at kunne  anvendes som  

 fradragsberettiget indskud på en pensionsordning i medfør af  

 pensionsbeskatningslovens § 15A.
Det fremgår af bemærkningerne  

 til pensionsbeskatningslovens § 15A, at ved salg af en virksomhed, der har  

 været drevet i personligt regi, opgøres beløbet på  

 grundlag af de skattepligtige gevinster, der opnås ved salget af  

 virksomhedens aktiver som bl.a. fast ejendom, med fradrag af tab.
 Af afskrivningslovens § 21, stk. 2, fremgår, at ved genvundne  

 afskrivninger opgøres fortjenesten for hver bygning eller installation  

 som forskellen mellem salgssummen og den nedskrevne værdi.  

 Sidstnævnte værdi opgøres som de afskrivningsberettigede  

 udgifter til anskaffelse, forbedringer m.v. med fradrag af samtlige foretagne  

 afskrivninger, herunder forlods afskrivninger og forskudsafskrivninger.
Det forudsættes, at A udfylder erklæring i medfør af  

 pensionsbeskatningslovens § 15 A, stk. 8, jf. § 14 i bekendtgørelse om  

 beskatningen af pensionsordninger (blanket nr. 02.032 eller 02.033). Det  

 forudsættes endvidere, at de øvrige betingelser for at kunne  

 få fradrag efter pensionsbeskatningslovens § 15 A er opfyldt.
De  

 øvrige betingelser for at få fradrag fremgår af  

 blanketten.
 Ligningsrådet tiltrådte Told- og Skattestyrelsens  

 indstilling.
