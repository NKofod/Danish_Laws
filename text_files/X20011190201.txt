Bindende forhåndsbesked Spørgsmål Svar Sagsfremstilling og begrundelse Moderselskabet har siden 1. januar 1998 ejet 100% af aktierne i Selskabet.  

 Selskabet driver aktivitet i Danmark gennem filialen Danmark.
Filialen har  

 eksisteret siden 1995.
Moderselskab o  

  100% Selskabet o  

  100% Filial i Danmark Selskabet ønsker at overføre aktiviteten i den danske filial  

 til et nystiftet dansk selskab som er datterselskab til Moderselskabet.  

 Overdragelsen forventes at blive gennemført snarest muligt - dog  

 senest med udgangen af indkomståret 2000.
Moderselskab A B Selskabet Nystiftet  

 dansk selskab Baggrunden for salget af aktiviteten er ønsket om, at Selskabet's  

 virksomhed i Danmark skal foregå i en selvstændig juridisk  

 enhed.
 Efter repræsentanternes vurdering kan det lægges til grund, at  

 ved et salg af filialens aktivitet til en uafhængig part, vil der  

 skulle betales goodwill for den til aktiviteten knyttet  

 kundeportefølje.
Det bemærkes således, at en overdragelsespris på kr.  

 1.000.000- udfra repræsentanternes kendskab til virksomheden - svarer  

 til en arms længde værdiansættelse.
Det oplyses i den  

 forbindelse, at virksomheden forventer en mindre fremgang i resultat og  

 omsætning i perioden 1. januar 2000 til salgsdatoen.
 Revisor har ved anvendelsen af den vejledende beregningsregel i  

 TSS-cirkulære 2000-10 opgjort værdien af goodwill til kr.  

 825.180, afrundet til kr. 825.000:
1999 1998 1997 Skattepligtig indkomst 1.350.708 1.559.841 (1.075.262) korrektioner: - renteindtægter (126.713) (57.837) (13.564) + renteudgifter 311.152 126.979 159.547 Korrigeret indkomst 1.535.147 1.628.983 (929.279) Vægtning 3 2 1 4.605.441 3.257.966 (929.279) Total 6.934.128 Vægtet reguleret resultat (divideret med 6) 1.155.688 Udviklingstendens 0 1.155.688 Driftsherreløn 0 Forrentning af aktiver (eksl. likvid beholdning) 8% af 9.288.722 (743.098) Rest til forrentning af goodwill 412.590 Kapitaliserinsfaktor 2 825.180 Den beregnede goodwillværdi bliver således 825.180 Der er lagt følgende forudsætninger til grund ved  

 ovennævnte beregning:
Repræsentanterne anfører for så vidt angår  

 forrentningen af virksomhedens aktiver, at likvide midler efter deres  

 opfattelse bør anses for  driftsfremmed kapital og som sådan  

 ikke bør indgå i beregningen af forrentning af virksomhedens  

 aktiver.
Dette synspunkt begrundes med det forhold, at likvide midler alene  

 skal understøtte virksomhedens betalingsevne og ikke som sådan  

 er en del af virksomhedens aktivitetsgrundlag.
Endvidere understøttes  

 dette i følge repræsentanterne af eksemplificeringen, hvorefter  

 værdipapirer anses for værende driftsfremmede aktiver, idet disse  

 også dybest set er udtryk for overskydende likviditet.
 Repræsentanterne har således beregnet forrentningen af  

 virksomhedens aktiver alene af  kr. 9.288.722. Den samlede aktivmasse pr.  

 31.12.1999 var på i alt kr. 18.477.655.
 Om baggrunden for filialens forholdsmæssige store  

 likviditetsbeholdning på kr. 9.188.933 har repræsentanterne  

 fremkommet med følgende redegørelse:
"Den store likviditetsbeholdning skyldes en tidsmæssig forskydning i  

 selskabets faktureringer og betalinger.
Selskabet fakturerer egne kunder  

kvartalsvis 3-6 måneder forud.
Afregning med  

 leverandører sker  månedsvis bagud.
Indbetalinger finder normalt sted inden for 30 dage efter fakturering.  

 Likviditeten vil derfor typisk være på sit højeste i  

 slutningen af den første måned i et kvartal og på sit  

 laveste ved starten af et nyt kvartal.
Likviditetsbeholdningen pr. 31.12.1999  

 er således udtryk for en middelstor likviditetsbeholdning for den  

 pågældende virksomhed.
Denne forskydning i ind- og udbetalinger giver sig udslag i en konstant  

 stor likviditetsbeholdning.
Det skal imidlertid understreges, at der er et  

 regelmæssigt flow i selskabets ind- og udbetalinger, således at  

 der ikke er tale om ophobning af overskydende likviditet, men at  

 likviditetsbeholdningen alene er et udtryk for selskabets faktiske  

 likviditetsbehov over tid." Repræsentanterne bemærker i denne forbindelse, at den  

 anførte praksis tillige anvendes af selskabets søsterselskaber  

 i øvrige lande, og at selskabets praksis anvendes efter aftale med  

 såvel kunder som leverandører.
Det lægges således  

 til grund, at der er tale om en branchekutyme.
Med hensyn til den forventede levetid bemærker  

 repræsentanterne, at det kan lægges til grund, at overdragelse af  

 filialens kundeportefølje udløser betaling af goodwill.
Ved  

 almindelig kundepleje forventes det tillige, at kundeporteføljen kan  

 opretholdes delvist i en overskuelig fremtid.
Omvendt ses der ikke at kunne  

 forventes en særlig kundeloyalitet overfor filialens produkter og  

 services, idet disse ikke er knyttet op om et bestemt varemærke eller  

 lignende.
Det forventes således, at kunderne er neutrale overfor  

 hvilken udbyder, de modtager ydelser fra.
 Told- og Skattestyrelsen skal bemærke følgende:
 Anmodningen drejer sig om fastsættelse af goodwill-værdi ved  

 overdragelse af en virksomhed mellem interesseforbundne parter.
Ved overdragelse mellem interesseforbundne parter skal goodwill  

 ansættes til handelsværdien.
Handelsværdien for goodwill  

 værdiansættes ud fra et skøn under hensyntagen til de  

 konkret foreliggende omstændigheder.
 I mangel af særlige holdepunkter, herunder eksistensen af en  

 eventuel branchekutyme og eventuelt dokumenterede købstilbud fra  

 tredjemand, må værdiansættelsen ske på grundlag af et  

 skøn, hvor der tages hensyn til samtlige de i det konkrete  

 tilfælde foreliggende omstændigheder, der er kendt på  

 tidspunktet for værdiansættelsen, herunder navnlig virksomhedens  

 hidtidige overskud.
 Foreligger der ikke andre holdepunkter for udøvelsen af  

 skønnet over handelsværdien, må den vejledende  

 beregningsregel i TSS-cirkulære 2000-10 anvendes som udgangspunkt for  

 skønnet over handelsværdien for goodwill mellem  

 interesseforbundne parter.
 Den vejledende beregningsregel er imidlertid som anført kun  

vejledende, og det resultat, der fremkommer ved en eventuel anvendelse  

 af reglen, skal derfor underkastes en selvstændig vurdering af, om det  

 afspejler handelsværdien.
 Repræsentanterne har ved hjælp af den vejledende  

 beregningsregel i TSS-cirkulære 2000-10 kommet frem til, at der kan  

 opgøres en goodwillværdi stor kr. 825.180. Til denne beregningen  

 har styrelsen følgende bemærkninger:
 Inden man kommer frem til det beløb, der resterer til forrentning  

 af goodwill,  skal man fratrække en forrentning af samtlige  

 aktiver i virksomhedens  seneste balance forud for overdragelsen bortset fra  

 driftsfremmede aktiver som f.eks. obligationer og pantebreve samt  

 bogført værdi af tilkøbt goodwill, jf. cirkulærets  

 punkt 3.6.
 Repræsentanterne har ved deres beregning reduceret den samlede  

 aktivmasse med likvide midler.
Styrelsen er enig med repræsentanterne i, at likvide midler som alt  

 overvejende hovedregel skal holdes uden for forrentningen af aktiverne, idet  

 der ikke er tale om investeret kapital, som skal forrentes via virksomhedens  

 overskud over investeringens levetid.
Dette understøttes efter  

 styrelsens opfattelse af, at man ved beregningen af goodwill efter  

 cirkulæret korrigerer for finansielle indtægter og udgifter, idet  

 sælgerens finansiering af virksomheden ikke antages af have indflydelse  

 på virksomhedens goodwill.
 Likvide midler har således i lighed med pantebreve og obligationer  

 ikke indflydelse på værdiansættelsen af virksomhedens  

 kundekreds, idet virksomhedens beholdning af værdipapirer og likvide  

 midler ikke siger noget om virksomhedens evne til at oparbejde goodwill.
 Styrelsen skal herefter indstille, at de likvide midler ikke indgår  

 i forrentningen af virksomhedens aktiver.
Aktiver skal i følge beregningsreglen forrentes med  

 kapitalafkastsatsen efter virksomhedsskattelovens § 9 + 3%.  

 Kapitalafkastsatsen for 2000 udgør 6%, jf. meddelelse fra  

 Skatteministeriet, offentliggjort i TfS 2000.600. Aktiverne skal herefter  

 forrentes med 9% - og ikke 8% som anført i repræsentanternes  

 beregning.
Forrentningen udgør herefter 9% af kr. 9.288.722 =  

 835.985.
I følge den vejledende beregningsregel skal det beløb, der  

 resterer til forrentning af goodwill kapitaliseres.
Beløbet  

 multipliceres med en faktor, der udtrykker forholdet mellem det forventede  

 årlige afkast i form af en forrentningsprocent og goodwillens  

 forventede levetid, som udtryk for, i hvor mange år man kan forvente et  

 afkast på den erhvervede goodwill, jf. cirkulærets punkt 3.7.
 Forrentningen fastsættes til den på overdragelsestidspunktet  

 gældende kapitalafkastsats, jf. virksomhedsskattelovens § 9 + 8%. For  

 overdragelser i indeværende år er renten således på  

 14%, jf. at kapitalafkastsatsen for 2000 udgør 6%. Med en rente  

 på 14% og en forventet levetid for goodwillen på 5 år  

 bliver kapitaliseringsfaktoren på 1,9  - og ikke 2, som anført i  

 beregningen foretaget af repræsentanterne.
 Med de ovenfor anførte korrektioner fremkommer der en  

 goodwillværdi efter den vejledende beregningsregel på kr.  

 607.435.
 Som anført indledningsvist skal det resultat der fremkommer ved  

 anvendelsen af den vejledende beregningsregel underkastes en  

 selvstændig vurdering af om resultatet afspejler handelsværdien,  

 jf. punkt 4 i cirkulære 2000-10.
Som følge af det mindre fald i virksomhedens resultat fra 1998 til  

 1999 kan der ikke korrigeres for udviklingstendens efter cirkulærets  

 punkt 3.4., som fordrer en konstant stigning fra år til år.
Da  

 filialen imidlertid i perioden fra 1997 til 1999 har oplevet en positiv  

 udvikling - og også forventer en mindre fremgang i resultat og  

 omsætning i perioden 1. januar 2000 til salgsdatoen, bør  

 goodwillværdien efter styrelsens vurdering sættes højere  

 end kr. 607.435.
Repræsentanterne har i det første spørgsmål  

 spurgt, om Ligningsrådet kan tiltræde en goodwill  

 værdiansættelse på kr. 1.000.000. Denne værdi  

 udgør efter repræsentanternes vurdering en arms længde  

 værdiansættelse.
Told-og Skattestyrelsen skal herefter indstille  

 - udfra det ovenfor anførte om udviklingen i selskabets resultat - at  

 spørgsmål 1 besvares med et "Ja".
 Spørgsmål 2 og spørgsmål 3 bortfalder  

 herefter.
 Ligningsrådet tiltrådte Told-og Skattestyrelsens  

 indstilling.
