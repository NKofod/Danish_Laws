(Til de skattelignende myndigheder og  

 amtsligningsinspektoraterne m.v.) Det meddeles herved, at skattefri henlæggelser til investeringsfonds vil  

 kunne anvendes til forlods afskrivning på forbedrings- eller  

 ombygningsudgifter vedrørende sådanne driftsmidler, til hvis anskaffelse der  

 kan benyttes investeringsfondshenlæggelser.
 Som følge heraf vil der være at foretage følgende ændringer i  

 skattedepartementets cirkulære nr. 182 af 18. december 1958 om  

 investeringsfonds.
 Afsnit I, punkt 3, stk. 6 affattes således:
 Såfremt henlæggelser efter foranstående kan benyttes til forlods  

 afskrivning i forbindelse med anskaffelse af driftsmidler, kan de også  

 benyttes til forlods afskrivning på udgifter til forbedring eller ombygning  

 vedrørende de pågældende driftsmidler.
 I afsnit I, punkt 10, sidste stk., tilføjes:
 Dette gælder også, hvor forlods afskrivning alene er foretaget på den  

 oprindelige anskaffelsessum, men ikke på senere afholdte forbedrings- eller  

 ombygningsudgifter, eller der alene er forlods afskrevet på en efter  

 anskaffelsen afholdt forbedrings- eller ombygningsudgift.
 Skattedepartementet, den 1. februar  

 1960.
Hans P.
Gøtrik.
