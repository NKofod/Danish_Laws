 Ved § 3, stk. 3, i miljøministeriets bekendtgørelse nr. 666 af 16.december  

 1982 om bekæmpelse af rotter er det med virkning fra 1. januar 1983 blevet  

 pålagt det offentlige hygiejniske tilsyn ved levnedsmiddelvirksomhederne som  

 eneansvarlig myndighed at foretage eftersyn for rotter og at efterse  

 rottesikringers vedligeholdelse, jfr. pkt. 1.2 i miljøstyrelsens cirkulære af  

 16. december 1982 om bekæmpelse af rotter.
 Veterinærkontrollen ved de eksportautoriserede kød- og  

 fjerkrækødvirksomheder har således pligt til dels at efterse rottesikringers  

 vedligeholdelse og dels at foretage eftersyn for rotter.
 Samme pligt påhviler dyrlægerne ved autoriserede dyrefoderfabrikker og  

 destruktionsanstalter samt ved sådanne private slagtehuse, som ikke ligger i  

 forbindelse med et godkendt detailudsalg eller en godkendt engrosvirksomhed.
 Derimod forudsættes rotteeftersynet i og omkring private slagtehuse, som  

 ligger i forbindelse med detailudsalg eller engrosvirksomheder, foretaget af  

 den myndighed ( levnedsmiddelkontrolenheden), som har tilsynet med  

 detailudsalget eller engrosvirksomheden.
 Vedrørende rottesikringers vedligeholdelse og eftersynet for rotter på  

 ejendommen, herunder også området udenfor bygningerne, henvises til  

 indenrigsministeriets vejledning af 21. juni 1962 om sikring og renholdelse  

 til bekæmpelse af rotter og til vedlagte »Vejledning i undersøgelse af  

 levnedsmiddelvirksomheder for rotter og deres udryddelse«, som er  

 udarbejdet af miljø styrelsens konsulenter i rottesager og dateret 22. april  

 1985. Forekomst af rotter ( og mus) skal i videst muligt omfang forebygges  

 gennem foranstaltninger, som hindrer skadedyrenes adgang til og ophold samt  

 formering i og omkring virksomheden.
Til at supplere denne forebyggelse iværksættes en forebyggende bekæmpelse  

 i virksomhedens udendørs områder og eventuelt i de indendørs områder (kældre,  

 maskinrum, garager, ingeniørgange m.v.), som ikke anvendes til behandling  

 eller oplagring af levnedsmidler (henholdsvis foderstoffer), herunder  

 råvarer.
Bekæmpelse ved hjælp af fælder kan foretages overalt i og omkring  

 virksomheden, forudsat de tilses hyppigt.
Hvis der konstateres forekomst af rotter på virksomheden, skal dette  

 straks anmeldes til kommunalbestyrelsen.
Bekæmpelsen af rotter på  

 virksomheden skal iværksættes af kommunalbestyrelsen (i almindelighed teknisk  

 forvaltning) og udøves i samarbejde med virksomheden og veterinærkontrollen.  

 Pligten til at underrette kommunen påhviler den af de to parter (virksomheden  

 eller dyrlægen), som først konstaterer rotteforekomsten.
Vedkommende skal  

 samtidig informere den anden part.
 Hvis der konstateres mus på virksomheden, skal bekæmpelsen iværksættes af  

 virksomheden under veterinærkontrollens tilsyn.
 For de eksportautoriserede kødvirksomheder og dyrlægerne ved disse gælder  

 nedenstående punkter 1-3.
 For de eksportautoriserede fjerkrækødvirksomheder gælder punkterne 1- 3  

 med de forbehold, som fremgår af de enkelte punkter ( jfr. 1.1 og 2.1).
 For dyrefoderfabrikker, destruktionsanstalter og private slagtehuse  

 anvendes principperne heri i praktisk muligt omfang.
 1. Forebyggelse.
 1.1. Virksomhedens ansvar.
 Virksomheden skal udarbejde et forebyggelsesprogram, som skal godkendes af  

 den kontrollerende dyrlæge, og som skal omfatte følgende:
 1. Rottesikring af bygningerne.
 2. Fjernelse af mulige tilholdssteder inden- og  

 udenfor bygningerne.
 3. Forebyggende bekæmpelse.
 4. Ugentligt rotteeftersyn inden- og udendørs.
 For de eksportautoriserede kødvirksomheder skal i forebyggelsesprogrammet  

 endvidere være anført navnet på den person, som på virksomhedens vegne er  

 ansvarlig for programmet.
En eller flere af opgaverne under punkterne 1-4 kan overdrages til et  

 skadedyrsbekæmpelsesfirma.
Der skal i så fald indgås en kontrakt, som klart  

 angiver de overdragne opgaver.
 Kopi af kontrakten skal afleveres til den kontrollerende dyrlæge.
 Kopi af besøgsrapporter m.v. fra sådanne skadedyrsbekæmpelsesfirmaer skal  

 afleveres til den kontrollerende dyrlæge.
 1.2. Dyrlægens ansvar.
 Dyrlægen skal godkende det af virksomheden forelagte forebyggelsesprogram  

 i givet fald med de ændringer, der måtte være forlangt af dyrlægen.
 Dyrlægen skal ved jævnlig inspektion overalt på virksomheden kontrollere,  

 at forebyggelsesprogrammet overholdes, og herved sikre sig, at der ikke  

 findes tegn på forekomst af rotter eller mus.
 2. Bekæmpelse.
 2.1. Virksomhedens ansvar.
 Findes der inden for virksomhedens område tegn på forekomst af rotter,  

 skal dette af virksomhedens ansvarlige (jfr. 1.1.) straks meddeles til  

 dyrlægen og til kommunens rottebekæmpelse, normalt teknisk forvaltning.
 Findes der i bygninger, som anvendes til produktionsmæssige formål, tegn  

 på forekomst af mus, skal dette straks meddeles til dyrlægen.
Specielt for eksportautoriserede kødvirksomheder gælder, at medmindre den  

 kommunale rottebekæmpelse iværksætter strengere foranstaltninger, skal  

 arbejdet ved forekomst af rotter eller mus i eller nær produktions- eller  

 lagerlokaler indstilles i det pågældende område, og enhver transport til og  

 fra området skal standses.
Endvidere skal virksomheden iværksætte:
 1. Undersøgelse af alle varer, pakke- og  

 emballagematerialer for skader eller forurening fra rotter henholdsvis mus.
 2. Destruktion af beskadigede eller forurenede  

 levnedsmidler, pakke- og emballagemateriale samt åbne beholdere med tørre  

 ingredienser.
 3. Fjernelse af alt ophobet udstyr og inventar samt  

 papir og andre materialer, som kan danne opholdssted for skadedyr.
 4. Undersøgelse af bygningerne og de udendørs arealer,  

 fjernelse så vidt muligt af alle eventuelle tilholdssteder (herunder i udhuse  

 og garageanlæg), tillukning af alle åbninger, som kan give adgang for rotter  

 henholdsvis mus, samt fjernelse eller oprydning af oplagrede genstande, så  

 rengøring og renholdelse lettes.
 Foranstaltningerne skal gennemføres hurtigst muligt, og arbejdet i  

 pågældende område må først genoptages, når den kontrollerende dyrlæge har  

 givet tilladelse.
 For alle eksportautoriserede virksomheder (herunder  

 fjerkrækødvirksomheder) gælder, at virksomheden efter forekomst af rotter  

 eller mus skal forelægge dyrlægen et revideret forebyggelsesprogram, som  

 omfatter de forhold, som virksomheden, den kommunale rottebekæmpelse eller  

 dyrlægen ønsker rettet eller inddraget.
 For konstruktionsmæssige ændringer skal angives en tidsplan.
 2.2. Dyrlægens ansvar.
 Dyrlægen skal ved forekomst af rotter kontakte kommunens rottebekæmpelse  

 med henblik på aftale om procedure for bekæmpelsen.
 Iøvrigt skal dyrlægen påse, at virksomhedens forpligtelser i henhold til  

 1.2 overholdes, og at de opgaver udføres, som den kommunale rottebekæmpelse  

 herudover måtte pålægge virksomheden.
 Dyrlægen skal efter forekomst af rotter eller mus vurdere det af  

 virksomheden forelagte reviderede forebyggelsesprogram og efter  

 omstændighederne godkende programmet eller forlange det ændret, eventuelt  

 efter samråd med den kommunale rottebekæmpelse, miljøstyrelsens konsulenter i  

 rottesager eller pågældende veterinærinspektør.
 3. Regler for giftudlægning.
 For anvendelse af bekæmpelsesmidler mod rotter og mus på de  

 eksportautoriserede kød- og fjerkrækødvirksomheder gælder følgende regler.
 3.1. Forebyggende bekæmpelse.
 1. Bekæmpelse bør indendørs fortrinsvis ske ved hjælp  

 af fælder.
 2. Bekæmpelsesmidler må ikke anvendes i produktions-  

 og lagerlokaler, bortset fra konserveslagre.
 3. Bekæmpelsesmidler skal indendørs være anbragt i  

 foderkasser ( giftstationer). Trædegifte må ikke anvendes indendørs.
 4. Bekæmpelsesmidler skal udendørs være anbragt enten  

 i foderkasser eller sådan afskærmet, at de ikke er frit tilgængelige.  

 Udendørs kan anbefales permanente foderstationer af beton.
 5. Foderkasserne skal være forsynet med låg og i  

 øvrigt være konstrueret således, at gnaverne har vanskeligt ved at slæbe  

 bekæmpelsesmidlet ud. Ædegifte bør som hovedregel udlægges i hele pakninger  

 eller som ædeblokke.
 6. Foderkasserne skal være tydeligt mærket med ordet  

 »GIFT« og med et løbenummer samt med navnet på det firma eller den  

 person, som er ansvarlig for tilsynet med kasserne.
 7. Foderkasserne skal være fæstnet til underlaget  

 eller til omgivelserne på en måde, så de ikke let kan fjernes eller flyttes.
8. Foderkasserne skal være anbragt i overensstemmelse  

 med den af dyrlægen godkendte plan.
Dyrlægen skal underrettes om anbringelsen  

 gennem en plan, som angiver sted og løbenummer for hver af de opstillede  

 foderkasser samt om det anvendte bekæmpelsesmiddel.
 9. Der må ikke anvendes bekæmpelsesmidler, som er  

 placeret i højere fareklasse end Xn (sundhedsskadelig).
 10. Eventuelle lagre af bekæmpelsesmidler skal  

 opbevares under lås på et af dyrlægen godkendt sted.
 3.2. Bekæmpelse efter konstatering af indendørs forekomst af rotter  

  eller mus.
 Foranstående punkter 2-9 kan med dyrlægens tilladelse i hvert enkelt  

 tilfælde fraviges således:
 ad 2. Foderkasser må anbringes i lagerlokaler, hvori der ikke findes  

 uemballerede levnedsmidler, og uden for arbejdstiden i produktionslokaler,  

 hvori der ikke findes levnedsmidler.
 ad 3. Efter anbefaling fra den kommunale rottebekæmpelse må uden for  

 produktionsområdet ( i ingeniørgange m.v.) anvendes trædegifte indlagt i  

 foderkasser.
 ad 9. Efter anbefaling fra den kommunale rottebekæmpelse må anvendes andre  

 bekæmpelsesmidler.
 Virksomheden skal holde dyrlægen underrettet om hvordan og på hvilke  

 punkter, der afviges fra de almindelige regler, ved aflevering af en plan,  

 der viser stedet for de pågældende afvigelser.
 Dyrlægen skal påse, at foderkasser er fjernet fra produktionslokalerne,  

 før arbejdet genoptages.
Når den kommunale rottebekæmpelse vurderer, at bekæmpelsen af rotter er  

 tilendebragt, skal dyrlægen påse, at afvigelserne på alle punkter bringes til  

 ophør.
Tilsvarende gælder, nar dyrlægen vurderer, at bekæmpelsen af mus er  

 tilendebragt.
 Foranstående forskrifter er udarbejdet i samarbejde med miljøstyrelsens  

 konsulenter i rottesager - som iøvrigt gerne står til rådighed med vejledning  

 og rådgivning vedrørende rottebekæmpelse.
 Adresserne er:
Når det drejer sig om museproblemer, kan Statens Skadedyrlaboratorium give  

 yderligere oplysninger.
Adressen er:
 Skovbrynet 14 2800 Lyngby Tlf.: (02) 87 80 55.
 P.V.V.
