(HTX-uddannelsen) I henhold til § 2, jf. § 3 a, i lov om godkendelse af handelsskoler og tekniske skoler og tilskud m.v. til disse skoler, jf.
lovbekendtgørelse nr. 178 af 2. april 1987 som ændret ved § 10 i lov nr. 351 af 1. juli 1988, fastsættes:
Almindelige bestemmelser § 1.  Tekniske skoler kan efter forud indhentet  

 godkendelse fra Undervisnings- og Forskningsministeriet gennemføre uddannelse  

 til højere teknisk eksamen (HTX-uddannelse).
 Stk. 2.  Uddannelsens formål er at give en almen og  

 teknologisk grunduddannelse, der gennem såvel teoretisk som praktisk  

 (værkstedsmæssig) undervisning giver eleverne adgang til videregående  

 uddannelse efter de herom gældende regler.
 Stk. 3.  Uddannelsen giver desuden adgang til afkortet  

 erhvervsuddannelse efter de herom gældende regler.
Adgangsbetingelser § 2.  Skolen kan optage elever, som har gennemført 1.  

 del af en erhvervsfaglig grunduddannelse (basisuddannelsen) inden for et af  

 de tekniske hovederhvervsområder, og som har erhvervet supplerende  

 kvalifikationer i et sådant omfang, at de efter skolens skøn har  

 forudsætninger for at gennemføre HTX-uddannelsen.
 Stk. 2.  Skolens skøn baseres bl.a. på, i hvilket omfang  

 eleven har udnyttet de valgfrie fag i basisuddannelsen til at kvalificere sig  

 specielt i fagene matematik og fysik/kemi, idet der dog tages hensyn til  

 begrænsninger af praktisk og tidsmæssig art, der har haft indflydelse på  

 elevens valgmuligheder i basisuddannelsen.
 Stk. 3.  Undervisnings- og Forskningsministeriet kan  

 efter indstilling fra HTX-udvalget, jf. § 24, fastsætte nærmere bestemmelser  

 om adgangsbetingelserne.
§ 3.  Skolen kan tillade, at elever, der skønnes at  

 have opnået de nødvendige kvalifikationer på anden måde end den i § 2  

 angivne, optages i uddannelsen.
Undervisnings- og Forskningsministeriet kan  

 efter indstilling fra HTX-udvalget fastsætte retningslinier herom.
 § 4.  Undervisnings- og Forskningsministeriet kan  

 efter indstilling fra HTX-udvalget fastsætte regler, hvorefter en elev kan  

 fritages for at deltage i undervisningen og for at aflægge prøve i fag, hvis  

 eleven tidligere har bestået en prøve i faget, der mindst svarer til fagets  

 omfang i HTX-uddannelsen.
Optagelsesregler § 5.  Undervisnings- og Forskningsministeriet kan for  

 den enkelte skole fastsætte kvoter, hvorefter ansøgere fra bestemte  

 basisuddannelser forbeholdes et antal uddannelsespladser.
 Stk. 2.  Nærmere regler om optagelse kan fastsættes af  

 Undervisnings~ og Forskningsministeriet efter indstilling fra HTX-udvalget.
Uddannelsens opbygning § 6.  HTX-uddannelsen varer 2 år.
Et undervisningsår  

 består af 210 undervisningsdage med i alt normalt 1350 lektioner, heri  

 medregnet tid til afholdelse af eksamen.
 Stk. 2.  1. år er fælles for alle elever.
 Stk. 3.  Uddannelsens 2. år gennemføres inden for  

 byggeteknisk, el-teknisk, mekanisk eller procesteknisk linie.
 Stk. 4.  Undervisnings- og Forskningsministeriet kan  

 godkende, at skolen forud for 2. undervisningsår tilbyder eleverne faglige  

 suppleringskurser på op til 105 lektioner for hvert kursus.  

 Suppleringskurserne kan normalt kun tilbydes elever, hvis valg af linie i  

 HTX-uddannelsen ikke svarer til den forudgående basisuddannelse.
 Stk. 5.  Skolen giver studievejledning i op til 5 timer  

 pr. elev pr. år med henblik på elevens optagelse, valg af valgfrie fag,  

 liniefag, videreuddannelse m.v.
 § 7.  Undervisningen i HTX-uddannelsen omfatter:
--------------------------------------------- Stk. 2.  Skolen kan under forudsætning af, at  

 undervisningsmålene, jf. § 8, nås, tilrettelægge undervisningen med en  

 afvigelse på indtil 10 pct. af de i stk. 1 angivne lektionstal.
Afvigelsen  

 fra det normale lektionstal kan tilgodese lokale forhold, herunder  

 lærerressourcer, udstyr, lokaler m.v. og bevillingsmæssige forhold.
 § 8.  Formålet med undervisningen i de enkelte fag er:
Dansk Formålet med undervisningen er, at eleven - udvikler evne til at læse på en engageret, reflekteret og kritisk måde, - udvikler bevidsthed om sprogbrug og evne til at udtrykke sig i konkrete  

 situationer, - læser ældre og nyere litterære tekster, oplever dem umiddelbart og ser  

 dem som led i en historisk situation, - opnår et vist kendskab til andre perioders normer, ideer og  

 udtryksformer, - opnår indsigt i andre sociale og kulturelle miljøer end sit eget, - uddyber sit kendskab til væsentlige kulturelle strømninger og  

 problemstillinger i samtid og i den nærmest forudgående tid.
Engelsk og tysk Formålet med undervisningen er, at eleven - bliver i stand til at forstå talesprog i normalt tempo med hensyn til  

 både helheden og detaljer, - bliver i stand til at udtrykke sig nogenlunde frit i situationer fra  

 dagliglivets område, - bliver i stand til at give meddelelser, - bliver i stand til at beskrive forhold af praktisk og teoretisk art, - bliver i stand til at udtrykke synspunkter og holdninger på baggrund af  

 et givet tema, - bliver i stand til at forstå tekster af såvel almen som  

 teknisk/naturvidenskabelig art med hensyn til både helheden og i rimeligt  

 omfang detaljer, - er orienteret om de kulturelle og samfundsmæssige forhold i det  

 engelske/tyske sprogområde.
Samfundsfag, herunder virksomhedslære og samarbejdslære Formålet med undervisningen er, at eleven bliver i stand til at overskue  

 og deltage i beslutninger i forskellige sociale systemer og opnår indsigt i  

 sider af samfundsfagenes teori- og metodeproblemer.
For at opnå dette, skal  

 undervisningen opfylde følgende delmål:
-den enkelte arbejdstagers rolle og vilkår i virksomheden, -virksomhedens ejer-, kapital- og personaleforhold, -arbejdsprocessens planlægning, tilrettelæggelse og ledelse, -styring af administration, produktion, distribution og afsætning, -arbejdsmarkedsforhold, de aftalemæssige forhold og arbejdsmarkedets  

 organisationer, -kendskab til de åndelige og materielle faktorer, der er væsentlige for  

 samfundsudviklingen, -indsigt i nogle centrale økonomiske, sociale, politiske og kulturelle  

 forhold, problemer og sammenhænge, -kendskab til, hvorledes beslutninger træffes i forskellige typer af  

 sociale systemer, -præcist og systematisk at kunne iagttage samfundsforhold, -kritisk at kunne vurdere samfundsfagligt stofs anvendelighed til at  

 belyse et opstillet problem, -at formulere problemstillinger til et samfundsfagligt emne, -at analysere værdielementerne bag et givet udsagn, Matematik Formålet med undervisningen er, at eleven - opnår færdighed i at anvende fundamentale matematiske begreber, metoder  

 og tankegange i forbindelse med analyse, formulering og løsning af problemer,  

 særligt i forbindelse med de øvrige fag i HTX-uddannelsen og med henblik på  

 anvendelse i ingeniør- og teknikeruddannelserne, - opnår forståelse af og færdighed i kritisk analyse af matematikkens  

 anvendelse i forskellige fagområder.
Fysik Formålet med undervisningen er, at eleven - opnår viden om vigtige begreber, lovmæssigheder og teorier inden for  

 såvel den klassiske som den moderne fysik, - opnår viden om den fysik, der danner grundlag for vigtige tekniske  

 anvendelser, - bliver fortrolig med eksperimental metode, særligt i forbindelse med  

 områder, der indgår i de øvrige fag i HTX-uddannelsen, - bliver i stand til at analysere og behandle enkle fysiske problemer ved  

 hjælp af matematiske metoder.
Kemi Formålet med undervisningen er, at eleven - opnår en basisviden i kemi, herunder en oversigt over opfattelsen af  

 atomernes opbygning og den kemiske bindings natur, - opnår viden om vigtige uorganiske og organiske forbindelser, - opnår grundlæggende færdigheder i laboratoriearbejde, - opnår kendskab til eksperimental undersøgelsesmetode, særligt inden for  

 områder, der indgår i de øvrige fag i HTX-uddannelsen, - bliver orienteret om betydningsfulde kemiske processer og stoffers  

 anvendelse i håndværk, industri og samfundet i øvrigt, - opnår kendskab til teknologiske, miljø- og samfundsmæssige konsekvenser  

 ved anvendelse af kemikalier.
Biologi Formålet med undervisningen er, at eleven - opnår en grundlæggende viden om udvalgte biologiske emner, som har  

 teknisk og produktionsmæssig betydning, - opnår en grundlæggende viden om udvalgte biologiske emner, som har almen  

 og miljømæssig betydning, - bliver fortrolig med at anvende fagets principper og arbejdsmetoder,  

 særlig i forbindelse med de øvrige fag i HTX-uddannelsen.
Teknologi, konstruktion og teknisk kommunikation Formålet med undervisningen er - at give eleven en bred grundlæggende indføring i den teknologi, der  

 anvendes i industri og håndværk, herunder materialelære og  

 materialebearbejdning, målesystemer og måleteknik samt montage~ og  

 sammenføjningsteknikker, - at give eleven et grundlæggende kendskab til teori og metode ved  

 tekniske beregnings- og dimensioneringsopgaver, - at give eleven kendskab til konstruktionsforudsætninger, herunder  

 formgivningsaspektet, - at give eleven kendskab til dokumentation og rapportering af udførte  

 konstruktionsopgaver, herunder kendskab til teknisk tegning, anvendelse af  

 standarder og normer samt tekniske manualer, - at give eleven et sådant kendskab til dataudstyr og datadisciplin, at  

 eleven kan anvende og editere almindeligt forekommende programmel, - at udvide elevens forudsætninger og styrke motivationen for de  

 studieforberedende almene fag, - at supplere elevens kvalifikationer i matematik, fysik, kemi, biologi og  

 sprog, - at udbygge elevens kendskab til sammenhængen mellem den teknologiske og  

 den øvrige samfundsmæssige udvikling således, at eleven inden for dette  

 område får styrket sin mulighed for at overskue og deltage i beslutninger og  

 debatter i det politiske og sociale liv, såsom arbejdspladser, familie og  

 organisationer.
Liniefag Formålet med undervisningen er - at eleven får sådanne kvalifikationer, at eleven gennem disse suppleret  

 med efterfølgende virksomhedspraktik opfylder de specielle krav, der er  

 indeholdt i bestemmelserne om optagelse på de videregående  

 teknikeruddannelser og på ingeniøruddannelserne på teknika.
Valgfrie fag Formålet med undervisningen er - at udligne elevernes forskellige forudsætninger (forskellige  

 efg-basisuddannelser), - at tilbyde undervisning på et højere niveau i HTX-uddannelsens fag, - at tilbyde undervisning efter elevernes egne interesser og behov.
 § 9.  Undervisnings- og Forskningsministeriet  

 fastsætter efter indstilling fra HTX-udvalget uddannelsesplaner for de  

 enkelte fag bortset fra valgfrie fag, hvori der ikke afholdes eksamen, jf. §  

 14, stk. 2.
 § 10.  Eleven har pligt til at deltage i  

 undervisningen og til at følge skolens studie- og ordensregler.
Stk. 2.  Elever, der uden lovlig grund udebliver fra  

 undervisningen, eller som gør sig skyldig i alvorlige disciplinære  

 forseelser, kan udelukkes fra fortsat undervisning, når mindre vidtgående  

 foranstaltninger forgæves har været anvendt.
Afgørelsen meddeles skriftligt  

 og skal indeholde begrundelse og klagevejledning.
Eksamen § 11.  En elev kan normalt kun indstilles til eksamen,  

 hvis eleven har deltaget i undervisningen, har afleveret de skriftlige  

 arbejder og har fået arbejderne godkendt af de pågældende lærere, alt i et  

 omfang, som skolen finder tilstrækkeligt.
 Stk. 2.  Kan læreren/lærerne ikke give den i stk. 1  

 nævnte godkendelse, afgør skolen i samråd med de lærere, som har undervist  

 eleven, om eleven kan indstilles til eksamen.
 § 12.  For afholdelse af eksamen gælder de  

 bestemmelser, som Undervisnings- og Forskningsministeriet til enhver tid  

 fastsætter om eksamensordningen ved de godkendte tekniske skoler.
 Stk. 2.  De nærmere bestemmelser om tilrettelæggelsen af  

 eksamen samt tidspunktet for dennes afholdelse fastsættes af Undervisnings-  

 og Forskningsministeriet.
 § 13.  Ved karaktergivning anvendes følgende  

 karakterskala:
 13 Gives for den usædvanligt selvstændige og udmærkede præstation.
 11 Gives for den udmærkede og selvstændige præstation.
 10 Gives for den udmærkede, men noget rutineprægede præstation.
 9 Gives for den gode præstation, der ligger lidt over middel.
 8 Gives for den middelgode præstation.
 7 Gives for den ret jævne præstation, der ligger lidt under middel.
 6 Gives for den noget usikre, men nogenlunde tilfredsstillende præstation.
 5 Gives for den usikre og ikke tilfredsstillende præstation.
 03 Gives for den meget usikre, meget mangelfulde og utilfredsstillende  

 præstation.
 00 Gives for den helt uantagelige præstation.
 § 14.  De prøver, som indgår i eksamen, gennemføres  

 efter nedenstående plan, idet der er anvendt følgende symboler:
S - for skriftlig prøve M - for mundtlig prøve P - for projekt -------------------------------------------------- -------------------------------------------------- Stk. 2.  Der kan efter bestemmelse fra Undervisnings- og  

 Forskningsministeriet afholdes eksamen i valgfrie fag.
Stk. 3.  Projektopgaven i liniefag og opgaver til  

 mundtlige prøver stilles af skolen og godkendes af censor.
Den mundtlige  

 prøve i biologi tager udgangspunkt i en i undervisningen gennemført praktisk  

 øvelse og elevens rapport om øvelsen.
 Stk. 4.  De skriftlige prøver varer 4 timer, i dansk dog  

 5 timer.
Stk. 5.  Bedømmelse af projekterne og de mundtlige  

 prøver foretages af eksaminator (vedkommende lærer) og en censor.
Er  

 projektet tværfagligt, kan der medvirke to eksaminatorer og/eller censorer.
 Stk. 6.  Bedømmelsen af de skriftlige prøver foretages  

 af to censorer.
 § 15.  Der gives følgende eksamenskarakterer:
 Dansk 1 karakter beregnet som gennemsnittet af bedømmelserne af den  

 skriftlige og den mundtlige prøve.
 Engelsk 1 karakter på grundlag af bedømmelsen af den mundtlige  

 prøve.
 Tysk 1 karakter på grundlag af bedømmelsen af den mundtlige prøve.
 Samfundsfag 1 karakter på grundlag af en samlet bedømmelse af  

 projektet og den mundtlige prøve.
 Matematik 2 karakterer på grundlag af særskilt bedømmelse af de  

 skriftlige prøver.
 Fysik 1 karakter på grundlag af bedømmelsen af den skriftlige  

 prøve.
 Kemi 1 karakter på grundlag af bedømmelsen af den skriftlige prøve.
 Biologi 1 karakter på grundlag af bedømmelsen af den mundtlige  

 prøve.
Teknologi m.v.
På grundlag af en samlet bedømmelse af projektet og den  

 mundtlige prøve gives:
1 karakter for kendskab til teknologi, 1 karakter for kendskab til konstruktion/procesforløb og 1 karakter for projektrapporten.
 Liniefag 1 karakter på grundlag af bedømmelsen af den mundtlige  

 prøve, og på grundlag af en samlet bedømmelse af projektet og den mundtlige  

 prøve:
1 karakter for tilrettelæggelse af projektforløbet og 1 karakter for den praktiske udførelse af projektet.
§ 16.  Ved bedømmelse af mundtlige prøver og projekter  

 fastsættes karakteren efter forhandling mellem censor og eksaminator.
Hvis  

 censor og eksaminator ikke er enige om en fælles bedømmelse, giver hver en  

 delkarakter.
Den endelige karakter er middeltallet af delkaraktererne  

 afrundet til det nærmeste tal i karakterskalaen.
Hvis middeltallet ikke  

 svarer til et af tallene i karakterskalaen, forhøjes det til nærmeste tal i  

 skalaen, hvis censor har givet den højeste karakter, jf. dog stk. 4. Har  

 censor givet den laveste karakter, bliver karakteren for prøven det nærmeste  

 lavere tal i skalaen, jf. dog stk. 4.
 Stk. 2.  Karakteren for skriftlige prøver fastsættes af  

 de to censorer i fællesskab.
 Stk. 3.  Ved beregning af karakterer som gennemsnit af  

 flere bedømmelser afrundes til nærmeste højere karakter, når det matematiske  

 gennemsnit falder midt mellem to karakterer eller derover, ellers til  

 nærmeste lavere karakter, jf. dog stk. 4.
 Stk. 4.  Karaktererne 00 og 13 kan ikke gives ved  

 afrunding.
§ 17.  For at bestå eksamen kræves, at summen af  

 eksamenskaraktererne, jf. § 15, er mindst 90 svarende til 6 gange  

 karakterernes antal.
Eventuelle karakterer for eksamen i valgfrie fag  

 medregnes ikke.
 § 18.  En elev, der ikke har gennemført eller bestået  

 eksamen, kan genindstilles til eksamen højst 2 gange.
 Stk. 2.  Undervisnings- og Forskningsministeriet kan  

 dispensere fra bestemmelsen i stk. 1, hvis særlige forhold taler herfor.
 Stk. 3.  Undervisnings- og Forskningsministeriet  

 fastsætter regler om sygeeksamen.
 § 19.  Skolen indfører eksamenskaraktererne,  

 gennemsnittet af disse og eventuelle karakterer for eksamen i valgfrie fag i  

 en eksamensprotokol.
Stk. 2.  Skolen udsteder eksamensbevis for  

 HTX-uddannelsen.
Undervisnings- og Forskningsministeriet fastsætter bevisets  

 form og indhold.
 § 20.  Undervisnings- og Forskningsministeriet kan  

 efter indstilling fra HTX-udvalget fastsætte nærmere regler om eksamen og om  

 elevernes ret til at gå om.
§ 21.  Undervisnings- og Forskningsministeriet  

 nedsætter en eksamenskommission, som består af en formand udpeget af  

 Undervisnings- og Forskningsministeriet og yderligere 8 medlemmer.
Dansk  

 Arbejdsgiverforening, FR (Fællesrepræsentationen) - Hovedorganisation for  

 Arbejdsleder- og tekniske Funktionærforeninger i Danmark, Landsorganisationen  

 i Danmark og Teknisk Landsforbund indstiller i fællesskab 4 medlemmer, som  

 repræsenterer uddannelsens faglige områder.
Undervisnings- og  

 Forskningsministeriet udpeger 4 medlemmer, som repræsenterer de videregående  

 uddannelser, som HTX-uddannelsen giver adgang til.
Stk. 2.  Eksamenskommissionens medlemmer må normalt ikke  

 have tilhørsforhold til HTX-uddannelsen gennem undervisnings- eller  

 censorvirksomhed m.v.
Medlemmerne beskikkes for 3 år.
Ingen kan fungere som  

 medlem efter det fyldte 70. år.
 Stk. 3.  Eksamenskommissionen har til opgave at overvåge  

 eksamensniveauet, godkende opgaver, jf. § 22, stk. 3, og afgive indstilling  

 til Undervisnings- og Forskningsministeriet om beskikkelse af censorer, jf. §  

 23.
 Stk. 4.  Undervisnings- og Forskningsministeriet  

 fastsætter eksamenskommissionens forretningsorden efter indstilling fra  

 eksamenskommissionen.
 § 22.  Undervisnings- og Forskningsministeriet  

 nedsætter efter indstilling fra eksamenskommissionen et antal  

 opgavekommissioner.
Stk. 2.  En opgavekommission består normalt af 3-4  

 medlemmer.
Undervisnings- og Forskningsministeriets fagkonsulent på området  

 er formand for kommissionen.
Et medlem skal inden for relevante fag have  

 tilhørsforhold til teknika eller til en anden ingeniøruddannelsesinstitution  

 og et medlem til en teknisk skole, der gennemfører HTX-uddannelsen.  

 Medlemmerne beskikkes for 3 år.
Stk. 3.  Opgavekommissionerne udarbejder og  

 eksamenskommissionen godkender de skriftlige opgaver og projektopgaver til  

 eksamen dog bortset fra projektopgaver i liniefag.
Opgaverne udarbejdes med  

 udgangspunkt i de i § 8 beskrevne formål og efter de i § 9 nævnte  

 bestemmelser.
§ 23.  Undervisnings- og Forskningsministeriet  

 beskikker censorer.
Lærere, der er godkendt til at undervise i et fag i  

 HTX-uddannelsen ved de tekniske skoler, er ved godkendelsen beskikket som  

 censor i faget.
Andre censorer beskikkes for 3 år ad gangen efter indstilling  

 fra eksamenskommissionen.
Censorerne er fælles for alle skoler.
Ingen kan  

 fungere som censor efter det fyldte 70. år.
Stk. 2.  Eksamenskommissionen bestemmer, hvordan  

 arbejdet fordeles mellem censorerne.
Stk. 3. Normalt kan ingen  

 medvirke som censor ved en skole, hvortil den pågældende har tilhørsforhold.
HTX-udvalg § 24.  Undervisnings- og Forskningsministeren  

 nedsætter et udvalg (HTX-udvalget), som er rådgivende for Undervisnings- og  

 Forskningsministeriet i alle spørgsmål, der vedrører HTX-uddannelsen.  

 Undervisnings- og Forskningsministeren udpeger formanden.
De øvrige medlemmer  

 udpeges således:
2 af Landsorganisationen i Danmark 1 af Teknisk Landsforbund 2 af Dansk Arbejdsgiverforening 1 af FR (Fællesrepræsentationen) - Hovedorganisation for Arbejdsledere- og  

 tekniske Funktionærforeninger i Danmark 1 af Rådet for Ingeniøruddannelserne 1 af Sammenslutningen af Ledere af Tekniske Skoler 1 af Akademikernes Centralorganisation og Dansk Teknisk Lærerforening i  

 fællesskab 2 af Undervisnings- og Forskningsministeriet.
 Stk. 2.  Undervisnings- og Forskningsministeren kan  

 godkende, at udvalget udvides med repræsentation for andre interesserede  

 parter.
Undervisningsudvalg § 25.  Ved de tekniske skoler, der gennemfører  

 HTX-uddannelsen, nedsætter skolens bestyrelse et undervisningsudvalg, der er  

 rådgivende for skolen i alle spørgsmål vedrørende uddannelsen.
Desuden er det  

 undervisningsudvalgets opgave at formidle forbindelse mellem eleverne og  

 erhvervene under selve uddannelsen.
Stk. 2.  Undervisningsudvalget skal sammensættes  

 således, at det lokale arbejdsmarked, herunder de organisationer, der er  

 repræsenteret i HTX-udvalget, repræsenteres.
Desuden skal udvalget omfatte  

 repræsentation fra lokale ingeniøruddannelsesinstitutioner og 1 repræsentant  

 for de lærere, der underviser ved uddannelsen, og 1-2 elevrepræsentanter.
 Stk. 3.  Undervisnings- og Forskningsministeriet kan  

 fastsætte nærmere retningslinier for udvalgets arbejde.
Forsøg og dispensation § 26.  Undervisnings- og Forskningsministeriet kan  

 efter indstilling fra HTX-udvalget tillade, at bekendtgørelsens bestemmelser  

 fraviges som led i forsøg.
Tilladelsen gives for en begrænset tid på grundlag  

 af en forsøgsplan.
Stk. 2.  Undervisnings- og Forskningsministeriet kan  

 endvidere dispensere fra bekendtgørelsens bestemmelser, når det findes  

 begrundet i særlige forhold.
Dispensation gives på grundlag af en indstilling  

 fra vedkommende skole.
Hvis indstillingen angår uddannelsens indhold eller  

 eksamen, skal HTX-udvalget høres, inden Undervisnings- og  

 Forskningsministeriet træffer afgørelse.
Klager § 27.  Klager over skolens afgørelser efter denne  

 bekendtgørelse indsendes til Undervisnings- og Forskningsministeriet,  

 Direktoratet for Erhvervsuddannelserne gennem skolen.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
 Ikrafttræden m.v.
 § 28.  Bekendtgørelsen træder i kraft den 1. april  

 1989.
 Stk. 2.  Undervisnings- og Forskningsministeriet kan  

 fastsætte overgangsregler.
 Stk. 3.  Bekendtgørelse nr. 200 af 10. april 1987  

 ophæves.
 Stk. 4.  Bekendtgørelsen revideres senest med virkning  

 fra og med undervisningsåret 1992-1993.
