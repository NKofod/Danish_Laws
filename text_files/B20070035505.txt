Bekendtgørelse  

 om godkendte parringsområder for honningbier I medfør af § 7, § 17,  

 stk. 1 og § 20, stk. 2, i lov om biavl, jf. lovbekendtgørelse nr. 759 af 29.  

 juni 2006, samt efter bemyndigelse fastsættes:
Formål og generelle  

 bestemmelser § 1.  

  

 For at sikre muligheden for at gennemføre kontrollerede parringer af  

 honningbier kan Plantedirektoratet godkende et afgrænset parringsområde,  

 hvorpå  

 der kan etableres en parringsstation.
 § 2.  

  

 I et godkendt parringsområde må der kun forefindes honningbier af samme  

 afstamning  

 som bierne på parringsstationen.
 Stk. 2.  

  

 Fund af bisværme og  

 vildtlevende honningbifamilier skal anmeldes til den ansvarlige for  

 parringsstationen.
 § 3.  

  

 Det er ikke tilladt for andre end den ansvarlige for parringsstationen at  

 føre honningbier, bortset fra parringsfamilier, ind i parringsområdet.
Ansøgning § 4.  

  

 Ansøgning om godkendelse af et parringsområde skal indeholde følgende; 1)  

 	  

 navn og adresse på den der er ansvarlig for parringsstationen, 2)  

 	  

 en redegørelse for ansøgers erfaringer som bidronningeavler 3)  

 	  

 oplysning om placering og afgrænsning af parringsområdet, 4)  

 	  

 oplysning om placering af parringsstationen, 5)  

 	  

 oplysning om det avlsmateriale der ønskes anvendt og 6)  

 	  

 oplysning om bigårde i parringsområdet samt erklæring fra ejerne  

 af disse om, hvorvidt de er indforstået med at anvende bier af samme  

 afstamning  

 som bierne i parringsstationen.
 Stk. 2.  

  

 Plantedirektoratet  

 kan anmode om yderligere oplysninger til brug for behandling af ansøgningen.
 Stk. 3.  

  

 Ansøgning om forlængelse  

 af godkendelse for en ny 5 årig periode, skal vedlægges en erklæring fra  

 samtlige biavlere i området, jf. stk. 1, nr. 6, om hvorvidt de fortsat er  

 indforstået med at anvende bier af samme afstamning, som bierne på  

 parringsstationen.
Godkendelse af ansøgning § 5.  

  

 Plantedirektoratet kan som parringsområde godkende mindre øer og andre  

 afgrænsede områder med tilstrækkelig isoleret beliggenhed.
 Stk. 2.  

  

 Det er en betingelse for  

 godkendelse af ansøgningen at den ansvarlige for parringsstationen er  

 registreret som kyndig biavler, jf. bekendtgørelse om bekæmpelse af  

 skadegørere  

 af honningbier og har erfaring som bidronningeavler.
 § 6.  

  

 Finder Plantedirektoratet at grundlaget for ansøgningen om godkendelse  

 eller forlængelse af godkendelsen er tilfredsstillende, foretager  

 direktoratet  

 på ansøgerens regning en høring i den lokale presse eller på anden  

 hensigtsmæssig måde, rettet til biavlere og planteavlere i det ansøgte  

 parringsområde.
 § 7.  

  

 På baggrund af ansøgning og fremsatte bemærkninger træffer Plantedirektoratet  

 endelig afgørelse om godkendelse af et parringsområde og fastsætter nærmere  

 vilkår herfor.
Vilkår § 8.  

  

 Godkendelse af et parringsområde meddeles for 5 år af gangen på følgende  

 vilkår:
 1)  

 	  

 Ved etablering skal parringsstationen vederlagsfrit levere  

 befrugtede brugsdronning af samme afstamning som det godkendte avlsmateriale  

 til  

 udskiftning af bidronningerne hos de eksisterende biavlere i parringsområdet.  

 Vurderer  

 den ansvarlige for parringsstation på et senere tidspunkt, at det er  

 hensigtsmæssigt  

 at der skiftes bidronninger, skal disse ligeledes leveres vederlagsfrit.
 2)  

 	  

 Parringsstationer i drift skal efter anmodning fra biavlere i  

 parringsområdet levere brugsdronninger i rimeligt omfang og mod passende  

 vederlag.
3)  

 	  

 Parringsstationen skal sikre at der er et tilstrækkeligt antal  

 bifamilier til at varetage bestøvningen af afgrøder hos planteavlere i  

 parringsområdet.
For udlejning af bifamilier til bestøvning kan der kræves et  

 rimeligt vederlag.
 4)  

 	  

 Udskiftning af den ansvarlige for parringsstationen kan kun ske  

 med Plantedirektoratets forudgående godkendelse.
 5)  

 	  

 Alle parringsstationens bifamilier skal mindst hver 6. uge i  

 perioden fra 1. maj til 1. september synes af en kyndig biavler for  

 skadegørerne  

 ondartet bipest (forårsaget af larven  

  

 Paenibacillus  

 larvae  

  

 ), Stenyngel (forårsaget af  

  

 Aspergillus  

  

 svampe),  

 den lille stadebille (  

  

 Aethina tumida  

  

 )  

 og  

  

 Tropilaelaps  

  

 -mider.
 6)  

 	  

 Der skal løbende udføres avlsarbejde og årligt inden den 1. december  

 indsendes en redegørelse til Plantedirektoratet for arbejdet i den forløbne  

 sæson.  

 Redegørelsen skal udarbejdes på et skema, der fås hos Plantedirektoratet.
Tilbagekaldelse af  

 godkendelse § 9.  

  

 Plantedirektoratet kan tilbagekalde godkendelse af et parringsområde, hvis  

 et eller flere vilkår jf. § 8, stk. 1, ikke overholdes.
Fjernelse af  

 bisværme og vildtlevende bifamilier § 10.  

  

 Den ansvarlige for parringsstationen har ret og pligt til for egen regning  

 at fjerne eller tilintetgøre bisværme eller vildtlevende honningbifamilier i  

 parringsområdet, med undtagelse af de tilfælde, hvor en biavler forfølger  

 bisværme  

 fra egen bigård og huser  

 disse inden 12 timer efter,  

 at de har slået sig ned.
Klagebestemmelser § 11.  

  

 Klage over Plantedirektoratets afgørelser efter denne bekendtgørelse skal  

 indgives inden fire uger fra datoen for modtagelse af afgørelsen.
Klagens  

 stiles  

 til Ministeriet for Fødevarer, Landbrug og Fiskeri og skal indsendes til  

 Plantedirektoratet.
Straffe- og  

 ikrafttrædelsesbestemmelser § 12.  

  

 Overtrædelse af § 2, stk. 1 og § 3 straffes med bøde.
 § 13.  

  

 Bekendtgørelsen træder i kraft den 28. april 2007 Samtidig ophæves  

 bekendtgørelse nr.771 af 16. september 1992 om renavl af honningbier.
 Stk. 2.  

  

 § 8, stk. 1, nr. 5  

 træder dog først i kraft den 1. januar 2008.
Stk. 3.  

  

 Godkendelser udstedt i  

 medfør af bekendtgørelse nr. 771 af 16. september 1992 om renavl forbliver i  

 kraft for den pågældende periode.
Forlængelse af godkendelsen er herefter  

 betinget af at vilkårene i § 8 i denne bekendtgørelse overholdes, samt at den  

 ansvarlige  

 for parringsstationen er kyndig biavler.
