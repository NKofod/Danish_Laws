 I henhold til § 3 i lov nr. 315 af 10. juni 1976 om adgangsregulering ved  

 videregående uddannelser fastsættes:
Adgangsgrundlag (betingelser med hensyn til  

 eksamen m.v.) § 1.  Ved arkitektuddannelserne på Det kgl. danske  

 Kunstakademi og Arkitektskolen i Århus optages ansøgere, som har en af  

 følgende eksaminer m.v.:
 Stk. 2.  Ved optagelse på grundlag af § 1, stk. 1, nr. 6  

 kan arkitektskolen forlange, at ansøgeren består en prøve i dansk inden  

 optagelsen.
 § 2.  Arkitektskolerne kan ved særlig tilladelse give  

 adgang til arkitektuddannelsen på andet grundlag end de i § 1 nævnte  

 eksaminer m.v., jfr. dog kapitel 3 om adgangsbegrænsning.
 Stk. 2.  Arkitektskolerne kan give tilsagn om adgang ved  

 særlig tilladelse efter stk. 1 på betingelse af, at ansøgeren forinden består  

 een eller flere prøver efter gymnasiale suppleringskurser eller andre prøver.
 Stk. 3.  En tilladelse efter stk. 1 omfatter kun  

 uddannelsen ved den pågældende arkitektskole.
Optagelsesområder, indskrivning og  

 studieskift § 3.  Kandidatuddannelserne ved Det kgl. danske  

 Kunstakademis arkitekstskole og ved Arkitktskolen i Århus udgør hver et  

 optagelsesområde.
 § 4.  Ministeriet for kulturelle anliggender  

 fastsætter hvert år inden den 15. april antallet af optagelsespladser ved Det  

 kgl. danske Kunstakademis arkitektskole og Arkitektskolen i Århus.  

 Fastsættelsen sker på grundlag af udtalelser fra arkitektskolerne og det  

 rådgivende udvalg vedrørende arkitektuddannelsen samt foreliggende material  

 fra udvalget vedrørende arbejdsmarkedsprognoser for langvarigt uddannede.
 Stk. 2.  Arkitektskolerne skal indsende deres udtalelser  

 inden 1. december det foregående år.
 § 5.  Optagelse sker ved et optagelsesområde under  

 eet.
 § 6.  Overflytning mellem arkitektskolerne kan ske med  

 tilladelse fra den arkitektskole, der søges om overflytning til.
Særlige bestemmelser om optagelse under  

 adgangsbegrænsning § 7.  Hvis antallet af ansøgere, der kan optages efter  

 kapitel 1, et år overstiger antallet af optagelsespladser ved et  

 optagelsesområde, fordeles pladserne i fem grupper for de i §§ 8-12 angivne  

 ansøgerkategorier.
 Stk. 2.  Størrelsen af grupperne fastsættes efter  

 forholdet mellem antal ansøgere, som kan komme i betragtning i de enkelte  

 grupper dog således at mindst 20 pct. af optagelsespladserne reserveres for  

 gruppe III + gruppe IV og 10 pct. for gruppe V.
 Stk. 3.  Hvis antallet af optagelsespladser i en gruppe  

 ikke besættes fuldt ud, fordeles de overskydende optagelsespladser på de  

 andre grupper i forhold til det antal ansøgere, som kunne komme i betragtning  

 i disse.
 § 8.  Optagelsespladserne i gruppe I tildeles efter  

 faldende optagelseskvotient:
 a. ansøgere med de i § 1, stk. 1, nr. 1-4 nævnte eksaminer.
 b. ansøgere med udenlandsk eksamen efter § 1, stk. 1, nr. 6. Om ansøgere  

 der ikke er danske statsborgere henvises til § 14.
Stk. 2.  Optagelseskvotienten er gennemsnittet af de  

 karakterer, der medregnes ved afgørelsen af, om den adgangsgivende eksamen er  

 bestået.
Gennemsnittet beregnes med 1 decimal.
Ansøgere med udenlandsk  

 eksamen indplaceres i kvotientrækken efter en vurdering af resultatet ved den  

 adgangsgivende eksamen, jfr. § 15.
 § 9.  Optagelsespladserne i gruppe II tildeles  

 ansøgere, som har det i § 8 nævnte adgangsgrundlag uden at være optaget  

 gennem gruppe I. og som desuden har i alt mindst 9 måneders erhvervsarbejde,  

 jfr. § 13. Tildeling sker efter faldende optagelseskvotient.
 § 10.  Optaglsespladserne i gruppe III tildeles  

 ansøgere, som har de i § 1, nr. 5 nævnte eksaminer efter faldende  

 optagelseskvotient, jfr. i øvrigt § 8 stk. 2. Ansøgere med  

 bygningskonstruktøreksamen optages dog forlods i forhold til ansøgere med  

 byggeteknikereksamen.
 § 11.  Optagelsespladserne i gruppe IV tildeles  

 ansøgere, som har det i § 10 nævnte adgangsgrundlag uden at være optaget  

 gennem gruppe III, og som desuden har i alt mindst 9 måneders  

 erhvervsarbejde, jfr. § 13. Tildeling sker efter faldende optagelseskvotient.
 § 12.  Optagelsespladserne i gruppe V tildeles  

 følgende ansøgere:
a.
Ansøgere, som har fået særlige tilladelse efter § 2 (dispensater).
b.
Ansøgere med udenlandsk eksamen efter § 1, stk. 1, nr. 6, som ikke kan  

 optages gennem gruppe I-IV.
c.
Ansøgere af de i §§ 8 og 10 angivne kategorier, som ikke er optaget  

 gennem grupperne I-IV, og som vil være fyldt 25 år inden 1. september i det  

 år, hvor optagelse søges, hvis de efter skolens vurdering har kvalificeret  

 sig ved aktiviteter ud over den adgangsgivende eksamen.
 Om ansøgere, der ikke er danske statsborgere, henvises til § 14.
 Stk. 2.  Hvis antallet af ansøgere, der kan optages  

 efter stk. 1, overstiger antallet af optagelsespladser i gruppe V optages der  

 blandt ansøgerne efter arkitektskolens bestemmelse.
§ 13.  Som erhvervsarbejde efter §§ 9 og 11 regnes  

 beskæftigelse i 1/4 af fuld tid i det enkelte arbejdsforhold (normalt mindst  

 30 timer ugentlig), for hvilken der ydes vederlag i form af penge eller  

 naturalløn.
Beskæftigelsen må højst være fordelt på 3 arbejdsgivere.  

 Dokumenterede arbejdsløshedsperioder på i alt højst 1 måned kan medregnes som  

 erhvervsarbejde.
 Stk. 2.  Beskæftigelse som led i et formaliseret  

 uddannelsesforløb kan ikke medregnes som erhvervsarbejde efter stk. 1.  

 Arbejde som selvstændig erhvervsdrivende, hvorved der er opnået en indtjening  

 samt aftjent værnepligt indregnes.
Stk. 3.  Ved ansættelsesforhold skal løn (herunder  

 naturalløn) dokumenteres ved slutopgørelse fra skattevæsenet,  

 oplysningsseddel fra arbejdsgiver til skattevæsenet, lønseddel med  

 skattetræk, frikort eller lignende.
Der skal endvidere vedlægges en erklæring  

 fra arbejdsgiveren om arbejdets art, perioden og antallet af ugentlige timer,  

 hvori den pågældende har været beskæftiget.
Ved selvstændigt erhverv  

 fremlægges dokumentation efter godkendelsesinstitutionens bestemmelse.
 Stk. 4.  Der medregnes kun erhvervsarbejde, som ligger  

 forud for den 1. juli i ansøgningsåret.
Tværgående adgangsbegrænsningsbestemmelser § 14.  Ansøgere, der ikke er danske statsborgere,  

 optages sådan:
 1. Ansøgere med dansk eksamen efter § 1, stk. 1, nr.  

 1-4, gruppe, I-II.
 2. Ansøgere med dansk eksamen efter § 1, stk. 1, nr.  

 5, gruppe III-IV.
 3. Ansøgere med andet dansk adgangsgrundlag (særlig  

 tilladelse efter § 2), gruppe V.
 4. Ansøgere med udenlandsk eksamen efter § 1, stk. 1,  

 nr. 6.
Stk. 2.  Selvom der er ubesatte optagelsespladser i  

 gruppe V, kan der under adgangsbegrænsning kun optages et samlet antal  

 ansøgere uden dansk statsborgerskab i grupperne I-V, der ikke overstiger 10  

 pct. af antallet af optagelsespladser ved optagelsesområdet.
De i stk. 1, nr.  

 4 a nævnte ansøgere kan dog ikke udelukkes ved denne bestemmelse.
 Stk. 3.  Ved optagelse under adgangsbegrænsning kan  

 ministeriet for kulturelle anliggender fastsætte regler om, at ansøgere uden  

 dansk statsborgerskab, som ikke er ligestillede med danske statsborgere efter  

 konvention m.v. (stk. 1, nr. 4 a), kun optages, hvis de har en særlig  

 tilknytning til Danmark (udover evt. ophold for at tage dansk adgangsgivende  

 eksamen).
 § 15.  Det kgl. danske Kunstakademi og Arkitektskolen  

 i Århus nedsætter sammen med universiteterne og de andre institutioner under  

 den kordinerede tilmelding, som har tilsvarende bestemmelser, et fælles nævn  

 til indplacering af udenlandske eksaminer i kvotientrækkefølgen for danske  

 eksaminer efter § 1, stk. 1 nr. 1-4 og til at vurdere ikke-danske ansøgeres  

 tilknytnig til Danmark.
Fremgangsmåden ved ansøgning og optagelse § 16.  Der optages studerende ved arkitektskolerne een  

 gang om året, pr. 1. september.
Overflytning mellem arkitektskolerne efter §  

 6 kan dog foretages på andre tider.
Ministeriet for kulturelle anliggender  

 kan tillade, at der optages studerende to gange om året.
 Stk. 2.  Optagelse sker ved hver arkitektskole.
Stk. 3.  Der foretages en koordinering af tilmeldings-  

 og optagelsesproduceduren ved arkitektskolerne og andre videregående  

 uddannelsesinstitutioner.
Undervisningsministeriet fastsætter regler herom.
Særlige ansøgnings- og svarfrister § 17.  Følgende ansøgere skal inden den 15. marts i  

 det år, hvor optagelse søges, indsende en foreløbig ansøgning til vedkommende  

 arkitektskole med redegørelse og dokumentation for deres kvalifikationer:
 Stk. 2.  Inden udgangen af maj giver den pågældende  

 arkitektskole ansøgerene meddelelse om, enten at de ikke kan optages på det  

 foreliggende grundlag, eller at de anses for kvalificerede (har  

 adgangsgrundlag) til den pågældende uddannelse, men at optagelse afhænger af  

 de særlige regler, der gælder om optagelse, når der er flere ansøgere end  

 optagelsespladser, jfr. kaitel 3.
Forhåndsgodkendelse af erhvervsarbejde § 18.  Ansøgere, som har haft erhvervsarbejde som  

 angivet i §§ 9 og 11, jfr. § 13, skal, have godkendt erhvervsarbejdet inden  

 ansøgning om optagelse sendes til institutionen.
Anmodning om godkendelse  

 skal indsendes til enten Københavns, Århus eller Odense universitet eller til  

 Ålborg Universitetscenter.
Ansøgning om forhåndsgodkendelse må for at den kan  

 kræves behandlet inden fristen for ansøgning være institutionen i hænde  

 senest den 1. juni.
Godkendelse gives ved en godkendelsesattest.  

 Institutionen afgiver svar senest den 22. juni.
Stk. 2.  Erhvervsarbejde skal dokumenteres over for  

 vedkommende universitet/center som angivet i § 13, stk. 3. Dokumentation for  

 erhvervsarbejde skal være original.
Godkendelse for arbejde i juni måned kan  

 ske på grundlag af en foreløbig dokumentation, således at endelig  

 dokumentation kan kræves fremlagt senere.
 Stk. 3.  Når erhvervsarbejde een gang er godkendt, kan  

 godkendelsesattesten anvendes som dokumentation for erhvervsarbejde efter §  

 13 ved ansøgning om optagelse de følgende år ved institutioner under den  

 koordinerede tilmelding.
Almindelige ansøgningsfrist § 19.  Ansøgere skal inden den 1. juli i det  

 år, hvor optagelse søges, indsende et særligt ansøgningsskema for hver  

 uddannelsesinstitution, der søges optagelse på, medmindre andet fremgår af  

 ansøgningsskemaerne.
Ansøgningen sendes til den uddannelseinstitution, som  

 optagelsesområdet hører under.
Der skal på hvert ansøgningsskema angives en  

 prioritering af samtlige ønskede optagelsesområder og institutioner.
 Stk. 2.  Med ansøgningsskemaet indsendes dokumentation  

 for adgangsgrundlaget (særlig tilladelse efter § 2, eksamensbeviser m.v.) og  

 godkendelsesattest efter § 18.
Stk. 3.  Dokumentationen for adgangsgrundlaget indsendes  

 i kopi.
Hvis optagelse søges flere steder, skal dokumentationen sendes til  

 alle institutionerne.
Original dokumentation kan kræves forevist af de  

 optagne, før de begynder studiet.
Stk. 4.  Sammen ansøgningsskema og dokumentation  

 indsendes et særligt prioriteringsskema til den højst prioriterede  

 uddannelsesinstitution.
Prioriteringsskemaet skal indeholde samme oplysninger  

 om prioritering af de ønskede optagelsesområder og institutioner som  

 ansøgningsskemaet, jfr. stk. 1. Prioriteringsskemaet skal indsendes selv om  

 ansøgeren kun søger om optagelse ved een uddannelsesinstitution eller eet  

 optagelsesområde.
Stk. 5.  Ansøgningsskemaer og prioriteringsskemaer  

 udleveres af uddannelsesinstitutionerne.
Med ansøgningsskemaerne følger en  

 vejledning, hvoraf det bl.a. fremgår, hvilke institutioner der er omfattet af  

 den koordinerende tilmelding, og hvori der gives oplysning om klageadgangen  

 samt om, for hvilke optagelsesområder/uddannelser der gælder begrænsning  

 efter § 14, stk. 3.
Svarfrist § 20.  Senest den 28. juli gives svar til de ansøgere,  

 der optages ved skolen.
 Stk. 2.  Til de ansøgere, der ikke kan optages ved nogen  

 af de søgte institutioner, sender sekretariatet for den koordinerede  

 tilmelding (Tilmeldingssekretariatet) meddelelse om afvisvisningen.
Sygeeksamen § 21.  Ansøgere, der skal til sygeeksamen, skal  

 indsende ansøgnings- og prioriteringsskemaer inden for fristen i § 19, stk.  

 1, med en foreløbigt beregnet eksamenskvotient.
Sådanne ansøgere får ikke  

 svar inden for fristen i § 20, men skal snarest efter sygeeksamen indsende  

 eksamensbeviset til den eller de søgte institutioner.
Ansøgerne optages  

 derefter på det højest prioriterede optagelsesområde, hvor ansøgere med  

 tilsvarende optagelseskvotient har kunnet optages.
Sådanne ansøgere kan  

 optages uden for det fastsatte antal optagelsespladser.
Klage og dispensation § 22.  Klager over en arkitektskoles afgørelser i  

 henhold til denne bekendtgørelse indgives til den pågældende arkitektskole.  

 Hvis klagen ikke tages til følge, og klageren fastholder klagen, videresender  

 arkitektskolen denne - bilagt en udtalelse til ministeriet for kulturelle  

 anliggender.
§ 23.  Ministeriet for kulturelle anliggender kan  

 dispensere fra bekendtgørelsens bestemmelser, når det findes begrundet i  

 usædvanlige forhold.
Der skal foreligge en indstilling fra vedkommende  

 arkitektskole, inden der træffes afgørelse.
 Stk. 2.  Ansøgninger om dispensation skal vedlægges  

 dokumentation for de forhold, der anføres som dispensationsgrund, hvor det er  

 muligt.
 Stk. 3.  Ministeriet for kulturelle anliggender kan  

 tillade arkitektskolerne at dispensere fra bekendtgørelsens bestemmelser  

 indenfor nærmere angivne rammer.
Ikrafttræden m.v. og adgangsbestemmelser § 24.  Bekendtgørelsen træder i kraft ved  

 bekendtgørelsen i Lovtidende.
 Stk. 2.  Fristerne kan fraviges af ministeriet for  

 kulturelle anliggender.
