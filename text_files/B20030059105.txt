Bekendtgørelse om offentlige arkivalier og om  

  

 offentlige arkivers virksomhed I medfør af § 9, § 10, stk. 1-3, § 12,  

 stk. 2, § 13, stk. 2-3, § 14, § 20, § 21,  

 stk. 2, § 41, stk. 1 og 7, § 43, stk. 2, § 46,  

 stk. 2, i lov nr. 1050 af 17. december 2002, arkivloven, fastsættes:
Kapitel 1 Bevaring og kassation af offentlige arkivalier Varetagelse  

 af arkivmæssige hensyn § 1.  

  

 Det påhviler enhver myndighed at  

 sikre, at arkivmæssige hensyn varetages.
Stk. 2.  

  

 Ved  

 varetagelse af arkivmæssige hensyn forstås 1)  

 	  

 at der træffes  

 forholdsregler til sikring af, at arkivalier kan bevares således, at  

 arkivalierne efter aflevering til offentlige arkiver kan stilles til rådighed  

 for myndigheder og offentlighed samt anvendes til forskningsformål, samt 2)  

 	  

 at der træffes  

 forholdsregler til sikring af mulighed for, at kassation af  

 ikke-bevaringsværdige arkivalier kan foretages.
§ 2.  

  

 Såfremt en myndighed nedlægges, påhviler ansvaret for opbevaring af  

 myndighedens arkivalier samt varetagelse af de arkivmæssige hensyn i øvrigt  

 den  

 eller de myndigheder, som overtager sagsområdet.
Hvis ingen overtager  

 sagsområdet, påhviler ansvaret for opbevaring af myndighedens arkivalier samt  

 varetagelse af de arkivmæssige hensyn den overordnede myndighed.
 Stk. 2.  

  

 Ved  

 overførelse af sagsområder inden for den offentlige forvaltning træffer de  

 berørte myndigheder aftale om fordeling af arkivalier vedrørende de  

 pågældende  

 sagsområder.
 Stk. 3.  

  

 Ved  

 overførelse af sagsområder fra myndigheder til institutioner, der ikke kan  

 henregnes til den offentlige forvaltning, kan arkivalier m.v. overføres, jf.  

 stk. 2, for så vidt den modtagende institution i medfør af § 1,  

 stk. 2-3, i arkivloven inddrages under lovens område.
 § 3.  

  

 Statens Arkiver fører tilsyn med overholdelsen af de bestemmelser, der er  

 fastsat til varetagelse af arkivmæssige hensyn.
Stk. 2.  

  

 Statens  

 Arkiver tilrettelægger tilsynet.
Myndighederne skal afgive sådanne  

 oplysninger  

 til Statens Arkiver, som er af betydning for udførelsen af tilsynet.
 Stk. 3.  

  

 Hvor en  

 kommune har oprettet en arkivinstitution, jf. arkivlovens § 7,  

 stk. 1, tilrettelægger Statens Arkiver tilsynet i samråd med vedkommende  

 kommunale arkiv.
 Stk. 4.  

  

 Statens  

 Arkiver kan i tilfælde af, at der hos myndigheder konstateres tilsidesættelse  

 af arkivmæssige hensyn, foreskrive myndigheden foranstaltninger til  

 varetagelse  

 af de arkivmæssige hensyn.
 Stk. 5.  

  

 Statens  

 Arkiver indberetter væsentlig tilsidesættelse af arkivmæssige hensyn til  

 vedkommende overordnede myndighed eller tilsynsmyndighed, eller, hvis  

 tilsidesættelsen skyldes et ministerium, til kulturministeren.
§ 4.  

  

 Bevaring og kassation af offentlige arkivalier skal gennemføres således, at  

 det  

 sikres, 1)  

 	  

 at der sker bevaring  

 af dokumentation for beskrivelse af det danske samfund og dets udvikling og  

 af  

 forhold af væsentlig administrativ eller retlig betydning for borgere og  

 myndigheder, og 2)  

 	  

 at kassation kan  

 gennemføres systematisk og effektivt, således at de ressourcer, der anvendes  

 i  

 forbindelse med bevaring, udnyttes mest hensigtsmæssigt.
 Stk. 2.  

  

 Kassation  

 af offentlige myndigheders arkivalier må først finde sted, når der ikke  

 længere  

 er administrativt eller retligt behov for dem.
 § 5.  

  

 Rigsarkivaren  

 fastsætter nærmere regler om bevaring og kassation af offentlige arkivalier.  

 Nærmere regler om kommunale myndigheders bevaring og kassation af arkivalier  

 fastsættes efter drøftelse med de kommunale parter.
 Stk. 2.  

  

 Kassation  

 af arkivalier må kun finde sted efter bestemmelser, der fastsættes i medfør  

 af  

 bestemmelsen i stk. 1.
 Stk. 3.  

  

 Regler, der  

 fastsættes med hjemmel i stk. 1, bringes til offentlighedens kundskab.
 § 6.  

  

 Kommunalbestyrelsen eller dermed sidestillede organer kan træffe afgørelse  

 om,  

 at arkivalier, der er skabt eller tilvejebragt af kommunale myndigheder,  

 bevares i videre omfang end fastsat af rigsarkivaren.
 § 7.  

  

 Arkivalier, der af rigsarkivaren er bestemt til kassation, kan ikke afleveres  

 til Statens Arkiver.
 Stk. 2.  

  

 Myndighederne skal sikre, at arkivalier, der er omfattet af en afgørelse om  

 kassation, destrueres på betryggende måde.
 § 8.  

  

 Offentlige arkiver, der modtager arkivalier omfattet af lov om behandling af  

 personoplysninger, skal træffe de fornødne foranstaltninger til sikring af,  

 at  

 arkiverede personoplysninger alene stilles til rådighed med henblik på  

 udtrykkeligt angivne og saglige formål, herunder historiske, statistiske  

 eller videnskabelige  

 formål.
Kapitel 2 Behandling af statslige arkivalier § 9.  

  

 Enhver statslig myndighed skal anvende et manuelt eller elektronisk  

 arkivsystem, der sikrer varetagelse af arkivmæssige hensyn, jf. § 1.
§ 10.  

  

 Rigsarkivaren  

 kan fastsætte nærmere regler om statslige myndigheders arkivdannelse m.v.,  

 herunder om 1)  

 	  

 anmeldelse og  

 godkendelse af arkivsystemer, 2)  

 	  

 etablering,  

 indretning, afgrænsning og drift af arkivsystemer, 3)  

 	  

 foranstaltninger til  

 sikring af, at der kan foretages konvertering af elektroniske arkivsystemer  

 til  

 systemuafhængige arkiveringsversioner, 4)  

 	  

 tekniske krav til  

 arkivmedier, samt 5)  

 	  

 arkivaliers  

 opbevaringsforhold hos myndighederne.
Kapitel 3 Aflevering af offentlige arkivalier til Statens  

 Arkiver § 11.  

  

 Rigsarkivaren kan fastsætte nærmere regler om frister for aflevering af  

 statslige myndigheders arkivalier, herunder af arkiveringsversioner af  

 elektroniske arkivsystemer.
Stk. 2.  

  

 Rigsarkivaren fastsætter afleveringstidspunktet for den enkelte myndighed  

 efter  

 drøftelse med myndigheden.
Ved nedlæggelse af statslige myndigheder kan det  

 fastsættes, at arkivalier skal afleveres i forbindelse med nedlæggelsen.
 Stk. 3.  

  

 Hvor en  

 myndighed af ressourcemæssige årsager ikke kan gennemføre en aflevering efter  

 de bestemmelser, der er fastsat i medfør af stk. 2, 1. pkt., træffer  

 rigsarkivaren efter forhandling med vedkommende ministerium afgørelse om  

 gennemførelse  

 af afleveringen.
 § 12.  

  

 Rigsarkivaren kan efter drøftelse med den pågældende myndighed bestemme, at  

 arkivalier, som er en del af en myndigheds videnskabelige samlinger, undtages  

 fra aflevering.
 Stk. 2.  

  

 Rigsarkivaren kan efter drøftelse med den pågældende myndighed bestemme, at  

 arkivalier, der efter 30 år stadig er i administrativ brug, afleveres senere  

 end efter 30 år.
 Stk. 3.  

  

 Bestemmelserne i stk. 1-2 om udskydelse af afleveringstidspunkt omfatter  

 ikke elektroniske arkivalier.
 Stk. 4.  

  

 Den  

 afleverende myndighed kan efter drøftelse med Statens Arkiver fastsætte en  

 længere afleveringsfrist end 30 år for arkivalier, der i henhold til særlige  

 bestemmelser er klassificeret »fortroligt« eller højere.
 § 13.  

  

 Rigsarkivaren fastsætter nærmere regler om, hvorledes aflevering til Statens  

 Arkiver skal ske.
 Stk. 2.  

  

 Myndighederne skal sikre, at arkivalier afleveres således som fastsat i de  

 omtalte bestemmelser i stk. 1.
 Stk. 3.  

  

 Den  

 praktiske gennemførelse af afleveringen foretages af den afleverende  

 myndighed  

 efter Statens Arkivers anvisning.
Stk. 4.  

  

 Omkostninger i forbindelse med aflevering afholdes af den afleverende  

 myndighed.
Hvor det drejer sig om arkivalier fra ophævede statslige  

 myndigheder, jf. § 11, stk. 2, afholdes omkostningerne af den  

 pågældende myndighed eller vedkommende ministerium.
 § 14.  

  

 Rigsarkivaren kan efter drøftelse med de kommunale parter fastsætte nærmere  

 regler for aflevering af kommunale arkivalier, herunder elektroniske  

 arkivalier, til Statens Arkiver.
Kapitel 4 Aflevering af offentlige arkivalier, der er  

 omfattet af lov om behandling af personoplysninger, til offentligt arkiv § 15.  

  

 Offentlige elektroniske arkivalier, der er omfattet af lov om behandling af  

 personoplysninger, og som skal bevares, skal afleveres til et offentligt  

 arkiv  

 i en systemuafhængig arkiveringsversion.
 Stk. 2.  

  

 I en  

 arkiveringsversion skal der ud over arkivsystemets data eller dokumenter  

 indgå  

 information om arkivskaber samt data om arkiveringsversionen.
Kapitel 5 Særlige forvaltningsenheder § 16.  

  

 Rigsarkivaren kan fastsætte nærmere regler om behandling, bevaring, kassation  

 og aflevering af administrative arkivalier fra særlige forvaltningsenheder  

 efter forhandling med den pågældende forvaltningsenhed.
Det kan herunder  

 fastsættes, at aflevering ikke skal finde sted efter reglerne i § 11.
Kapitel 6 Benyttelse af offentlige arkivalier § 17.  

  

 Benyttelse  

 af arkivalier, der er omfattet af lov om behandling af personoplysninger,  

 skal  

 ske under iagttagelse af reglerne i kapitel 11 i lov om behandling af  

 personoplysninger.
Stk. 2.  

  

 Ved  

 imødekommelse af ansøgninger om arkivadgang til oplysninger af den art, der  

 er  

 omfattet af lov om behandling af personoplysninger, skal der fastsættes de  

 fornødne vilkår for benyttelsen.
Som vilkår kan bl.a. fastsættes, 1)  

 	  

 at arkivalierne kun  

 benyttes på det pågældende offentlige arkiv, 2)  

 	  

 at den pågældende  

 behandling  i det omfang der vil blive behandlet fortrolige og/eller  

 følsomme  

 oplysninger  forinden iværksættelse, anmeldes til Datatilsynet i  

 overensstemmelse med reglerne herom i lov om behandling af personoplysninger, 3)  

 	  

 at de oplysninger,  

 der gives adgang til, kun anvendes til det angivne formål, 4)  

 	  

 at oplysningerne  

 efter endt brug eller inden for en fastsat tidsfrist slettes, 5)  

 	  

 at der udpeges en  

 dataansvarlig for de i arkivalierne indeholdte personoplysninger.
§ 18.  

  

 Den, der får tilladelse til benyttelse af ikke umiddelbart tilgængeligt  

 arkivmateriale, kan lade materialet kopiere, medmindre det i det konkrete  

 tilfælde fastsættes, at kopiering ikke må finde sted.
Kopier af ikke  

 umiddelbart tilgængeligt arkivmateriale må ikke videregives uden særlig  

 tilladelse.
 § 19.  

  

 I  

 tilfælde, hvor der udtages et eller flere dokumenter fra en ikke umiddelbart  

 tilgængelig  

 arkivenhed, inden der gives tilladelse til benyttelsen, skal ansøgeren  

 oplyses  

 om, at udtagelsen har fundet sted.
 Stk. 2.  

  

 Fastsættes  

 der vilkår, der medfører begrænsninger i udnyttelsen af de oplysninger, der  

 gives adgang til, skal disse vilkår præciseres så nøje som muligt.
Kapitel 7 Tilgængelighed til og benyttelse af private  

 arkivalier, der er omfattet af lov om behandling af personoplysninger, og som  

 er afleveret til offentligt arkiv § 20.  

  

 Aftale imellem den afleverende part og det modtagende arkiv om fastsættelse  

 af  

 en kortere frist end 75 år for adgang til private arkivalier, der er omfattet  

 af lov om behandling af personoplysninger, og som er afleveret til et  

 offentligt arkiv, kan kun finde sted efter indhentet udtalelse fra  

 Datatilsynet.
 § 21.  

  

 Ved  

 imødekommelse af ansøgninger om arkivadgang til private arkivalier, der er  

 omfattet af lov om behandling af personoplysninger, og som er afleveret til  

 et  

 offentligt arkiv, kan fastsættes vilkår for benyttelsen i overensstemmelse  

 med  

 de vilkår, der gælder for offentlige arkivalier, jf. § 17.
Kapitel 8 Klageregler § 22.  

  

 Afgørelser, der træffes af rigsarkivaren i medfør af bestemmelser, der  

 fastsættes i henhold til § 10, § 11, stk. 1 og § 13,  

 stk. 1, kan ikke indbringes for kulturministeren.
Kapitel 9 Ikrafttrædelsesbestemmelser m.v.
 § 23.  

  

 Bekendtgørelsen træder i kraft den 1. juli 2003.
 Stk. 2.  

  

 Bekendtgørelse nr. 554 af 31. maj 2001 om offentlige arkivalier og om  

 offentlige arkivers virksomhed ophæves.
 Stk. 3.  

  

 Administrative forskrifter udstedt af rigsarkivaren med hjemmel i  

 bekendtgørelse nr. 554 af 31. maj 2001 forbliver i kraft, indtil de ophæves  

 eller afløses af andre bestemmelser fastsat med hjemmel i denne  

 bekendtgørelse.
