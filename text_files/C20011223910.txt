Cirkulæreskrivelse om meddelelse om, at  

 medlemmets ansættelsesvilkår blev anset for at afvige fra de  

 vilkår, der sædvanligvis følger af  

 overenskomstmæssige aftaler for tilsvarende arbejde Kommentar m.v.:
Medlemmet var ikke berettiget til at blive overflyttet til  

 en a-kasse for lønmodtagere, idet medlemmet fortsat blev anset for at  

 være selvstændig erhvervsdrivende.
Det skyldes, at medlemmets  

 ansættelsesvilkår, trods de oplyste 37 timer om ugen, blev anset  

 for at afvige fra de vilkår, der sædvanligvis følger af  

 overenskomstmæssige aftaler for tilsvarende arbejde.
 Meddelelse om afgørelsen:
 Medlemmet blev optaget i en a-kasse for selvstændige  

 erhvervsdrivende i 1987 på baggrund af sin beskæftigelse som  

 medarbejdende ægtefælle i ægtefællens virksomhed.  

 Virksomheden havde indtil regnskabsåret 1997/98 under 20 ansatte i  

 virksomheden, hvorfor medlemmet blev anset for at være  

 selvstændig erhvervsdrivende, jf. 4, stk. 1, nr. 1 i  

 bekendtgørelse nr. 1142 af 20. december 1995 om optagelse i en  

 arbejdsløshedskasse for selvstændige erhvervsdrivende.
I regnskabsåret 1997/98 var der over 20 ansatte i  

 virksomheden og medlemmet søgte om overflytning til en a-kasse for  

 lønmodtagere, jf. § 2 i bekendtgørelse nr. 191 af 25. marts  

 1998 om overflytning mellem a-kasser.
Overflytningen skete i foråret  

 1999. Da medlemmet søgte om efterløn fra 1. november 1999  

 opstod der tvivl om, hvorvidt medlemmet var berettiget til at blive  

 overflyttet til en a-kasse for lønmodtagere.
Det blev i sagen lagt til grund, at medlemmet varetog  

 forefaldende kontoropgaver efter behov i virksomheden og at medlemmet trods  

 de oplyste 37 timer om ugen ikke har haft en fast procedure for  

 fremmøde eller ophør på arbejdet.
Medlemmet blev så  

 længe, der var behov for dette.
Medlemmet havde således mulighed  

 for selv at fastlægge arbejdstidens begyndelse og ophør.  

 Medlemmet havde i arbejdstiden mulighed for at passe  

 børnebørnene, såfremt de var syge, idet virksomhedens  

 administration lå på privatadressen.
 Da medlemmet således måtte anses for at  

 være ansat på løn- og arbejdsvilkår, der afviger fra  

 de vilkår, der ifølge overenskomst gælder for dette eller  

 tilsvarende arbejde, anses medlemmet for at være selvstændig  

 erhvervsdrivende, jf. § 4, stk. 1, nr. 3, i bekendtgørelse nr. 1142 af  

 20. december 1995 om optagelse i en arbejdsløshedskasse for  

 selvstændige erhvervsdrivende.
 Medlemmet var derfor ikke berettiget til at blive  

 overflyttet til en a-kasse for lønmodtagere, og medlemmets  

 ansøgning om efterløn skulle behandles efter reglerne om  

 selvstændige erhvervsdrivende.
