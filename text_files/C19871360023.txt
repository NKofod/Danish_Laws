 Instruks om udøvelse af kødkontrol.
 Med henvisning til Landbrugsministeriets bekendtgørelse om udførsel af  

 fersk kød og bekendtgørelse om kød m.m. til hjemmemarkedet fastsættes:
 1. Almindelige bestemmelser.
1.1. Offentlig kødkontrol må kun udøves af dyrlæger.
Dyrlægen kan ved  

 kontrollens udøvelse bistås af tilsynsteknikere, der arbejder under dennes  

 tilsyn og ansvar i henhold til bestemmelser herom udstedt af  

 Landbrugsministeriet.
Veterinærdirektoratet kan påbyde synsprøve for dyrlæger  

 og tilsynsteknikere.
1.2. Offentlig trikinkontrol må kun udøves af de til kødkontrol ansatte  

 dyrlæger eller under disses tilsyn og ansvar af dertil af  

 Veterinærdirektoratet godkendte personer (trikinsøgere), der har gennemgået  

 et godkendt kursus og bestået den af sluttende prøve.
Veterinærdirektoratet  

 kan påbyde synsprøve for således godkendte personer.
 1.3. Veterinærdirektoratet kan påbyde dyrlæger og tilsynsteknikere at  

 gennemgå fornyet kursus i praktisk kødkontrol og godkendte trikinsøgere at  

 gennemgå fornyet kursus i undersøgelse for trikiner.
 1.4. Det påhviler enhver dyrlæge og tilsynstekniker, der udøver  

 kødkontrol, at rette sig efter de i denne instruks fastsatte bestemmelser.
 1.5. Laboratoriemæssig undersøgelse i tilslutning til den  

 kødkontrolmæssige undersøgelse skal foretages på et af Veterinærdirektoratet  

 dertil udpeget eller godkendt laboratorium.
1.6. Veterinærdirektoratet kan bemyndige dyrlæger, der udøver offentlig  

 kød kontrol og råder over de fornødne laboratoriefaciliteter og uddannet  

 laboratoriepersonale, til at foretage bakteriologisk undersøgelse af  

 slagtedyr og undersøgelse for indhold af antibiotika og kemoterapeutika.
Ved  

 positive fund af antibiotika og/eller kemoterapeutika skal materiale  

 indsendes til verificering på Veterinærdirektoratets Laboratorium.
 1.7. Takster for bakteriologisk undersøgelse samt for undersøgelse for  

 antibiotika og kemoterapeutika fastsættes af Landbrugsministeriet.
 2. Undersøgelse før slagtningen (levende syn).
2.1. Dyrene skal af dyrlægen underkastes levende syn den dag, de ankommer  

 til slagteriet, eller inden påbegyndelsen af den daglige slagtning.
Denne  

 undersøgelse skal gentages inden slagtningen, hvis dyret har været opstaldet  

 natten over.
Syge dyr skal undersøges umiddelbart før slagtningen.
 Slagteriets leder eller dennes stedfortræder skal lette det levende syn,  

 især med hensyn til nødvendig håndtering.
 Hvert dyr, som skal slagtes, skal være forsynet med et  

 identifikationsmærke, så dyrets oprindelse kan fastslås med sikkerhed.
 2.2. Undersøgelsen skal foretages i slagteriets stald eller ved  

 aflæsningspladsen ved tilstrækkeligt dagslys eller i kunstig belysning  

 svarende til DS 700, og lysintensiteten på kontrolpladsen skal svare til  

 mindst 110 lux.
2.3. Dyrene skal synes såvel i bevægelse som i hvile og skal i tilslutning  

 til undersøgelsen kendemærkes ved brug af nummereret materiale.
På  

 eksportslagterierne kan kendemærkningen undlades, såfremt der er etableret et  

 system til kontrol med, at det levende syn har fundet sted, enten ved  

 mærkning af de enkelte dyr eller af foldene, jfr. dog 2.5. Kendemærkningen  

 kan endvidere undlades, såfremt der er etableret permanent dyrlægekontrol ved  

 modtagelsen.
 2.4. Undersøgelsen skal afgøre om dyrene:
2.5. Ethvert dyr, som viser tegn på forstyrret almenbefindende, afmagring  

 eller bevægelsesforstyrrelser skal underkastes en nærmere undersøgelse,  

 herunder temperaturmåling, og de skal holdes adskilt fra de tilsyneladende  

 sunde dyr.
Dyrene skal ved det levende syn kendemærkes på en sådan måde, at  

 de med sikkerhed kan genfindes ved kontrollen.
Til svin skal anvendes  

 tatoveringshammer med drejelige typer (tal). Slagtning af de pågældende dyr  

 skal ske efter nærmere aftale med dyrlægen, og oplysning herom samt  

 observationerne ved det levende syn og om kendemærkningen skal, forsynet med  

 den kontrollerende dyrlæges underskrift og dato, videregives til  

 kontrolpersonalet ved båndkontrollen.
Slagtetidspunktet bør såvidt muligt  

 fastsættes til umiddelbart før en pause.
 2.6. Dyr, der ikke er underkastet levende syn, skal betragtes som  

 nødslagtede og behandles i overensstemmelse hermed, medmindre vedkommende  

 veterinærinspektør, efter at have fået sagen forelagt, træffer anden  

 afgørelse.
2.7. Dyrlægen skal påse, at dyrplageri ikke finder sted.
Overtrædelse af  

 bestemmelser i lov om værn for dyr og af bestemmelser udstedt i medfør af  

 denne lov skal anmeldes til politiet med kopi til vedkommende  

 veterinærinspektør.
 3. Undersøgelse efter slagtningen (kødkontrol).
 3.1. Alle dele af dyret skal på slagtedagen undersøges efter slagtningen.
 3.2. Undersøgelsen skal omfatte:
 3.3. Der skal især foretages følgende undersøgelser:
A.
Kvæg over seks uger.
Besigtigelse og palpering af tungen efter at den er løsnet, så munden og  

 mund- og svælgslimhinderne kan besigtiges i detaljer.
Tonsillerne skal  

 fjernes; B.
Kvæg under seks uger.
Der lægges et længdesnit i luftrøret og hovedbronchierne samt et snit i  

 lungernes nederste trediedel gennem de store bronchier.
Disse indsnit kræves  

 dog ikke, hvis lungerne ikke skal anvendes til menneskeføde; C.
Svin D.
Får og geder.
E.
Hovdyr, holdt som husdyr.
F.
I tvivlstilfælde kan embedsdyrlægen foretage de snit i og undersøgelser  

 af relevante dele af dyret, som er nødvendige for, at der kan træffes en  

 endelig afgørelse.
G.
I ovennævnte lymfeknuder, i hvilke indsnit er krævet, foretages  

 systematiske talrige indsnit, og knuderne besigtiges.
 3.4. Endvidere skal der systematisk foretages følgende undersøgelse for:
A.
Cysticercose hos svin: Ved undersøgelse af de frilagte muskelflader,  

 især lårmuskulaturen, af mellemgulvspillerne, af intercostalmuskulaturen, af  

 hjertet, tungen og strubehovedet og eventuelt af bugvæggen og  

 psoasmuskulaturen befriet for fedtvæv.
B.
Snive hos hovdyr: Ved omhyggelig besigtigelse af slimhinderne i  

 luftrøret, svælget og næsehulen og dens bihuler efter spaltning af hovedet i  

 midtlinjen og udtagelse af næseskillevæggen.
Denne undersøgelse kan dog  

 erstattes af alternative undersøgelser, der skal være godkendt af  

 Veterinærdirektoratet.
C.
Trikiner hos svin: På eksportslagterierne skal alle svin med undtagelse  

 af svin, der slagtes i sanitetsslagtehuset, undersøges for trikiner efter en  

 af Veterinærdirektoratet foreskrevet metode.
Hvis der ved undersøgelsen  

 påvises trikiner, skal Veterinærdirektoratet straks underrettes.
 3.5. Kødkontrollen af formentlig sunde dyr skal tilendebringes, inden  

 kødkontrollen af øjensynlig eller formentlig syge dyr påbegyndes.
3.6. Såfremt dyrlægen anser det for nødvendigt, kan den endelige  

 undersøgelse og bedømmelse udsættes til den følgende dag.
Ved tilbageholdelse  

 i forbindelse med laboratoriemæssig undersøgelse skal kroppen, inden eventuel  

 godkendelse finder sted, påny underkastes en omhyggelig undersøgelse.
 3.7. Undersøgelsen skal foretages ved tilstrækkeligt dagslys eller i  

 kunstig belysning svarende til DS 700. Lysintensiteten på kontrolpladsen skal  

 svare til mindst 540 Lux.
 3.8. Antallet af slagtedyr, som en dyrlæge må undersøge i løbet af et  

 døgn, må bortset fra undtagelsestilfælde ikke overstige 100 stykker voksent  

 kvæg eller 200 fedekalve eller 300 spædekalve eller 400 får og lam eller 200  

 svin, jfr. dog 3.9. De anførte normer gælder også for tilsynsteknikerne.
3.9. Såfremt svinenes størrelse og sundhedstilstand eller forholdene på  

 slagteriet ikke hindrer det, og såfremt det levende syn og den udvidede  

 undersøgelse af de tilbageholdte svin kan foretages uden for slagtetiden  

 eller af andre dyrlæger, må der på de eksportautoriserede slagterier af en  

 dyrlæge undersøges indtil 55, af 2 dyrlæger indtil 120, af 3 dyrlæger indtil  

 195, af 4 dyrlæger indtil 255, af 5 dyrlæger indtil 325, af 6 dyrlæger indtil  

 360, og af 7 dyrlæger indtil 420 svin i timen.
De anførte normer gælder også  

 for tilsynsteknikerne.
 Antallet kan nedsættes under ugunstige forhold, f.eks. hyppige afbrydelser  

 som følge af krav om undersøgelse af nyankomne slagtedyr, og dyrlægen kan ved  

 mangelfuld slagtehygiejne m.v. og ved høj sygdomsfrekvens blandt slagtedyrene  

 om fornødent påbyde slagtehastigheden nedsat eller midlertidigt standse  

 slagtningerne.
 4. Udvidede undersøgelser.
 4.1. Midtflækning.
Udover de generelle bestemmelser om midtflækning skal dyrlægen i tilfælde,  

 hvor en udvidet undersøgelse af kroppen er påkrævet, forlange kroppen  

 midtflækket for at undersøge de ved gennemhugningen fremkomne snitflader i  

 knogler og muskulatur samt hvirvelkanalen og rygmarv med tilhørende hinder.  

 For svins vedkommende skal midtflækningen også omfatte hovedet.
For de andre  

 dyrs vedkommende skal flækning af hovedet finde sted, når der findes  

 anledning dertil, og hjernen med tilhørende hinder skal undersøges.
 4.2. Tinter.
Ved fund af tinter skal tyggemuskulaturen, mellemgulvet og hjertet  

 opblades i tynde skiver.
Alle kroppens muskelflader skal nøje undersøges med  

 henblik på tinteforekomst.
Hvis der ved undersøgelsen er påvist 10 klare  

 og/eller degenererede tinter, skal også tungen og muskulaturen under denne  

 undersøges tilsvarende.
 4.3. Tuberkulose.
Ved fund af kaseøs lymfadenitis (forostning i lymfeknude) eller tuberkuløs  

 organforandring skal alle organer nøje undersøges med henblik på spredning.  

 Hoftegrens- og skam- eller yverlymfeknuderne samt kødlymfeknuderne skal  

 opblades.
Skeletsystemet og de bløde hjernehinder skal nøje efterses med  

 henblik på tuberkuløs lidelse.
 Hos svin skal der kun foretages udvidet undersøgelse, når der er påvist  

 tuberkuløse processer andre steder end i de mandibulære lymfeknuder og/eller  

 i tarmkanalens lymfeknuder.
 4.4. Nødslagtede dyr.
 Ved undersøgelse af nødslagtede dyr skal dyrlægen undersøge alle kroppens  

 egentlige kødlymfeknuder samt skam-(yver), lænde- og hoftegrenslymfeknuderne  

 og endvidere lade en bov og et inderlår afløse, således at det mellem  

 musklerne beliggende binde-og fedtvævs beskaffenhed kan undersøges.
 Dyrlægen skal undersøge om dyret er mangelfuldt afblødt og skal undersøge  

 muskulaturen for tilstedeværelse af abnorm lugt eventuelt ved en kogeprøve.
 Forinden eventuel godkendelse skal der i alle tilfælde foretages  

 bakteriologisk undersøgelse.
 5. Laboratoriemæssig undersøgelse.
5.1. Ved en række lidelser samt i tilfælde, hvor slagtedyrene vides eller  

 formodes at have optaget eller at være blevet behandlet med stoffer, der må  

 antages at have efterladt sundhedsskadelige restkoncentrationer i kødet,  

 eller hvor der mellem bedøvelsen og den slagtemæssige behandling er forløbet  

 væsentlig længere tid end ved normal slagtning (forsinket exvisceration),  

 skal den sædvanlige undersøgelse suppleres med en laboratoriemæssig  

 undersøgelse til afgørelse af, om kødet er tjenligt til menneskeføde.
Kan en  

 sådan supplerende undersøgelse ikke finde sted, må det pågældende kød og  

 slagteaffald ikke godkendes til menneskeføde.
5.2. Hvis en bakteriologisk undersøgelse (BU) i henhold til  

 bedømmelsesreglerne er påkrævet, skal der også foretages undersøgelse for  

 indhold af antibiotika og kemoterapeutika.
Dette gælder dog ikke i tilfælde,  

 hvor der udelukkende er tale om forsinket eksvisceration.
 5.3. Veterinærdirektoratet fastsætter de nærmere regler for bakteriologisk  

 undersøgelse og for undersøgelse for antibiotika og kemoterapeutika.
 Til brug ved undersøgelsen udtages:
 5.4. Til undersøgelse for restkoncentrationer udtages for:
5.5. Udtagning af prøverne skal ske så hurtigt som muligt efter  

 slagtningen ved hjælp af rene instrumenter.
Prøverne må ikke beskadiges eller  

 udsættes for forurening.
 5.6. Såfremt slagteriet ikke selv råder over et laboratorium, som  

 Veterinærdirektoratet har godkendt til at foretage den pågældende  

 undersøgelse, skal de udtagne prøver indsendes til undersøgelse på et af  

 Veterinærdirektoratet dertil udpeget laboratorium.
 5.7. Ved forsendelse af prøverne skal følgende iagttages:
 6. Almindelige bedømmelsesregler.
 6.1. Total kassation, det vil sige kassation af hele kroppen med samtlige  

 tilhørende organer, skal anvendes over for dyr, der er uegnede til  

 menneskeføde på grund af universelle tilstande eller lokale forandringer  

 eller lidelser, som ikke lader sig udrense, eller som har indvirket på den  

 almene sundhedstilstand.
 6.2. Lokal kassation, det vil sige kassation af dele af kødet, enkelte  

 organer eller dele af organer eventuelt i forbindelse med udrensning af  

 regionære lymfeknuder, skal anvendes ved lokale forandringer eller lidelser,  

 som er uden indflydelse på den almene sundhedstilstand.
 6.3. Betinget godkendelse, det vil sige godkendelse til menneskeføde på  

 betingelse af, at kødet og slagteaffaldet føres direkte til kontrolleret  

 behandling på et af Landbrugsministeriet autoriseret frysehus, jfr. § 13 i  

 bekendtgørelse nr. 870 af 12.december 1986 om kød m.m. til hjemmemarkedet,  

 kan anvendes for kød og slagteaffald af fåtintede okser og kalve.  

 Veterinærdirektoratet kan dog tillade frysning på slagteriet af kød fra  

 slagteriets egne slagtninger, når dette råder over de fornødne fryserum.
 6.4. Godkendelse til forarbejdning i henhold til vejledning fra  

 Veterinærdirektoratet.
 6.5. Ubetinget godkendelse anvendes over for kød og slagteaffald, som er  

 ubetinget egnet til menneskeføde uanset tilberedningsmåden.
 6.6. Bedømmelsen af de enkelte lidelser foretages i overensstemmelse med  

 bilag I.
 7. Ikrafttræden.
 7.1. Denne instruks træder i kraft den 1. oktober 1987.
 7.2. Samtidig ophæves Landbrugsministeriets instruks af 27. september 1974  

 om udøvelse af kødkontrol.
 Veterinærdirektoratet, den 16. september  

 1987.
Erik Stougaard /K.
Hermansen ------------- Bilag I Bedømmelsesregler.
 Med henvisning til instruks om udøvelse af kødkontrol fastsættes følgende  

 bedømmelsesregler, idet de patologiske forandringer/sygdomme er anført efter  

 følgende inddeling:
Den angivne bedømmelse af krop og organer kan i nogle tilfælde kun være  

 vejledende, og den endelige bedømmelse skal foretages som en afvejning af de  

 ved kontrollen iøvrigt fundne patologiske forandringer.
Det betragtes f.eks.  

 som en skærpende omstændighed, såfremt en lidelse er kompliceret med  

 generelle fund, herunder forstyrret almenbefindene ved det levende syn.
 Følgende forkortelser er anvendt:
