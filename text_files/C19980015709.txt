 Cirkulære om lægers forpligtelser  

 i forbindelse med livstestamenter mv.
(Til landets læger) I medfør af § 2 og § 5 i Sundhedsministeriet  

 bekendtgørelse nr. 663 af 14. september 1998 om livstestamenter,  

 fastsættes:
Livstestamenter § 1. Ved et livstestamente forstås en  

 skriftlig erklæring, i hvilken en person der er fyldt 18 år og  

 ikke er under værgemål, der omfatter personlige forhold, jf.  

 værgemålslovens § 5, tilkendegiver, at der ikke ønskes  

 livsforlængende behandling i en situation, hvor personen er  

 uafvendeligt døende eller i en situation, hvor uhelbredelige og  

 svært invaliderende lidelser har medført, at personen varigt vil  

 være ude af stand til at tage vare på sig selv fysisk og  

 mentalt.
 Stk. 2. Ved livsforlængende behandling forstås  

 behandling, hvor der ikke er udsigt til helbredelse, bedring eller lindring,  

 men alene til en vis livsforlængelse, jf. lov om patienters  

 retsstilling § 17, stk. 3.
 § 2. Sundhedsstyrelsen har udarbejdet en formular,  

 som skal anvendes i forbindelse med oprettelse og registrering af et  

 livstestamente.
Stk. 2. Livstestamenteformularen indeholder følgende  

 muligheder for at tilkendegive sine ønsker, 1)	at der ikke ønskes livsforlængende behandling i en  

 situation, hvor testator er uafvendeligt døende, 2)	at der ikke ønskes livsforlængende behandling i  

 tilfælde af, at sygdom, fremskreden alderdomssvækkelse, ulykke,  

 hjertestop eller lignende har medført så svær invaliditet,  

 at testator varigt vil være ude af stand til at tage vare på sig  

 selv fysisk og mentalt.
 § 3. Et livstestamente får først  

 virkning fra det tidspunkt, hvor en patient ikke længere er i stand til  

 at udøve sin selvbestemmelsesret, og en læge har konstateret, at  

 patienten befinder sig i en tilstand beskrevet i livstestamenteformularen,  

 jf. § 2, stk. 2, nr. 1) og 2).
Livstestamenteregistret på Rigshospitalet § 4. Der er på Rigshospitalet oprettet et  

 Livstestamenteregister, hvor den enkelte borger har mulighed for at lade et  

 livstestamente registrere, jf.
Sundhedsministeriets bekendtgørelse om  

 livstestamenter § 6.
Lægens vurdering § 5. Lægen skal altid foretage en vurdering  

 af patientens tilstand og udsigterne til bedring samt mulighederne for  

 behandling.
 Stk. 2. Lægen vurderer, om patienten er uafvendeligt  

 døende, jf. livstestamenteformularens pkt. 1), eller om patienten  

 befinder sig i en tilstand, hvor uhelbredelige og svært invaliderende  

 lidelser har medført, at den pågældende varigt vil  

 være ude af stand til at tage vare på sig selv fysisk og mentalt,  

 jf. livstestamenteformularens pkt. 2).
Lægens pligter  

 Forudgående tilkendegivelse (livstestamente) § 6. Såfremt lægen, i tilfælde  

 hvor patienten ikke selv er i stand til at udøve sin  

 selvbestemmelseret, påtænker at iværksætte  

 livsforlængende behandling af en uafvendeligt døende, jf. § 2,  

 stk. 2, nr. 1, eller påtænker at fortsætte  

 livsforlængende behandling i en situation som nævnt i § 2,  

 stk. 2, nr. 2), skal lægen kontakte Livstestamenteregistret, jf.  

 § 4, med henblik på at undersøge, om der foreligger et  

 livstestamente.
 § 7. Lægen skal respektere et  

 livstestamente, hvori patienten har ønsket ikke at få  

 livsforlængende behandling i en situation, hvor den  

 pågældende er uafvendeligt døende, jf. § 2, stk. 2, nr. 1,  

 (formularens pkt. 1).
 Stk. 2. Indeholder et livstestamente et ønske som  

 nævnt i § 2, stk. 2, nr. 2) (formularens pkt. 2) er dette  

 ønske vejledende for lægen, og skal derfor indgå i  

 lægens overvejelser om videre behandling.
Aktuel tilkendegivelse § 8. Et livstestamente kan tilbagekaldes ved en  

 utvetydig tilkendegivelse i forbindelse med en aktuel sygdomssituation, jf.  

 Sundhedsministeriets bekendtgørelse om livstestamenter § 7,  

 stk. 2.
Stk. 2. En patient kan også, jf. lov om patienters  

 retsstilling § 16, stk. 1, i forbindelse med en aktuel sygdomssituation  

 tilkendegive, at livsforlængende behandling ikke ønskes.  

 Lægen vil herefter være forpligtet til at følge patientens  

 ønsker.
Denne pligt gælder også, hvor inhabilitet  

 eventuelt senere indtræder hos patienten, fx bevidstløshed.
Ingen tilkendegivelse § 9. Uanset at den uafvendeligt døende  

 patient ikke har tilkendegivet sine ønsker i et livstestamente eller i  

 den aktuelle sygdomssituation og ikke længere er i stand til at  

 udøve sin selvbestemmelseret, kan lægen undlade at  

 påbegynde eller fortsætte en livsforlængende behandling,  

 jf. lov om patienters retsstilling § 16, stk. 2, jf. § 17,  

 stk. 3.
 Smertestillende midler mv.
 § 10. En uafvendeligt døende patient kan  

 modtage de smertestillende, beroligende eller lignende midler, som er  

 nødvendige for at lindre patientens tilstand, selvom dette kan  

 medføre fremskyndelse af dødstidspunktet.
Journalføring § 11. Der skal i hvert enkelt tilfælde i  

 patientjournalen føres nøjagtige optegnelser over lægens  

 vurdering af patientens tilstand og grundlaget herfor, jf.
Sundhedsstyrelsens  

 cirkulære nr. 235 af 19. december 1996 om lægers pligt til at  

 føre ordnede optegnelser (journalføring) og Sundhedsstyrelsens  

 vejledning nr. 236 af 19. december 1996 om lægers  

 journalføring.
 Stk. 2. Der skal ligeledes i patientjournalen føres  

 nøjagtige optegnelser over, hvem der har rettet henvendelse til  

 Livstestamenteregistret, herunder hvornår henvendelsen fandt sted samt  

 resultatet heraf.
 Stk. 3. Der skal tillige i patientjournalen føres  

 nøjagtige optegnelser over tilkendegivelser i øvrigt fra  

 patienten.
 Ansvar mv.
 § 12. Ansvaret for, at bestemmelserne i  

 cirkulæret er opfyldt, påhviler den for behandlingen ansvarlige  

 læge.
 § 13. Sundhedsstyrelsen har udarbejdet vejledning  

 af 15. september 1998 om lægers forpligtelser i relation til indholdet  

 af livstestamenter mv.
Ikrafttræden § 14. Cirkulæret træder i kraft den 1. oktober  

 1998.
