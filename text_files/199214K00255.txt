Nr BTL 255 Betænkning over Forslag til lov om ændring af lov om stempelafgift  

 (Ophævelse af kartoffelkuren og midlertidig ophævelse af stempel på skøder om  

 ejerboliger)   

 Nr L 255 1992-93, 1. samling Afgivet af Skatteudvalget Afgivet: 19930422 Udvalget har behandlet lovforslaget i en række møder.
 Endvidere har udvalget modtaget skriftlige henvendelser fra  

 Detailhandelens Fællesråd og Realkreditrådet.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse  

 uændret .
 Et mindretal inden for flertallet (Fremskridtspartiets medlem af udvalget)  

 ønsker at tilkendegive, at partiet stemmer for lovforslaget, idet forslaget  

 er en lettelse i forhold til kartoffelkuren, men Fremskridtspartiet havde  

 hellere set, at partiets eget lovforslag (L 243), som går ud på at fritage  

 for stempelafgift i det hele taget ved ejendomshandel, var blevet vedtaget.
 Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de af mindretallet stillede  

 ændringsforslag.
 ÆndringsforslagAf et mindretal (SF):
 Til § 1 1) I den under nr. 2 foreslåede § 34 A  

 indsættes efter 2. pkt. som nyt punktum:
»Stempelfrihed efter 1. og 2. pkt. gælder overdragelse af  

 ejerboliger, der af overdrageren er erhvervet den 16. oktober 1986 eller  

 senere.« 2) Nr. 3, 4, 6, 10 og 13 udgår.
 3) Nr. 7 affattes således:
 »7. § 57 A affattes således:
»§ 57 A.
Dokumenter, hvorved der stiftes underpant i  

 køretøjer eller skibe, jf. stk. 2, stemples med 4 pct. af det pantsikrede  

 beløb, jf. dog stk. 4.
Stk. 2. Køretøjer og skibe som nævnt i stk. 1 omfatter 1. personbiler til privat personbefordring, 2. motorcykler til privat personbefordring, 3. campingvogne til beboelse, 4. lystfartøjer.
 Stk. 3. Skatteministeren kan fastsætte regler for påtegning på  

 dokumenter og anden dokumentation, der skal tilvejebringes, som betingelse  

 for, at stempling ikke skal foretages efter stk. 1.
Stk. 4. Reglerne i § 57, stk. 4-7, finder tilsvarende anvendelse  

 ved beregning af stempelafgift efter stk. 1.«» Bemærkninger Til nr. 1-3 Ændringsforslagene tager sigte på at fjerne to misforhold i  

 lovforslaget:
For det første at stempelfritagelsen virker generelt som et tilskud til  

 boligejerne, uanset om de har købt deres ejendom før eller efter indførelsen  

 af den såkaldte kartoffelkur.
Ved ændringsforslagene afskaffes afgiften kun  

 for de boligejere, som faktisk er ramt af kartoffelkuren, uden at der gives  

 et ekstraordinært tilskud til boligejere oven i den eventuelle  

 værdiforøgelse, de indkasserer ved salget af deres ejendom.
For det andet ophæves stempelafgiften ikke i forbindelse med forbrugslån  

 på andre områder end boligområdet.
Mindretallet finder ikke, at der i  

 forbindelse med en lempelse af kartoffelkurens virkninger er grund til at  

 opfordre til et øget lånefinansieret forbrug.
