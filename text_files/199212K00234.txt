Nr LSF 234 Forslag til Lov om ændring af lov om social bistand (Videregivelse af  

 oplysninger om børn med synshandicap) Fremsat af socialministeren (Karen Jespersen) den 17. marts 1993 Vedtaget ved tredjebehandling den 29. april 1993 Lov nr. 279 af 06/05/1993 § 1 I lov om social bistand, jf. lovbekendtgørelse nr. 829 af 1. oktober 1992,  

 som ændret senest ved lov nr. 152 af 31. marts 1993, indsættes i § 19  

 som stk. 3:
» Stk. 3. Socialministeren kan fastsætte regler, hvorefter 1) praktiserende læger, speciallæger og andre, der virker inden for  

 social- og sundhedsvæsenet, kan videregive oplysninger om børn med  

 synshandicap til Statens Øjenklinik, for at klinikken kan varetage sine  

 behandlingsmæssige og administrative aktiviteter, og 2) Statens Øjenklinik kan videregive de i nr. 1 nævnte oplysninger til  

 social-, sundheds- og undervisningsmyndigheder for at sikre, at nødvendige  

 foranstaltninger til afhjælpning af synshandicap kan iværksættes.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om social bistand, jf. lovbekendtgørelse nr. 829 af 1. oktober 1992,  

 som ændret senest ved lov nr. af , indsættes i § 19 som stk. 3:
» Stk. 3. Socialministeren kan fastsætte regler, hvorefter 1) praktiserende læger, speciallæger og andre, der virker inden for social  

 -og sundhedsvæsenet, kan videregive oplysninger om børn med synshandicap til  

 Statens Øjenklinik, for at klinikken kan varetage sine behandlingsmæssige og  

 administrative aktiviteter, og 2) Statens Øjenklinik kan videregive de i nr. 1 nævnte oplysninger til  

 social-, sundheds- og undervisningsmyndigheder for at sikre, at nødvendige  

 foranstaltninger til afhjælpning af synshandicap kan iværksættes.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Lovforslaget tilsigter, at der tilvejebringes hjemmel for, at oplysninger  

 om børn med synshandicap kan videregives til og fra Synsregistret, der føres  

 af Statens Øjenklinik, for at sikre, at nødvendige foranstaltninger til  

 afhjælpning af handicappet kan iværksættes.
 Synsregistret benyttes til opbevaring og bearbejdning af oplysninger om  

 blindhedsårsager blandt børn og unge under 18 år og benyttes i forbindelse  

 med behandling og formidling af sociale og behandlingsmæssige tilbud.
 Registret er nu og har igennem en længere årrække (anmeldelser startede i  

 1858) været bindeleddet i indsatsen for børn med synshandicap.  

 Tilrettelæggelsen af de forskellige initiativer, herunder af forebyggende  

 karakter, mht. behandling og pædagogisk/social indsats er således sket i  

 tillid til, at registret fortsat kan udfylde denne opgave, herunder at  

 registret er så dækkende som muligt.
Statens Øjenklinik er en landsdækkende socialmedicinsk institution for  

 synshandicappede.
Ved særforsorgens udlægning i 1980 forblev institutionen i  

 statsligt regi under Socialministeriet, jf. lov 257 af 8. juni 1978 om  

 udlægning af åndssvageforsorgen og den øvrige særforsorg m.v., § 2, stk. 4.
 I forbindelse med den statslige særforsorgs udlægning pr. 1. januar 1980  

 ophævedes, ved § 6 i lov nr. 258 af 8. juni 1978 om ændring af lov om social  

 bistand med flere love, § 3 i den tidligere gældende lov om foranstaltninger  

 vedrørende blinde og stærkt svagsynede, lov nr. 117 af 11. maj 1956. Efter  

 bestemmelsen i § 3 kunne socialministeren fastsætte regler for, i hvilket  

 omfang offentlige myndigheder, læger, lærere eller andre, som i deres  

 virksomhed kommer i forbindelse med blinde eller stærkt svagsynede, skal  

 afgive indberetning til blindevæsenet.
Der har fra og med 1. januar 1980 ikke været en særlig lovhjemmel til at  

 videregive oplysninger.
Der er således i en vis udstrækning tale om en  

 genindførelse af en lovhjemmel.
 Videregivelse af oplysninger har i den mellemliggende periode været sket  

 ud fra en antagelse om, at dette kunne finde sted med hjemmel i  

 forvaltningslovens § 28, stk. 2, nr. 2-4. Efter brevveksling med  

 Justitsministeriet må Socialministeriet lægge til grund, at der i disse  

 bestemmelser ikke er den fornødne hjemmel til videregivelse.
 Den foreslåede lovhjemmel skal medvirke til sikring af, at alle børn med  

 et synshandicap af en vis sværhedsgrad kommer til Statens Øjenkliniks  

 kundskab, således at Øjenklinikken ved videregivelse af oplysninger om disse  

 børn kan medvirke, dels til at ingen børn forholdes mulighederne for at få  

 tilbud om hjælpeforanstaltninger, dels til at der kan foregå en koordineret  

 indsats over for det enkelte barn med synshandicap med tab af livskvalitet  

 til følge.
 Videregivelse af oplysninger skal kunne ske fra f.eks. øjenafdelinger på  

 sygehuse og praktiserende læger, som gennem deres arbejde får kendskab til  

 børn med synshandicap.
 Statens Øjenklinik vil efter lovforslaget kunne videregive oplysninger om  

 disse børn til social-, sundheds- og undervisningsmyndighederne, som herefter  

 sættes i stand til at give de nødvendige tilbud.
Såfremt der ikke tilvejebringes den foreslåede lovhjemmel, kan det  

 frygtes, at videregivelse af oplysninger, som herefter kræver, at der  

 fortløbende indhentes samtykke fra forældrene, vil ske mere tilfældigt med  

 den sandsynlige følge, at et antal børn ikke tidligt nok får de nødvendige  

 tilbud.
Det kan endvidere have til følge, at en koordineret indsats over for  

 det enkelte barn bliver vanskeliggjort.
Lovhjemmelen skal være grundlag for udstedelse af en bekendtgørelse om  

 videregivelse af oplysninger om børn (personer, der ikke er fyldt 18 år) til  

 og fra Synsregistret, der føres af Statens Øjenklinik.
Det vil i  

 bekendtgørelsen blive fastsat, at der kan videregives de oplysninger, der er  

 nødvendige, for at andre myndigheder kan fremsætte tilbud.
Statens Øjenklinik fører ud over Synsregistret for synshandicappede børn  

 tillige Dansk Familiearkiv for arvelige sygdomme og Dansk Retinitis  

 Pigmentosa Register.
Det foreslås ikke at indføre et særligt lovgrundlag for  

 at videregive oplysninger til og fra de to sidstnævnte registre.
Bemærkninger til lovforslagets enkelte bestemmelser Til § 1 Bestemmelsen bemyndiger socialministeren til ved bekendtgørelse at  

 fastsætte regler om videregivelse af oplysninger om børn med synshandicap fra  

 f.eks. øjenafdelinger på sygehuse og praktiserende læger til Statens  

 Øjenklinik samt at give mulighed for videregivelse af oplysninger fra Statens  

 Øjenklinik til brug for indsatsen over for børn med synshandicap.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 829 af 1. oktober 1992,  

 som ændret senest ved lov nr. af , indsættes i § 19 som stk. 3:
» Stk. 3. Socialministeren kan fastsætte regler, hvorefter 1) praktiserende læger, speciallæger og andre, der virker inden for social  

 -og sundhedsvæsenet, kan videregive oplysninger om børn med synshandicap til  

 Statens Øjenklinik, for at klinikken kan varetage sine behandlingsmæssige og  

 administrative aktiviteter, og 2) Statens Øjenklinik kan videregive de i nr. 1 nævnte oplysninger til  

 social-, sundheds- og undervisningsmyndigheder for at sikre, at nødvendige  

 foranstaltninger til afhjælpning af synshandicap kan iværksættes.« § 19. Socialministeren kan fastsætte regler, hvorefter personer,  

 der udøver offentlig tjeneste eller hverv, skal underrette  

 kommunalbestyrelserne, hvis de under udøvelsen af tjenesten eller hvervet får  

 kendskab til forhold, der giver formodning om, at en person har behov for  

 social bistand.
 Stk. 2. Socialministeren kan fastsætte regler om  

 underretningspligt for andre grupper af personer, der under udøvelse af deres  

 erhverv får kendskab til forhold, som bevirker, at der kan være anledning til  

 hjælpeforanstaltninger efter denne lov.
